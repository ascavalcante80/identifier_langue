Slagvolum, også benevnt som kubikk-kapasitet, er et mål på en stempelmotors størrelse og betegner det volumet som stemplene fortrenger under bevegelsen fra nedre dødpunkt (ND) til øvre dødpunkt (ØD) i sylindrene. Slagvolumet bestemmes av slaglengden (høyden) og sylinderdiameteren (diameteren).
Slagvolum defineres som det totale volum av en motors sylindre, utregnet fra boring og slaglengde multiplisert med antall sylindre på motoren. Det blir normalt oppgitt i cm³ (kubikkcentimeter), liter eller CID (Cubic Inch Displacement/kubikktommer).
Motorens slagvolum har ofte vært benyttet for å betegne bilmodeller. F.eks indikerer BMW 528 at det er en «5-serie» med 2,8 liters motor. (Noe som ikke alltid er tilfelle på nyere modeller.)
Slagvolum benyttes i mange land til å beregne bilens avgiftsklasse, sammen med ytelse, mål og vekt, samt pris fra fabrikk.
Slagvolum kan variere fra under 20 cm³ på små en-sylindrede motorer på gresstrimmere (f.eks Partner B-180 som har en totakter på 18 cm³) til 25 480 liter på den 14-sylindrede utgaven av Wärtsilä RT-96C, verdens største skipsdiesel. På biler har det variert fra 500 cm³ på Fiat 500 til 8,3 liter på Dodge Viper Srt 10. Det finnes 