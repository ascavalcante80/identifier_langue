Denne artikkelen handler om den tekniske innretningen hjul. Se egne artikler for å lese om hjul som symbol, hjul som straffemetode og hjul som turnmoment.

Hjulet regnes som en av fysikkens enkle maskiner med dets evne til å omdanne lineær bevegelse til rotasjonsbevegelse. Det kan også benyttes til det motsatte; å omdanne en rotasjonsbevegelse til lineær bevegelse. Et hjul er alltid sirkel- eller sylinderformet.


== Historie ==

Hjulet regnes også som en av menneskehetens viktigste oppfinnelser. De fleste plasserer oppfinnelsen av hjulet i Mesopotamia (i det Persiske riket) omkring 4000 f.Kr. Det ser også ut til å ha blitt uavhengig oppfunnet i Kina omkring 2800 f.kr. Blant sivilisasjoner på den vestlige halvkule finner man hjullignende gjenstander i forbindelse med leketøy fra omkring 1500 f.Kr.
De første hjulene var laget av en skive, av tre, eller også stein. I bronsealderen ble eikede hjul oppfunnet og de klassiske delene av hjulet oppstod: nav, eike, og felg. Hjulets nav kobles til kjøretøyet via en aksling.


== Hjul på biler ==
Grunnen til at det er hjul på en bil er at den skal kunne bevege seg (rulle), og bære vekten av seg selv, passasjerer og last. Videre vil hjulene også gjøre det mulig å styre bilen. Hjulene overfører kreftene fra motoren til veien slik at bilen akselererer, eller bremser (retarderer). På moderne personbiler består et hjul av en felg og et dekk. Felgen er laget av et metall, oftest stål eller en legering av lettmetaller som for eksempel aluminium, magnesium el.l. Det har vært en rivende utvikling, særlig de siste 30 årene, både når det gjelder felger og dekk.
Firmaer som produserer bildekk inkluderer blant annet Michelin, Goodyear, Continental og Nokian.


== Tannhjul ==
Et tannhjul er en del av drivverket til mekaniske innretninger som for eksempel urverk. For utdypende artikkel se tannhjul.


== Patent på hjulet ==
I juli 2001 registrerte John Keogh, en advokat fra Melbourne i Australia, et australsk innovasjonspatent på hjulet. I søknaden beskrev han hjulet som en «sirkulær gjenstand som muligg