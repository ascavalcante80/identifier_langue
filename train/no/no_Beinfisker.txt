Beinfisk er en klasse (biologi) med fisker. Beinfiskenes navn henspeiler på at de har et skjelett som hovedsaklig består av beinvev, og ikke av brusk som hos de mer primitive bruskfiskene. Beinfisker er også utstyrt med en svømmeblære, og har gjellene skjult bak et gjellelokk. Systematisk sett er beinfiskene en parafyletisk gruppe i og med at de gav opphav til de landlevende virveldyrene i devon.

Beinfiskene utgjør den største gruppen av virveldyr både målt i biomasse og antall arter, med rundt 29 000 kjente arter. De aller fleste beinfisker er strålefinnede fisker, slik at begrepene i praksis nærmest brukes synonymt. De beinfiskene som ikke er strålefinnefisker er kjøttfinnefiskene (kvastfinnefisker og lungefisker) som bare utgjør åtte arter. Disse er nærmere beslektet med landlevende virveldyr enn med de strålefinnede fiskene.


== Fossiler ==
De eldste funn av beinfisker er kjent fra slutten av silur (ca. 400 mill. f. kr.). Fossile funn av beinfisk er funnet fra gruppene kvastfinnefisker (Crossopterygii) , lungefisker (Dipnoi), piggfinnefisker (Acanthodii) og strålefinnefisker (Actinopterygii).


== Systematikk ==
Systematikken hos beinfisker har vært utsatt for en del omkalfatringer for å prøve å skape naturlige grupper. En vanlig inndeling er å dele gruppen i to, kjøttfinnefisker og strålefinnefisker, slik at i alle fall én av gruppene utgjør en selvstendig enhet. Siden beinfiskene er den mest artsrike gruppen av virveldyr og har en lang utviklingshistorie bak seg, finnes det svært mange grupper. Mange av gruppene har «gitt opphav» til andre grupper.


=== Formell klassifisering ===
Gruppene Bruskganoider, Beinganoider og egentlige beinfisker representerer tre store runder med artsdannelse i henholdsvis devon, trias og slutten av kritt. Disse gruppene har gitt opphav til hverandre, og utgjør parafyletiske grupper. De få nålevende brusk- og beinganoidene er på mange måter representative for henholdsvis paleozoisk og mesozoisk fiskefauna, og kan karakteriseres som levende fossiler. Denne klassifiseringen bygger på Alfred Romers klassiske systematikk:
Klasse Beinfisk (Osteichthyes)
Kjøttfinnefisker (Sarcopterygii)

Orden Kvastfinnefisker (Coelacanthiformes)
Orden Lungefisker (Dipnoi)

Strålefinnefisker (Actinopterygii)
Bruskganoider (Chondrostei)

Orden Bikirer (Polypteriformes)
Orden Stører (Acipenseriformes)

Beinganoider (Holostei)

Orden Pansergjedder (Lepisosteiforme)
Orden Dynnfisk (Amiiformes)

Egentlige beinfisker (Teleostei)
Osteoglossomorpha
Orden Beintunger (Osteoglossiformes)
Orden Hiodontiformes

Elopomorpha
Orden Elopiformes
Orden Albuliformes
Orden Piggåler (Notacanthiformes)
Orden Ålefisker (Anguilliformes)
Orden Saccopharyngiformes

Clupeomorpha
Orden sildefisker (Clupeiformes)

Ostariophysi
Orden Gonorynchiformes
Orden Karpefisker (Cypriniformes)
Orden Characiformes, blant annet tetra og piraja)
Orden Knivfisker (Gymnotiformes), knivfisk og elektrisk ål)
Orden Mallefisker (Siluriformes)

Protacanthopterygii
Orden Laksefisker (Salmoniformes)
Orden Gjeddefisker (Esociformes)
Orden Osmeriformes

Stenopterygii
Orden Ateleopodiformes
Orden Laksesildfisker (Stomiiformes)

Cyclosquamata
Orden Øglefisker (Aulopiformes)

Scopelomorpha
Orden Prikkfisker (Myctophiformes)

Lampridiomorpha
Orden Båndfisker (Lampriformes)

Polymyxiomorpha
Orden Skjeggfisker (Polymixiiformes)

Paracanthopterygii
Orden Percopsiformes
Orden Paddefisker (Batrachoidiformes)
Orden Marulker (Lophiiformes)
Orden Torskefisker (Gadiformes)
Orden Ophidiiformes

Acanthopterygii
Orden Muller (Mugiliformes)
Orden Atheriniformes
Orden Beloniformes, blant annet horngjel og flyvefisk
Orden Cetomimiformes
Orden Tannkarper (Cyprinodontiformes)
Orden Stephanoberyciformes
Orden Beryxfisker (Beryciformes)
Orden Sankt Petersfisker (Zeiformes)
Orden Dobbeltsugere (Gobiesociformes)
Orden Stiklingfisker (Gasterosteiformes), blant annet stingsild
Orden Nålefisker (Syngnathiformes), blant annet sjøhester
Orden Synbranchiformes
Orden Fastkjevefisker (Tetraodontiformes)
Orden Flyndrefisker (Pleuronectiformes)
Orden Ulkefisker (Scorpaeniformes)
Orden Piggfinnefisker (Perciformes), omfatter 40 % av alle fiskearter, blant annet abbor, leppefisk, ciklider, makrell, kutlinger, steinbit og fjesing)


=== Kladistisk klassifisering ===
Selv om beinfisk ikke brukes i kladistisk systematikk, fins det to andre navn som betegner naturlig gruppe:
Ekte beinfisker (