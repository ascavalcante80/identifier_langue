Thimpu er hovedstad i Bhutan og ligger vest i den sentrale delen av landet, fra 2247 til 2648 meter over havet. Den omkringliggende dalen og fylket (dzongkhag) har også samme navn. Byen har 50 000 innbyggere (2003), og er uten sammenligning den største befolkningskonsentrasjonen i landet.
Byen strekker seg ut langs vestsiden av Wang Chhu-elvens dalføre. Byen har som mange andre hovedsteder vokst kraftig som følge av flukten fra landsbygda. Utviklingen har ført til renovering i bykjernen og paddehattaktig fremvekst av forsteder flere steder.
Dechenchoeling, den offisielle kongeboligen, ligger nord for byen. Det samme gjelder klostrene Dechenphu, Tango og Cheri.
Tashichoedzong, hovedstadens dzong, med flere nasjonale funksjoner, ligger også på nordsiden av byen. Dette palasset/borgen ble bygd i 1641, og har vært sete for regjeringen siden 1952. Hvert år, på sensommeren, er Tashichoedzong stedet for en fargerik maskedansfestival kalt tsechhu [1]. Dette er er en populær turistattraksjon. I hovedgata Norzim Lam finnes butikker, restauranter, kjøpesentre og offentlige bygninger. Overalt finnes en blanding av boligblokker, mindre boliger og familiedrevne butikker. Myndighetene praktiserer en streng kontroll med byggeskikken: Alle boliger skal utsmykkes i tradisjonell stil, med buddhistiske malerier og motiv. Dette håndheves meget strengt og brudd på eksteriørforskriftene kan føre til at bygg rives.
Nede ved elven arrangeres et livlig marked i helgene. Her selges kjøtt, grønnsaker og souvenier. Det meste av byens beskjedne småindus