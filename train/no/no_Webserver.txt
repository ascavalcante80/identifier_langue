En webserver eller vevtjener er i IT-terminologi et program (eventuelt også maskinen det kjører på) som lagrer og utleverer data på internett. Dataene kan hentes for eksempel med en nettleser via protokollene HTTP eller HTTPS.
I tillegg til den grunnleggende funksjonen, å sende av sted etterspurte filer, vil en webserver typisk også ha andre muligheter. Noen webservere kan håndtere mange domener, slik at det utenfra ser ut som om der er tale om separate maskiner, mens det i virkeligheten er den samme datamaskin og samme webserverprogram. Det kan også være mulig å adskille filstrukturen som brukeren opplever fra strukturen som filene rent faktisk er plassert i. Dette gjør det mulig å flytte filer etter behov, uten at hjemmesidens struktur endres. Som regel vil det også være muligheter til å beskytte deler av webserverens indhold med kodeord og på