Tysklands delstater utgjør til sammen forbundsstaten Tyskland og består av 16 delstater, på tysk kalt Länder (land). Delstatene er stater i statsrettslig betydning som inngår i en forbundsstat (føderasjon).
Berlin og Hamburg er bystater (Stadtstaaten). Staten Bremen består av byene Bremen og Bremerhaven. De øvrige statene kalles «flatestater» (Flächenstaaten) og er delt i distrikter og kommuner – se Tysklands lokalforvaltning.
Delstatene har egne regjeringer, parlamenter, forfatninger og domstoler. De har utstrakt selvstyre og kan på områder som miljø, kultur og utdannelse i vidt omfang gjennomføre sin egen lovgivning. Det kan derfor være store forskjeller på lover og forordninger fra delstat til delstat. Valg til delstatsparlamentene finner som hovedregel sted hvert fjerde år, i Bayern bare hvert femte. Den utøvende makten ligger hos delstatsregjeringene på de fleste områder.
Delstatene er representert i Forbundsrådet (Bundesrat), som holder til i det tidligere prøyssiske Herrenhaus i Berlin. Det er delstatenes regjeringer som utpeker delegatene til Forbundsrådet.
Etter Tysklands gjenforening ble de østlige delstatene innlemmet i overføringsordningen mellom landets rike og fattige områder. Samtidig fikk de folkerike delstatene som Nordrhein-Westfalen, Bayern og Baden-Württemberg styrket sin representasjon i Forbundsrådet. En reform i 2006 medført