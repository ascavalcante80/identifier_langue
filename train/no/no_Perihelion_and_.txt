Aphelium, eller aphel eller solfjerne, er det punkt i en planets, komets eller romsondes elliptiske solbane som er lengst fra Solen (helios). Jorden passerer sitt aphelium i begynnelsen av juli.
Den motsatte betydningen, det vil si det punktet når himmellegemet er nærmest solen, kalles perihelium. Bare legemer med ellipseformet bane omkring solen kan ha et aphelium. De når sitt aphelium én gang pr. runde.
Apogeum er det punktet i en bane som befinner seg lengst bort fra jorden (på gresk geos). Det motsatte heter perigeum. 