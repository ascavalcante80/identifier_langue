Sauropsider (etter det vitenskapelige navnet Sauropsida med røttene i gresk σαυρος [sauros] = «øgle» og όπσις [opsis] = «utseende») er en stor delgruppe av de landlevende virveldyrene. Sauropsidene kan videre inndeles i tre mindre grupper med uavklarte slektskapsforhold seg imellom:
Archosaurer, som består av søstergruppene fugler og krokodiller;
Lepidosauria, som består av broøglen og skjellkrypdyr;
skilpadder.
Hvorvidt skilpaddene hører hjemme i Sauropsida er usikkert, og de taes av noen ut i en egen gruppe, Parareptilia.
Tidligere ble sauropsidene delt i fugler på den ene og krypdyr på den andre siden. I fylogenetisk systematikk er denne inndelingen forlatt, fordi krypdyr utgjør en parafyletisk gruppe.


== Fylogeni ==
Dette kladogrammet illustrerer fylogenien (familietreet) til amniotene. Det viser at Sauropsider og Synapsider (pattedyrliknende krypdyr) er søstergrupper. Det er en enkel versjon av slektsforholdene Laurin & Reisz beskrev i 1995. Kladogrammet følger gruppene som definert av Gauthier i 1988.


== Referanser ==
^ Laurin, M. and Reisz, R.R. (1995). "A reevaluation of early amniote phylogeny." Zoologic