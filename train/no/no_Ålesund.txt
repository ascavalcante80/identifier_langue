Ålesund er en bykommune i Møre og Romsdal fylke.
Byen ligger ytterst ved fjordsystemene på Sunnmøre og er et tjeneste- og kommunikasjonsknutepunkt for regionen. Byen har stort og eksportrettet næringsliv og er den største byregionen mellom Bergen og Trondheim.
Tettstedet Ålesund i Ålesund og Sula kommuner hadde 50 345 innbyggere per 1. januar 2014. Tettstedet er landets 10. største og det største som i sin helhet ligger på øyer.


== Geografi ==

Se Wikipedia:Stilmanual/Kommuner#Geografi


=== Topografi ===
Med et areal på 98 km² er kommunen relativt liten i utstrekning, som også gjør at de omkringliggende kommunene har et tett forhold til byen. Bare 8 km² er jordbruksareal. Byen omfatter øyene Hessa (4 km²) i vest, kanskje Norges tettest befolkede øy Aspøya med Brunholmen (0,6 km²) og Nørvøya med bla. Buholmen og Flatholmen (7 km²) i midten samt halvdelen av Oksnøya (Ålesunds del 58 km²) i øst. I nord ligger den langstrakte Ellingsøya (22 km²) atskilt fra de førstnevnte øyene ved Ellingsøyfjorden. Det er tunnelforbindelse under fjorden fra byens sentrum. Av mindre befolkede øyer kan man nevne Humla og Tørla beliggende sør-øst i kommunen mot Sula kommune.
Til Ålesund hører også en rekke små øyer, hvorav de fleste er ubebodde. I nord går kommunegrensen langs Grytafjorden mellom Ellingsøya og fastlandet. Valderhaugfjorden danner grensen mot øykommunen Giske i nordvest og i sør går Hessafjorden/Borgundfjorden mellom Ålesund og Sula.
Øyene er langstrakte i østvest-retningen, ofte med bratte sider mot nord og vest og slakkere sider mot øst. Landskapet er kupert med til dels markerte fjelltopper som Sukkertoppen (314 moh.) på Hessa og utsiktspunktet Aksla (189 moh.) på Nørvøya. Berggrunnen består av gneis.


=== Klima ===
Ålesund har et typisk varmtemperert klima der ingen måneder har gjennomsnittemperatur under -3 °C. Men somrene er kjølige. Nedbørmengden er rikelig, med vel 1300 mm pr. år i gjennomsnitt, målt på Vigra. Nedbøren faller hele året; mest i september-desember. Klimaet er vindfullt, særlig om vinteren; storm er ikke uvanlig.
Ålesund har store lokale temperaturvariasjoner. Temperaturen kan variere med 5 grader mellom øst og vest i kommunen, spesielt på varme skyfrie sommerdager. Den høyeste temperaturen registrert i Ålesund kommune er 34,0 °C 09. juli 2014 ved Brusdalsvatn.


== Samfunn ==


=== Ålesund Kommune ===
Ålesund kommune ble opprettet 1837. I 1968 ble kommunen slått sammen med Borgund, som på det tidspunktet var blitt større enn Ålesund i folketall. Sula, som var en del av Borgund, satte fram krav om å bli skilt ut fra den nye storkommunen. Det fikk de medhold i og Sula ble egen kommune i 1977.
Se Wikipedia:Stilmanual/Kommuner#Samfunn


=== Politikk ===

Ålesund bystyre har 49 representanter. Ut fra valgresultatet i 2015 har Arbeiderpartiet 18 representanter, Høyre 9, FrP 8, KrF 5, Ålesundslista 3, Venstre 3, MDG 1, Sv 1 og Sp 1.
I kommunevalget 2015 fikk Arbeiderpartiet 36,2% av stemmene. Både Høyre og FrP gikk tilbake. KrF sammen med Sv og MDG støtter Arbeiderpartiet med ordførerkandidat Eva Vinje Aurdal, mens KrFs Tore Johan Øvstebø blir varaordfører. Bjørn Tømmerdal var ordfører fra 2007 til 2015.
Politisk organisasjonskart for Ålesund kommune

Se Wikipedia:Stilmanual/Kommuner#Samfunn


=== Samferdsel ===
Ålesund er tilknyttet Europavei 136, som går fra Dombås i Oppland, og knytter Sunnmøre sammen med E6 og Østlandet. Europavei 39 mellom Bergen og Trondheim går også gjennom byens indre bydeler.
Byen er tilknyttet Giske kommune med undersjøiske tunneler, som også knytter bydelen Ellingsøya sammen med resten av byen. Det diskuteres å innføre en bomring for å forbedre byens belastede veinett.
Ålesund lufthavn er lokalisert på Vigra i Giske kommune utenfor Ålesund. Flyplassen har daglige ruter til Oslo, Bergen, Trondheim, Stavanger, København og Amsterdam. I tillegg flys det ruter med flere ukentlige avganger til Alicante, Gdansk, Gran Canaria, London, Nice og Riga. Det er også en betydelig chartertrafikk fra flyplassen.


==== Båt og buss ====

Hurtigruten har daglige anløp av Ålesund fra nordsiden av sentrum. Om sommeren er det går Hurtigruten rundtur til Geiranger fra Ålesund og om høsten rundtur inn Hjørundfjorden.
Tide betjenter flere hurtigbåtforbindelser fra Ålesund sentrum, med båtruter blant annet til Hareid, Langevåg, Valderøy, og Nordøyane.
Ålesund har bilfergeforbindelse på Fylkesvei 60 mellom Magerholm og Ørsneset i Sykkylven. Dette er en av fylkets og landets mest trafikkerte fergestrekninger.
Bussforbindelsene innad i Ålesund trafikkeres av Nettbuss Møre og har hovedtyngden av bussrutene mellom Ålesund sentrum og Moa. På de to stedene er det bussterminaler som forbinder bussrutene mellom bydelene og videre ut i regionen rundt byen. Det er også gode bussforbindelser videre mot Vestlandet, Trøndelag og Østlandet.


=== Religion ===
79,2 % av befolkningen i Ålesund er medlemmer i Den norske Kirke. Det er den nest laveste andelen blant kommunene på Sunnmøre. Bare Ulstein ligger lavere.
Nordre Sunnmøre prosti, som er et tjenestedistrikt i Møre bispedømme i Den norske kirke, har prost med sete i Ålesund. Ålesund kirkelige fellesråd har følgende menigheter: Borgund, Ellingsøy, Spjelkavik, Volsdal og Ålesund
I 1858 ble Ålesund prestegjeld skilt ut fra Borgund prestegjeld.
Det er en egen katolsk kirke i Ålesund, hvor Vår Frue menighet holder til. Sognet ble dannet i 1959 da det utgikk fra Molde menighet. 
Human-Etisk Forbund har lokallag for Ålesund og omegn i Ålesund.


==== Kirker i Ålesund ====

Ålesund kirke
Borgund kyrkje
Ellingsøy kyrkje
Skarbøvik kirke
Spjelkavik kirke
Volsdalen kirke
Vår Frue Kirke (katolsk)
Pinsekirka Filadelfia (Pinsemenighet)
Agapekirka (Pinsemenighet)
Vineyard (Karismatisk kristendom)
Ålesund Kristne Senter (Trosbevegelsen)
Ungdom i Oppdrag (Karismatisk kristendom)
Rikets sal (Jehovas vitner)
Metodistkirka Misjonskirka Den evangelisk lutherske frikirke Baptiskirka Pinsekirken Sion Sunmørskirka (Indremisjonen) Frelsesarmeen Misjonssalen (Norsk luthersk misjonssamband) New Life Mission (pins/karismatisk) Emblem Indremisjon Ålesund Indremisjon Spjelkavik Indremisjon Blindheim Indremisjon Årset Bedehus Elingsøy Kirke Ellingsøy Indremisjon


=== Utdanning ===

Grunnskolen i Ålesund består av 15 barneskoler- og 5 ungdomsskoler samt noen private.
Ålesund har fem offentlige videregående skoler samt en privat med et ganske komplett tilbud av studieretninger: Ålesund videregående skole (Også kalt "Latinskolen"), Fagerlia videregående skole, Nørve videregående skole, Borgund videregående skole, Spjelkavik videregående skole og Akademiet Ålesund
Høyere utdannelse tilbys ved Høgskolen i Ålesund, Ålesund Kunstfagskole og Fagskolen i Ålesund.


=== Media ===
Den eneste dagsavisen i kommunen er Sunnmørsposten. I tillegg utkommer ukeavisen Nytt i uka gratis hver onsdag. Byen har tidligere hatt flere aviser, deriblant Sunnmøre Arbeideravis.
NRK Møre og Romsdal har sitt hovedkontor i Ålesund, med både tv-nyheter og radiosendinger. TV 2 har distriktskontor i byen. Radio Ålesund (tidligere «Skansen Radio») er byens største lokalradiokanal. I Ålesund befinner også Ut i Aalesund som er en nettside som samler uteliv, kultur og nyheter fra mange kilder.


=== Bydeler i Ålesund ===
Vanligvis skiller man i Ålesund mellom indre, midtre og ytre bydel. Ytre bydel er det som er rundt Ålesund sentrum: Hessøya, Aspøy og Nørvøy. Midtre bydel er rundt Nørvasund bydel. Indre bydel er det som er rundt Spjelkavik og videre mot grensene til Sula og Skodje kommune. Ellingsøya blir regnet som en bydel ved siden av resten av byen pga sin beliggenhet.
Befolkning fordelt på SSB`s delområder pr 01.01.2015:
Hessa: 4 040 innb.
Aspøy: 3 376 innb.
Nørvøy ytre: 5 849 innb.
Nørvøy indre: 3 798 innb.
Nørvasund: 4 787 innb.
Åse-Lerstad: 5 809 innb.
Spjelkavik: 6 932 innb.
Blindheim: 7 545 innb.
Emblem: 1 430 innb.
Ellingsøy: 2 550 innb.
Uoppgitt: 200 innb.
Befolkning fordelt på øyer:
Hessa: 4 040 innb.
Aspøy: 3 376 innb.
Nørvøy: 9 647 innb.
Oksnøy: 26 106 innb. (Ålesunds del av Oksnøy)
Tørla-Humla: 397 innb.
Ellingsøy: 2 546 innb.
Øyene i Ellingsøyfjorden: 4 innb.


== Næringsliv ==

Se Wikipedia:Stilmanual/Kommuner#Næringsliv

Det lokale næringslivet er både lokalt, nasjonalt og ikke minst internasjonalt orientert. Ålesund er "bygd" på fiske og fangst. Fortsatt er det maritime svært viktig. Ålesund står sentralt i et svært spennende marint og maritimt område. Regionen er verdensledende innen dette området. Flere av landets største fiskebedrifter og oppdrettsselskaper holder til i byen. Ålesund er Norges største fiskerihavn, Norges tredje største containerhavn, Norges fjerde største eksporthavn og kommer som nummer tre etter registrert flåte av landets byer etter Oslo og Bergen.
Ålesund er sete for Kystverket, Fiskeridirektoratets regionkontor for Region Midt, Helse Møre og Romsdal, Sunnmøre Politidistrikt, Sunnmøre Tingrett, Nordre Sunnmøre Prosti og regionskontor for Sjøfartsdirektoratet.
Av større bedrifter kan man nevne blant andre Rolls Royce Marine, Vard, Farstad Shipping, Bunker Oil, K. Sperre, Aalesund Enterprises, Hexagon, Fjordlaks, Brødr. Sunde, som er kjent for å produsere Sunpack og Sundolitt, Sparebanken Møre, Norway Pelagic, Tafjord Kraft, Nettbuss Møre, NCE Maritime, Spilka, Laader Berg, Porolon, Stokke AS.


=== Handel ===
Ålesund er det største handelssentrum mellom Bergen og Trondheim, og trekker handlende fra hele Nordvestlandet. Handelen i kommunen er for det meste lagt til Ålesund sentrum og til Moa, som er et handelsområde i bydelen Spjelkavik ca. 10 km fra Ålesund sentrum.
På Moa finnes det nå ett stort kjøpesenter: Amfi Moa, som ble etablert i 2008 som følge av en sammenslåing av tre store kjøpesenter: Stormoa, Moa syd, og Moa Gaard. Amfi Moa er pr. mars 2008 Norges tredje største kjøpesenter målt i omsetning. Innenfor Moaområdet ligger nærmere 250 butikker på et lite geografisk område. Like ved Moa ligger også Spjelkavik sentrum med et utvalg av butikker og spisesteder. I tillegg til bowlinghall og pub. Og ikke langt unna ligger Breivika som har blitt et område med stor utbygging av større varehus for møbler, byggevarer og bilforhandlere.
I Ålesund sentrum er det lange tradisjoner for handel. Før var nesten alle butikkene lokalisert på gateplan, mens det i dag er kjøpesentrene som i hovedsak rommer de mest kjente kjedebutikkene. De to store kjøpesentrene i Ålesund sentrum er Ålesund storsenter og Kremmergaarden som tilsammen har ca. 110 butikker. Totalt regner man med at det i Ålesund sentrum alene er godt over 300 butikker og spisesteder.
Gågata som før var "helårsåpen" i Kongens gate er nå endret til å bare være gågate mellom 1. mai og 1. oktober. Byens "basar" er Korsatunnelen som er en fin og opplyst gangtunnel mellom Keiser Wilhelmsgate og St. Olavs Plass. Der er det i perioder innendørs markeder og utstillinger. Byens torg er Kiperviktorget. I sommerhalvåret selges det her grønnsaker, frukt, bær og blomster og mye mer. Salg av fersk fisk tilbys langs Skansekaia der lokale fiskere selger fersk fisk og reker rett fra båtene. Første lørdag hver måned er det bylørdag som betyr langåpne butikker, gratis parkering og underholdning i gatene.


=== Servering og uteliv ===

Byen har et stort utvalg av spiseplasser både for forskjellige smaker og prisklasser. På 1950-tallet ble Ålesund omtalt som «Kafèbyen» på grunn av alle småkneipene som låg tett i tett i bysentrum. I dag ligger fortsatt spisestedene i sentrum tett, og varierer fra kjente kjeder til eksklusive restauranter. Spesielt innenfor fisk har Ålesund mange spennende spisesteder. Hvert år i slutten av august arrangeres Den Norske Matfestivalen i Ålesund som har et tett samarbeid med byens restaurantbransje. Ålesund sentrum har i tillegg et stort utvalg av kaffebarer, utesteder og puber.
Utenfor Ålesund sentrum i bydelene er de fleste spiseplassene lagt til kjøpesentrene på Moa/Spjelkavik, eller i nærheten av sentrene, og består av blant annet flere kjente restaurantkjeder.
Utelivet i byen er mest aktivt på torsdag og lørdager, mens fredager er en mer vanlig pub/konsert/kulturkveld for ålesunderne. Byens beliggenhet gjør at svært mange kommer fra store deler av distriktet for å ta del i utelivet. Det går derfor nattbusser til alle nabokommuner, og til de indre bydeler hver natt til søndag fra rutebilstasjonen i byen.


== Historie ==

Ålesund fikk bystatus i 1848. Museumsområdet i gamle Borgundkaupangen fra vikingtiden har gitt utallige funn ved utgravinger, som i dag er en del av utstillingen i Middelaldermuseet til Sunnmøre Museum. Borgund var et tyngdepunkt både religiøst, kulturelt og handelsmessig. Stedet syknet hen etter svartedauden, og først i 1793 fikk det nye bysenteret Ålesund visse handelsrettigheter. På 1700-tallet var området rundt Ålesundet, blant annet Brunholmen, tilhold for noen handelsmenn, for eksempel Hans Holtermann. Ålesund ble ladested med cirka 300 innbyggere i 1793, og kjøpstad med cirka 1200 innbyggere i 1848. Den store ekspansjonen fikk byen i andre halvdel av 19. århundre sammen med fiskerinæringens fremvekst på Sunnmøre. Sin nåværende form fikk Ålesund etter den store bybrannen i 1904 (se lenger nede). I historien om Jomsvikingslaget, fortelles at Håkon Jarl hadde tre templer i Norge. Det mest fornemme var i Borgund.
Ålesund ble eget prestegjeld i 1858, og var inntil da annekssogn under Borgund.


=== Bybrannen i 1904 ===

Kvart over to om natta den 23. januar 1904 kom det første brannsignalet inn til brannstasjonen på Lihaugen. Brannen herjet utover natta, formiddagen og ettermiddagen før den ga seg.
Brannen startet på Aspøya, i Aalesund Preserving Co.s fabrikk, som lå der Nedre Strandgate 39 ligger i dag. Brannen sluttet like vest for det som i dag kalles Brusdalshagen, det vil si Borgundvegen 39. Det siste og østligste huset som brente, sto der Borgundvegen 37 står i dag. Totalt gikk det med omtrent 850 hus og det var bare rundt 230 hus som stod igjen innenfor bygrensene. Bare én person omkom under brannen.
Rikelig med hjelp kom til Ålesund fra fjernt og nært i Norge og fra utlandet. Mye av denne hjelpen ble imidlertid fullstendig overskygget av hjelpen som kom fra Keiser Wilhelm II, da han sendte nordover fire store skip lastet med hjelpemannskaper, mat, medisiner og annet nødvendig utstyr.


=== Andre verdenskrig ===
Betegnelsen «Lille London» ble under andre verdenskrig brukt på grunn av motstandsarbeidet som foregikk her. Blant annet var byen sentral i flukten til Shetland, Skottland og England. Det eksisterte minst 5 eksportgrupper for Englandsfarten i byen. Blant disse Torsvik-gruppen som ble opprevet av provokatøren Finn Kaas. Rinnanbanden avslørte ved provokasjon flere av disse gruppene.


=== Etterkrigstid ===
Ålesund skapte samferdselshistorie med undersjøisk tunnel til Ellingsøy og videre til Valderøy og Vigra ( de to siste i nabokommunen Giske). Med bro til Giske og tunnel til Godøy ble hele området landfast. Ålesund feiret 150 års jubileum i 1998 med et helt år med feiring og markeringer. I 2004 ble også 100års dagen for bybrannen markert med en storstilt markering. Denne ble toppet bybrannvandringen i brannens fotspor gjennom bygatene kl 2.00 natt til 23.januar, til samme tid som brannen startet. Hele 10 000 mennesker møtte opp på denne markeringen.
Ålesund var en av få byer med et fuglefjell midt i byen. Men dette ble skutt vekk for å gi plass til rådhuset og Kremmergaarden - søndre del i 1971; nordre i 1973.


== Kultur ==

Se Wikipedia:Stilmanual/Kommuner#Kultur
Ålesunds eldste og mest kjente kulturhus er Arbeideren, som ble bygget i 1887. Arbeideren med plass til omtrent 350 tilskuere, har blitt brukt til både konserter, revyer og teater. Parken Kulturhus ble åpnet i 1998 og er det nyeste og største med omtrent 500 sitteplasser.
Ålesund har også to kinoer. I sentrum ligger Løvenvold kino, og på Moa ligger Moa Kinosenter.
Av årlige festivaler i Ålesund er Ålesund Båtfestival, Ålesund Teaterfestival, Midtsommerjazz, Jugendfest, Den Norske Matfestivalen og Innotown. I Verpingsvika, bak fjellet, arrangeres Back in the Fields Rock Festival.
Kulturinstitusjoner i Ålesund inkluderer Barneteatret Vårt, Jugendstilsenteret, Kunstmuseet KUBE, Jugendteateret, Teaterfabrikken, Ålesund Symfoniorkester, Ålesund Kammerkor, Sunnmøre Museum, Ålesund Museum og Atlanterhavsparken.


=== Jugendstilbyen ===

Som en følge av bybrannen er Ålesund blitt internasjonalt kjent for sin særpregede arkitektur i jugendstil med tårn, spir og fantasifulle ornamenter på husfasadene. Derfor har byen en unik plass i norsk arkitekturhistorie og er med i et europeisk nettverk for art nouveau sammen med blant annet Glasgow, Nancy, Wien, Barcelona, Brussel og Riga.
Gjenoppbyggingen kom i gang for fullt ut på høsten 1904, og allerede tre og et halvt år etterpå – i 1907 – var mesteparten av den utbrente bykjernen gjenreist. Over 300 hus i mur ble oppført og mange av disse med sterke innslag av tidens moderne arkitektur, art nouveau eller jugendstil. Mange av Norges beste arkitekter hadde ansvaret for gjenoppbyggingen, og mye av arkitekturen bærer preg av en søken etter en norsk variant av jugendstilen. Dette fikk ulike uttrykk, med ornamentikk og form med idealer fra norrøn mytologi, eventyr og norsk middelalder, mens en annen retning var en rendyrking av norske materialer, marmor og granitt, eller enkle pussede fasader som skulle tåle det tøffe klimaet. Alle tak ble tekket med skifer, som sto bedre mot gnistregn enn tegl, dersom det skulle oppstå nye branner.
Dessverre har nesten 20% av byens bygninger i jugendstil smuldret hen, eller blitt revet som følge av politiske avgjørelser, primært på 1960- og -70-tallet. Det har vært kontroversielle rivinger siste 15 årene også, spesielt ved oppføringen av Ålesund Storsenter i 1998, da en rekke hus i jugendstil ble helt eller delvis revet. Etableringen av Ålesund Storsenter har siden ført til at handelen i sentrum er blitt forflyttet til kjøpesentrene og bort fra de tradisjonelle handlegatene. Rammebetingelsene for bevaring av sentrum har derfor blitt forverret for eierne jugendstilhusene ved at de har fått dårligere inntjening på eiendommene.
Med jevne mellomrom blusser det opp debatt rundt vernet av byens sentrum, der utviklingshensyn fort kommer i konflikt med vern. Eksempelvis i 2007 da to jugendstilbygninger ble revet på innsiden. Her tok man opp en praksis som var vanlig på 1970- og 1980- tallet, man rev bygget, men lot fasaden stå slik at man kunne bygge innsiden om til hotell uten tilsynelatende å ødelegge bybildet. Spørsmålet blir da om man tar vare et kulturminne, eller gjør byggene om til uinteressante kulisser.
Ønsket er å ha gode kjøreregler som både forkjemperne for vern av byen og næringslivet kan leve med. Forutsigbare rammer har vært nedfelt i en «verne- og byformingsplan» for sentrum, men planens vernebestemmelser har i stor grad vært preget av «bør» (anbefalinger) og ikke «skal» (krav). Byens politiske flertall har også vært med å undergrave sin egen reguleringsplan ved å dispensere for tiltak i strid med planens bestemmelser. ICOMOS Norge besluttet i september 2007 at jugendstilbyen Ålesund er ett av de fem mest truede kulturminnene i Norge.
Målet er en pulserende og spennende by samtidig som man verner det unike bymiljøet i Ålesund sentrum for ettertiden. Ålesund kommune arbeider nå med å lage en ny «verne- og utviklingsplan» for byen.
Store deler av Ålesund sentrum er omfattet av NB!-registeret, Riksantikvarens liste over bymiljøer i Norge som har nasjonal kulturhistorisk verneinteresse.


=== Tusenårssted ===
Kommunens tusenårssted er Molja og Molovegen, valgt i 1999 i konkurranse med blant annet Borgundkaupagen og Brosundet/Ålesundet.
Molovegen strekker seg fra fra Brunholmgata til Fjordgata. Den ble bebygd i den østre enden (omkring moloen) allerede i 1840- og 1850-åra. Vegen unngikk Bybrannen i 1904, og det som står igjen i dag representerer noe av den eldste og mest særpregede bebyggelsen fra 1800-tallets siste halvdel.
En av grunnene til at Molovegen ble valgt, er at den viser historiske trekk av byen før Bybrannen. Der ser man også hvordan området i perioden 1990–2010 har fått en positiv utvikling både innen det næringsmessige og innen kunst- og kulturetableringer. Molovegen var opprinnelig et område med store anlegg basert på råstoff fra havet.
Både rehabiliteringer av boliger, industrianlegg og etablering av Fiskerimuseet i Holmbua med mer er viktige bidrag sammen med kunst- og kulturbedriftene. I dag fremstår hele området som en svært spennende og levende bydel midt i Ålesund sentrum.
Molja er en molo bygget i 1854–1855 mellom Aspøya og Skanseholmen ved innseilingen til Ålesundet. Fyrtårn på nordspissen er fra 1850.


=== Vennskapsbyer ===
Ålesunds vennskapsbyer er:


=== Idrett ===
Ålesund har idrettslag i de fleste idretter og de mest kjente idrettslagene er:
Aalesunds FK (Tippeligaen, andrelag i 2. divisjon, Avdeling 2)
FK Fortuna Ålesund (1.divisjon kvinner)
Skarbøvik IF (3._divisjon_fotball_for_herrer)
Spkl Herd (2. divisjon fotball for herrer)
Spjelkavik IL (3.divisjon Sunnmøre)
Spkl Rollon (4. divisjon fotball for herrer,)
Blindheim IL (4. divisjon fotball for herrer)
Ellingsøy IL (4. divisjon fotball for herrer)
Spkl Guard
Hessa IL (5. divisjon fotball for herrer)
Aksla IL (5. divisjon fotball for herrer)
Emblem IL (5. divisjon fotball for herrer)
FK Brosundet (7. divisjon fotball for herrer i Oslo)


=== Aalesunds Fotballklubb ===

Aalesunds fotballklubb ble stiftet 25. juni 1914, og har hjemmebane på Color Line Stadion i Ålesund, åpnet 2005. Publikumsrekorden var i 1962 mot Brann, der det var 12 000 til stede på gamle Aksla Stadion. I sesongen 2005 mot Ham-Kam på Color Line Stadion var det 10 903 tilstede. Rekorden for flest klubbkamper har foreløpig Eivind Syversen, med hele 514 kamper.
Draktene er oransje trøyer, blå bukser, med oransje strømper, og reservedraktene er blå trøyer, oransje bukser, og blå strømper. Klubben har seier i Norgesmesterskapet i 2009 som beste resultat, da de slo Molde etter 5-4 på straffekonkurranse (2-2 etter ekstraomganger). Beste serieprestasjon er nr. 4 i Tippeligaen 2010.


=== Aalesund Skytterlag ===

Aalesunds Skydeselskab ble stiftet den 24. august 1860 av kjøpmann Ludvik Ibenfeldt, blikkenslager H.A.Helgesen, konsul Jens W. Møller, kontorist A. Hansen, konsul Fr. Hansen, konsul Joakim Andersen (byens ordfører), disponent K. Dahle, kemner W. Eriksen og grosserer L. Madson.
Når Centralforeningen for Udbredelse af Legemsøvelser og Vaabenbrug ble stiftet i 1861, meldte laget seg inn i denne med navnet Aalsund Skytte