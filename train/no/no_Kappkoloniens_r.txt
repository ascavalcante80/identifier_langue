Kappkoloniens riksvåpen ble vist frem for første gang i mai 1875 under nedleggelsen av grunnsteinen på parlamentshuset i Cape Town. Kappkolonien fikk egen regjering i 1872, og med den kom en stigende følelse av at kolonien burde ha sitt eget riksvåpen.
En advokat fra Cape Town med ivrig interesse for heraldikk, Charles Aken Fairbridge (1824–1893) ble spurt om å lage et riksvåpen for kolonien.
Symbolikken i riksvåpenet er: Løven som er et sørafrikansk dyr og finnes også i riksvåpnene til de to kolonimaktene som styrte Kapp, Nederland og Storbritannia. Ringene ble tatt fra våpenskjoldet til grunnleggeren av kolonien, Jan van Riebeeck. De tre skivene med liljene, (fleur-de-lis), representerer bidraget fra hugenotter til koloniens tidlige historie. Toppfiguren på et flettet klede (vulst) tilsvarer et hjelmtegn og er den antikke symbolske kvinnefiguren Spes (latin:håp og engelsk: Lady of Good Hope). Hun holder sitt symbol ankeret og det er dermed også en referanse til Kapps opprinnelse som en sikker havn og som «havets kro». Skjoldholderne er gnuen og gemsboken som er to typiske søraf