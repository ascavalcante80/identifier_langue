For universitetet i Johannesburg, se Universitetet i Witwatersrand.

Witwatersrand er en lav, sedimentær rekke av høyder på 1700–1800 moh som går i øst–vest–retning gjennom Gauteng i Sør-Afrika. Ordet betyr på afrikaans «ryggen av hvitt vann». Geologisk er den kompleks, men de grunnleggende formasjonene er kvartsitt, konglomerat og leirskifer av Witwatersrandsystemet. Den utgjør en kontinental skillelinje der vannet renner nordover og ut i Limpopo og Indiahavet og sørover ut i Oranje og Atlanterhavet. Witwatersrand ligger i provinsen Gauteng, tidligere kalt PMW–området, et akronym for Pretoria, Witwatersrand og Vereeniging.
«Rand», eller «revet», som Witwatersrand også kalles, er berømt for å være kilden for 40 % av gullet som noen gang har blitt utvunnet fra jorda. Gullårene strekker seg 280 km fra Klerksdorp i vest til Bethal i øst og er 3,6 km dypt enkelte steder. Den sørafrikanske valutaen er oppkalt etter den. Revets nordligste spiss ble oppdaget bare noen få kilometer fra dagens Magaliesburg, ved Blaauwbank, i 1874.
Witwatersrand innbefatter også Johannesburgs metropolområde som strekker seg langs det gullbærende revet. Metropolområdet er avlangt og strekker seg fra området Randfontein og Carletonville i vest til Springs i øst. Det inkluderer det enorme urbane området East og West Rand, samt Soweto.
JH Davis, en engelskmann, ble rapportert å ha funnet gull «i betydelig kvantitet» i juli 1852 ved Paardekraal nær Krugersdorp som var den tidligste oppdagelsen i Rand. Davis solgte gull til en verdi av £600 til Transvaals myndigheter og ble kort tid etterpå beordret ut av landet i henhold til den gjeldende politikken om å holde det hemmelig. I oktober 1853 oppdaget Pieter Jacob Marais, født i Cape Town den 31. juli 1826, gull på breddene av elva Jukskei, men også dette funnet ble dysset ned. Dent første gruveselskapet, Nil Desperandum Co-operative Gold Company,