Falklandsøyenes flagg er en britisk Blue ensign med territoriets våpenskjold i flaggets frie ende. Våpenet viser gjennom sauen til den viktigste næringsvegen på øyene. Videre viser det skipet Desire. Det var dette kaptein John Davis førte da han i 1592 oppdaget øyene. Flagget ble innført 28. september 1948 da det nåværende våpenskjoldet ble inntatt. Tidligere førte øyene våpen og flagg med en okse i våpenmerket.
Fra flagget ble innført og fram til 1999 satt våpenmerket i en hvit skive. Dette var også tilfelle for de fleste andre særmerkede britiske flagg for kolonier. Tradisjonen med å sette våpenet på en hvit skive skal skyldes at den britiske marinens offisielle flaggbok, Flags of all nations, hadde for vane å vise merkene som satt i flaggene på en rund, hvit bakgrunn. Selv om dette bare var en illustrasjonsteknisk måte å vise merkene, ble det i praksis tolket som at hele skiven skulle være med i flagget. Framstillingen av flaggene ble endret med 1999-utgaven av Flags of all nations, da merkede britiske flagg nå ble framstilt med våpenet direkte mot flaggduken. For å bedre muligheten for identifikasjon ble også merkets størrelse økt.


== Handelsflagg ==
Med The Merchant Shipping (Falkland Islands Colours) Order, som trådte i kraft 25. januar 1999, fikk Falklandsøyene eget skipsregister. Skip registrert i dette fører som handelsflagg en Red ensign med Falklandsøyenes våpen i den frie enden av flaggduken. I loven illustreres flagget med våpenet på hvit skive. Dette er endret etter samme mønster som for andre britiske kolonier i og med 1999-utgaven av den offisielle britiske flaggboken Flags of all nations.


== Guvernørens flagg ==
Guvernøren, koloniens øverste myndighet og kr