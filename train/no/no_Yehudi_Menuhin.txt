Yehudi Menuhin, baron Menuhin av Stoke d'Abernon (født 22. april 1916 i New York, død 12. mars 1999 i Berlin) var en av de største fiolinvirtuoser i det tyvende århundre.
Menuhin ble født i New York av foreldre som stammet fra Gomel i Hviterussland, og vokste opp i San Francisco. Han gav sin første solokonsert i 1925, og flere fulgte i 1926 i New York. I 1927 dro han til Paris og opptrådte på flere europeiske scener. Menuhin fikk sitt gjennombrudd som 13-åring om aftenen den 12. april 1929 med Konzert der Drei B (Bachs fiolinkonsert i E-dur, Brahms fiolinkonsert, Beethovens fiolinkonsert) med Berliner Philharmoniker i Berlin-filharmonien. Etter stående applaus, var salen i flere minutter stum av beundring. Albert Einstein, som satt i salen, sa at jetzt weiß ich, dass es einen Gott im Himmel gibt (nå vet jeg at det finnes en Gud i himmelen). Sin karrière som konsertfiolinist førte Menuhin over hele verden. I 1963 grunnla han en egen fiolinskole i London, siden han var misfornøyd med fiolinundervisningen i Storbritannia. Han var dessuten virksom som dirigent (fra 1982 som sjefdirigent for Royal Philharmonic Orchestra)
Han hadde også et stort sosialt engasjement, og tok i 1977 initiativ til konsertrekken Live Music Now i England, for å gi konserter for mennesker som ikke hadde mulighet til å komme på konserter (sykehus, aldershjem, invalidehjem, fengsler)
I 1999 grunnla Yehudi Menuhin Yehudi-Menuhin-Stiftung i Tyskhland, til fremme av barns kreativitet. Stiftelsens arbeide er særlig rettet mot økonomisk svake grupper. Et av dens viktigste programmer er MUS-E, et kunstnerisk program for skoler.
Menuhin var også husket for sitt engasjement for forsoning mellom folkene.
I 1985 ble h