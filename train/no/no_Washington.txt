Washington er en delstat i det nordvestlige hjørnet av USA. Den grenser mot Idaho i øst, Oregon i sør, Canada i nord og Stillehavet i vest. Hovedstaden er Olympia og den største byen er Seattle. Delstaten har om lag 6 millioner innbyggere og et areal på 176 620 km². Washington ble delstat 11. november 1889.


== Navn ==
Washington er oppkalt etter USAs første president, George Washington, og er den eneste delstaten som er oppkalt etter en president. Staten kalles på engelsk ofte Washington state eller State of Washington for å skille den fra landets hovedstad Washington, D.C.. De fleste folk fra Washington og delstatene rundt, samt folk fra sørlige Britisk Columbia, omtaler som regel delstaten som «Washington», mens de sier «Washington, D.C.» eller bare «D.C.» når de omtaler hovedstaden. Området ble opprinnelig kalt «Columbia» etter elva Columbia, men dette ble endret til «Washington» for å unngå forveksling med District of Columbia.


== Geografi ==
Langs med kysten ligger det store, nedbørrike områder som er godt egnet for jordbruk. Lenger østover ligger den alpine fjellkjeden Kaskadefjellene som går nord-sør. Her ligger også vulkanen Mount Rainier som er et kjent landemerke i delstaten. Øst for Cascades-fjellene ligger det flate områder hvor det faller lite nedbør.
Bilder fra Washington


== Demografi ==
Bureau of the Census estimerte at befolkningen til Washington var på 6 830 038 den 1 juli 2011. Det var en befolkningsvekst på 1,57% siden folketellingen i 2010.
Befolkningen til Washington var på 6 724 540 i 2010, noe som er en befolkningsøkning på 830 419 eller 14,1% siden år 2000. På disse 10 årene hadde Washington en naturligtilvekst på 380 400(fødsler minus døde) mennesker og en netto innvandring på 450 019.
Omtrent halve befolkningen til Washington bor i Seattle-Tacoma-Bellevue Metropolområde. Seattle-Tacoma-Bellevue Metropolområde har et innbyggertall på 3 439 809.
6,7% av Washingtons befolkning er under 5 år gammel, mens 25,7% av befolkningen er under 18 år og 11,2% av befolkningen er 65 år eller eldre. Kvinnene utgjør 50,2% av den totale befolkningen til Washington.
20,7% av Washingtons befolkning er av tyske herkomst. Store deler av befolkningen har også aner fra land som Irland(12,6%), England(12,3%), Mexico(8,2%), Norge(6,2%), Frankrike(3,9%), Sverige(3,8%), Italia(3,6%), Skottland(3,3%), Nederland(2,5%), Polen(1,9%).
Ifølge United States Census var raseblandingen slik:
Hvit: 77,3%
Latinsk: 11,2%
Asiatisk: 7,2%
To eller flere raser: 4,7%
Svart: 3,6%
Indianere: 1,5%


== De største byene i Washington ==


== Økonomi og næringsliv ==
De mest kjente selskapene i delstaten er trolig Microsoft, Starbucks og Boeing. Deler av den amerikanske Stillehavsflåten har sine baser i delstaten.
Kilde: The World Almanac 2008, side 45 og 555-587.


== Fylker ==

Washington har 39 fylker (counties):

Adams County
Asotin County
Benton County
Chelan County
Clallam County
Clark County
Columbia County
Cowlitz County
Douglas County
Ferry County
Franklin County
Garfield County
Grant County
Grays Harbor County
Island County
Jefferson C