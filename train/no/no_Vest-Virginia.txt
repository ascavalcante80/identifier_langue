Vest-Virginia (engelsk: West Virginia) er en delstat i den nordamerikanske staten USA.

Staten var opprinnelig en del av Virginia, men under den amerikanske borgerkrigen nektet fylkene som nå utgjør Vest-Virginia å rive seg løs fra føderasjonen. Den ble anerkjent som egen stat 20. juni 1863. Det er den eneste staten som ble opprettet som et direkte resultat av borgerkrigen.
Vest-Virginia grenser til Pennsylvania i nord, Ohio i nordvest, Kentucky i vest, Maryland i nordøst, og Virginia i øst og sør. Elvene Ohio og Potomac danner deler av grensene.
Vest-Virginia er den eneste staten som ligger helt innenfor fjellkjeden Appalachene. Hele staten er preget av fjell-landskap, og den har tilnavnet «Fjellstaten» (engelsk: The Mountain State).


== Demografi ==
I følge The United States Census Bureau var den totale befolkningen i Vest-Virginia 1.juli 2011 1 855 364.
I følge folketellingen fra 2010 med justerte anslag i 2011 var 93.% av befolkningen hvite uten latin-amerikansk bakgrunn, 3.5 % var svarte eller afro-amerikanere, 1.4% var av to eller flere raser og 1.3 % var latinos av hvilken som helst rase. Resten var amerikanske indianere eller asiater.
Den etniske opprinnelsen flest påberopte seg ved folketellingen i 2000 var amerikansk (18.7 %), tysk (14 %), engelsk (9.7 %, irsk (11 %) og indiansk (4.4 %). (Det kan velges mer enn en etnisitet).
Bare 1.2 % av befolkningen var i 2010 født i utlandet, som er den laveste prosentandelen i USA. Vest-Virginia har også den laveste andelen personer som snakker et annet språk enn engelsk hjemme (2.3 %).
Gjennomsnittsinntekten pr.person (2006-2010) var $21,232 som er under landsgjennomsnittet på $27,334. Andelen som levde under fattigdomsgrensa var 17.4 % mot 13.8 % for USA totalt.


=== Religion ===


== Økonomi ==
Kilde: The World Almanac 2008, side 45 og 555-587.


== Kjente personer ==
Robert Byrd
Stonewall Jackson
Michael Owens
Cyrus Vance
Charles Yeager
John Henry
Jennifer Garner


== Referanser ==
^ Annual Estimates of 