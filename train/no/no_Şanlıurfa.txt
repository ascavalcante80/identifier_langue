Şanlıurfa, ofte bare kallt Urfa til daglig (kurdisk Riha, arabisk الرها al-Ruhā, gammelsyrisk ܐܘܪܗ Urhoy, armensk Ուռհա Owr'ha), i antikken Edessa, er en by sørøst i Tyrkia med omkring en halv million innbyggere. Şanlıurfa er administrasjonssted for provinsen Şanlıurfa. Det er en by med hovedsakelig arabisk, kurdisk og turkmensk befolkning. Urfa ligger på ei stor, åpen slette, omkring 80 km øst for elva Eufrat.
Byen er et veiknutepunkt og et handelssenter i et fruktbart jordbruksdistrikt. Urfa har ruiner av Edessa fra oldtida, som i perioden 137 f.Kr.–216 e.Kr. var hovedstad i kongeriket Osroene og som seinere var et senter for de syriske kristne. I perioden 1097–1144 var byen hovedstad i et korsfarerrike. Byen var tyrkisk i 1637. I 1895 ble det gjennomført flere store massakre mot kristne armenere i Urfa.


== Klima ==
Şanlıurfa har et halvtørt k