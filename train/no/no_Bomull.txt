Bomull (Gossypium) er en planteslekt i frøplantefamilien. Den er mest kjent for den opprinnelig mexikanske planten Gossypium hirsutum (såkalt innlandsbomull) som brukes i produksjonen av tøystoffer. I tillegg til arten G. hirsutum finnes også flere andre arter i denne slekten, men disse er ikke like aktuelle som råstoffer for tøyproduksjon. Av flere utvinnes imidlertid olje av frøene, og noen brukes til dyrefor. Frøene inneholder giftstoffet gossypol som må fjernes før det kan brukes som dyremat.


== Om bomull ==
Bomull er et mykt fiber som vokser rundt frøene på bomullsplanten. Fibrene brukes som råstoff i tekstilindustrien. De spinnes vanligvis til tråd og brukes til å lage myke, pustende tekstiler og er blant verdens mest brukte naturfibertekstiler i bekledning. Bomullsplantene blir dyrket på rundt 5% av jordbruksarealene i verden og ca. 25% av insekticidene (sprøytemidler mot insektangrep) og ca. 11% av herbicidene (sprøytemidler mot plantesykdommer) brukes på bomull. I tillegg brukes det mye kunstgjødsel og vann. Dette gjør bomull til en av de verste vekstene i landbruket på verdensbasis, når man ser på miljøkonsekvenser av produksjonen.
Bomullsplanten har blitt dyrket og brukt i klær i mange tusen år. Men kjemikalier ble ikke blandet inn i bomullen før noen år etter den andre verdenskrig.
Når fibrene er prosessert (det vil si at frø som frøene utvinnes til bomullsfrøolje og alle rester av voks og proteiner med mer er fjernet) består det av nesten ren cellulose, et naturlig polymer.
Kvalitetsforskjellen på bomullfibrer ligger først og fremst i fiberlengden: Jo lengre fibrer, desto bedre kvalitet og lettere er den å gjøre ren.
Bomullstekstiler har høy motstandskraft mot mekanisk påvirkning og er svært slitesterkt selv i våt tilstand, men er lite elastiske i forhold til ull og tar relativt lett opp fuktighet. Den har og en viss kjemisk motstandskraft, men ubehandlet bomull har ingen resistens mot syre.
I Norge eksisterte det et forbud mot import av bomull helt frem til 1813. I England var det forbudt med eksport av bomull til andre land helt frem til 1824. Da det først ble lov å importere bomull til Norge, fantes det verken maskiner eller kunnskap om spinning av bomull i Norge, derfor ble det nødvendig å lære om bomull og spinning av mer erfarne folk fra blant annet Danmark.


=== Vedlikehold av bomull ===
Ubehandlet bomull kan normalt vaske