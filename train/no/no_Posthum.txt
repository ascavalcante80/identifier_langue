Posthum (sammenblanding av latinsk postumus, sist (født), humus, jord og humare, begrave) er et uttrykk som brukes i forbindelse med begivenheter som inntreffer etter at noen er døde.
Når en person mottar en utmerkelse eller pris etter at vedkommende er død, er den gitt posthumt. En benådning eller et amnesti kan gis posthumt, etter personens død, og et barn kan bli født posthumt, etter at faren er død. Et åndsverk, f.eks. en roman kan også utgis posthumt, dvs. etter at forfatteren er død. Et eksempel på det siste er Millennium-trilogien av den svenske forfatteren Stieg L