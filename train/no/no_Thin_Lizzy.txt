Thin Lizzy er et hardrock-/heavy metal-band som ble grunnlagt i Dublin av bassisten og sangeren Phil Lynott, (døpt Philip Parris Lynott ), på slutten av 1960-tallet. Lynott er fremdeles en av de få sorte mannlige som har klart å oppnå suksess innen hardrock-sjangeren.
Den første smaken på suksess fikk bandet i 1973, da singelen med den gamle irske folkesangen «Whiskey in the Jar» ble utgitt. Fighting (1975) ble bandets første suksessalbum, men det var med albumet Jailbreak (1976) at det skikkelige gjennombruddet kom, mye takket være singelen «The Boys Are Back in Town».
På slutten av 1970-tallet, og begynnelsen av 1980-tallet, hadde Thin Lizzy en solid tilhengerskare, men de slet med å komme seg skikkelig inn på det kommersielle markedet. Etter at bandet ble oppløst på midten av 1980-tallet, begynte Lynott for seg selv, men døde i 1986 av en overdose. Bandet fant sammen igjen uten ham i 1999, og dro på en Europaturné, i tillegg til at de ga ut et konsertalbum.
I dag blir Thin Lizzy husket som et av de første hardrockbandene som benyttet seg av «doble gitarharmonier» – en teknikk som senere er blitt raffinert av bl.a. Judas Priest og Iron Maiden.
Bandet hadde mange utskiftninger underveis, men de to faste medlemmene var Lynott (bass og vokal), og trommeslageren Brian Downey. Listen over gitarister som spilte for bandet inkluderer bl.a.:
Eric Bell
Brian Robertson
Gary Moore
Scott Gorham
Midge Ure
Snowy White
John Sykes
Mot slutten spilte også Darren Wharton keyboard for bandet.
John Sykes og Scott Gorham turnerer fortsatt under navnet Thin Lizzy.


== Diskografi ==
Thin Lizzy (1971)
Shades of a Blue Orphanage (1972)
Vagabonds of the Western World (1973)
Night Life (1974)
Fighting (1975)
Jailbreak (1976)
Johnny the Fox (1976)
Bad Reputation (1977)
Live and Dangerous (1978)
Black Rose: A Rock Legend (1979)
Chinatown (1980)
Renegade (1981)
Thunder and Lightning (1983)
Life (1983)
Boys Are Back in Town: Live in Australia (konsert) (1999)
One Night Only (konsert) (2000)
Thin Lizzy Greatest Hits (2004)


== Konserter i Norge ==
Chateau Neuf – 8. august 1977
Chateau Neuf – 7. mai 1979
Chateau Neuf – 22. april 1980
