Žabljak (serbisk: Жабљак) er en by og kommune med serbisk etnisk flertall i det nordige Montenegro. Byen har 1937 innbyggere (2003), mens kommunen har en befolkning på 4204. Folketallet er jevnt økende. Av befolkningen er 43 % montenegrinere og 50 % er serbere.
Byen Žabljak ligger på 1456 meter over havet midt i Durmitor, og er dermed det høyest beliggende tettstedet på hele Balkan.
Byen ble grunnlagt formelt i 1870, men det står også et monument her fra 1862 over en militær seier her mot tyrkerne. Siden mellomkrigstiden har turister blitt trukket mot Žabljak på grunn av dens høye beliggenhet med gode rekreasjonsforhold.

Žabljak er landets kanskje fremste senter for skisport og annen vinteridrett, samt rafting i elven Tara. Umiddelbart vest for byen starter Durmitor nasjonalpark og strekker seg vestover gjennom fjellandskap med 18 bresjøer. Crnosjøen (Crno jezero) eller "Svartsjøen" på 0,52 km² er en av de mest severdige.
Veiforbindelsen opp til kommunesenteret er dårlig, det er en riksvei av lav sta