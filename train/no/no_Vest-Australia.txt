Vest-Australia (en:Western Australia) er en australsk delstat. Det er den største delstaten i Australia. I 2007 hadde den en befolkning på 2.105.800. Hovedstaden og den største byen heter Perth, og byen og omliggende metroområder har 74% av statens befolkning.


== Historie ==
Vest-Australia ble etablert i 1829 som en britisk koloni, kjent som Swan River Colony, av kaptein James Stirling. Det vokste sakte fram til oppdagelsen av gull i regionen Kalgoorlie i 1890-årene. I 1890 ble det gitt selvstyre av den britiske kronen under "Constitution Act 1889", med Sir John Forrest som første statsminister. I 1901 ble det en av de seks landene i den australske føderasjonen.
Da gull fikk mindre betydning, fokuserte regjeringen på å åpne nye landbruksprodukter i hvetebelt-regionen (en:Wheatbelt) i nordøst og øst for Perth. hvete, bygg, erter, sau og storfe er i dag viktig for statens økonomi. Fra 1960 og utover fikk driften av jerngruver i statens nordlige Pilbara-region økt betydning (og senere også naturgass). Dette har drevet statens og Perth' vekst.
Andre byer i staten med innbyggertall fra folketellingen i 2006, inkluderer:
Mandurah – 67.813
Bunbury – 54 482. (inkludert Australind)
Kalgoorlie – 28 242
Geraldton – 27 420
Albany – 25 196
Busselton – 15 386
Vest-Australia er kjent for blant annet vin-distriktet Margaret River. Hvert år reiser mange turister hit for å prøve den berømte vinsmakingen, surfe i Yallingup, grottevandring og mange andre attraksjone