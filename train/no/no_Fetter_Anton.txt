For det norske rockebandet fra 1980-tallet, se Fetter Anton
Anton Duck er en fiktiv figur i Andeby-universet. Han er mest kjent som fetteren til Donald Duck, derav også navnet fetter Anton.
Fetter Antons første inntreden i tegneserien om Donald var i Isbaderen av Carl Barks i 1948.
Et av Antons største særpreg er hans eventyrlige flaks. Denne flaksen har også gitt seg utslag i at Anton ikke trenger å jobbe, han kan bare overlate til flaksen å få tak i alt han trenger. Anton har kun hatt én jobb, hvor han tjente 25 øre, men siden han var så flau over at han måtte jobbe for å få penger, gjemte han de 25 ørene og brukte dem aldri. At Anton alltid er så heldig har også ført til at han anses som lat.
Antons flaks er ifølge Don Rosas historie Snorkelfinkens hemmelighet forbundet med et maleri av en snorkelfink som Hilmar Duck hyrte en mann til å male på en av låvene hans dagen da mora til Anton, Dora ble født. Dora skal også ha vært veldig heldig, og Anton arvet nok den eventyrlige flaksen fra henne. Men som liten gutt lekte Donald og Anton rundt denne låven på en av Antons bursdager, da lynet nesten slo ned i Anton etter at Donald hadde heist ham opp på den motsatte siden av låven hvor det var malt en snorkelfink opp-ned. Fra denne dagen var Antons flaks snudd til uflaks på bursdagen hans, og dette ble ikke opphevet før episoden på ny gjentok seg da lynet nesten slo ned i Anton igjen, men denne gangen foran maleriet 