Hviterussisk språk er et østslavisk språk som er i bruk i og omkring Hviterussland.
Standard hviterussisk bruker det kyrilliske alfabetet med 32 bokstaver, hvorav 22 konsonanter og 10 vokaler. I tillegg brukes skilletegnet «'», som imidlertid ikke har status som bokstav og kun markerer at den forutgående konsonanten skal uttales uten palatalisering. Historisk har hviterussisk også blitt skrevet ved hjelp av latinske og arabiske bokstaver. Det latinske alfabetet, lacinka, brukes fremdeles, særlig på enkelte nettsteder.


== Skriftspråk ==


=== Det hviterussiske alfabet, kyrillisk variant ===
Аа Бб Вв Гг Дд (ДЖдж ДЗдз) Ее Ёё Жж Зз Іі Йй Кк Лл Мм Нн Оо Пп Рр Сс Тт Уу Ўў Фф Хх Цц Чч Шш Ыы Ьь Ээ Юю Яя
Før 1933 hadde det hviterussiske alfabetet i tillegg til bokstaven Ge (Гг) også bokstaven Ghe (Ґґ). Noen hviterussiske lingvister ønsker å gjenoppta denne bokstaven, men forslaget har ennå ikke blitt tatt opp til offentlig vurdering.


=== Det hviterussiske alfabetet, latinsk variant ===
Aa Bb Cc Ćć Čč Dd (DŽdž DZdz) Ee Ff Gg Hh Ii Jj Kk Ll Łł Mm Nn Ńń Oo Pp Rr Ss Śś Šš Tt Uu Ŭŭ Vv Yy Zz Źź Žž


== Referanser ==
^ Ethnologues tall fra 2001


== Eksterne len