En tidssone er et område på jorden med samme normaltid, såkalt «sonetid».
Fordi jorden roterer rundt sin egen akse, vil det aldri være den samme klokketid eller soltid over hele kloden. Lokaltiden er bare felles for de stedene som ligger på samme meridian. Steder som ligger lengre øst og lengre vest har lokaltid som ligger henholdsvis foran og etter. Måten man har løst dette på, er å dele jorden inn i 24 tidssoner. For eksempel er klokken ett i Oslo når den er tolv i London.
Tidssonene følger grovt sett hver 15. lengdegrad. Hvert land benytter ofte bare én tidssone. Unntak er land som Australia, Canada, Russland, og USA, som har interne soneinndelinger. I Europa har Asorene (Portugal) og Kanariøyene (Spania) andre tidssoner enn fastlandet. Hadde man fulgt de rette strekene på kartet slavisk, hadde det norske Vestlandet vært i den britiske tidssonen, og Finnmark i samme tidssone som Finland.
Universell tid UTC brukes gjerne som referanse når man definerer tidssoner.
Kina er det største landet som ligger i flere tidssoner, men kun benytter én for hele landet (U