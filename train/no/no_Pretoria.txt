Pretoria er den administrative hovedstaden i Sør-Afrika. Pretoria ligger i provinsen Gauteng om lag 70 kilometer nord for Johannesburg. Byen har rundt én million innbyggere, og ca. 1,7 millioner med omkringliggende områder. Pretoria inklusive de omkringliggende områdende utgjør den administrative enheten Tswane og styres av en borgermester og et bypalamentarisk system. Pretoria har sitt eget flagg. Byen er en av de ledende universitetsbyene i Sør-Afrika.


== Forskjellige folkegruppers navn på byen ==
Pretoria er en by med en svært sammensatt demografi. Derfor går byen også under en rekke navn. I de siste årene har det vært diskutert om byen skal bytte navn til Tshwane, som allerede er navnet på den større administrative enheten Pretoria er en del av. Se ellers eget punkt under.
Afrikaans: Pretoria [prəˈtʊə̯riɑ]
Engelsk: Pretoria [prəˈtoːriə]
Setswana: Tshwane [ˈʦʰwaːne], Pitoria [pˀiˈtˀoˈriːja]
Pedi: Tshwane [ˈʦʰwaːne]
isiZulu: iPitoli [ipˀiˈtˀoːli]
IsiXhosa: iTswani [iˈʦˀɔ̯aːni], iPitoli [ipˀiˈtˀoːli]
Sør-Ndebele : iPitori [ipˀiˈtˀoːri]
Sesotho: Pitoriya [pˀiˈtˀoˈriːja]
Siswati: iPitoli [ipˀiˈtˀoːli]
Tshivenda: Tswane [ˈʦʰwaːne]
Xitsonga: Pitori [piˈtoːri]


== Historie ==
Pretoria ble grunnlagt i 1855 av boerlederen Marthinus Wessel Pretorius, som oppkalte byen etter sin far Andries Pretorius. Den eldre Pretorius var blitt nasjonalhelt for boerne etter sin seier over zuluene i det berømte slaget ved Blood River. Pretoria ble hovedstad i den Sørafrikanske republikk (ZAR) kort tid etter.
Boerkrigen fra 1899 til 1902 førte til at Den sydafrikanske republikk og Oranjefristaten ble underlagt den britiske Kappkolonien og Natal-kolonien. Disse ble i 1910 til Den Sørafrikanske union, hvor Pretoria ble administrativ hovedstad.
Den 14. oktober 1931 fikk Pretoria offisielt bystatus.
Den 24. mai 1994 ble Nelson Mandela innsatt som Sør Afrikas første demokratisk valgte president i Pretoria.


== Kultur ==
African Window


== Foreslått navneendring ==
I mai 2005 godkjente South African Geographical Names Council (SAGNC) at byen skal skifte navn til Tshwane, som allerede er navnet på kommunen den tilhører. Tshwane Metro Council påstår at navnet betyr «vi er den samme», men ingen lingvistiske kilder støtter dette. Navneendringen er imidlertid ikke blitt godkjent av kulturministeren, Pallo Jordan. Saken blir fremdeles utredet fra departementets side. Hvis ministeren godkjenner navneendringen gjennomføres en høringsrunde. Ministeren kan deretter sende saken tilbake til SAGNC, før han presenterer sin anbefaling for parlamentet, som vil endelig avgjøre saken. Mange fra den hvite, afrikaans-talende minoriteten har protestert mot navneendringen. De fremhever at vedtaket om å endre navn viser manglende respekt for deres kultur og historie, og flere organisasjoner har varslet at en navneendring vil bli bestridt i rettsvesenet dersom den gjennomføres. Den lange prosessen gjør det usannsynlig at navnet blir endret i nær fremtid, hvis i det hele tatt.
Tshwane Metro Council har drevet massiv markedsføring av «Tshwane» som «Africa's leading capital city» siden 2005, selv om navneendringen ikke er godkjent eller på noen måte trådt i kraft. Dette har ført til ytterligere kontrovers. Sør-Afrikas Advertising Standards Authority (ASA) bestemte at slik reklame bevisst villedet folk og måtte trekkes tilbake fra alle medier. Til tross for avgjørelsen fra ASA, fortsatte Tshwane Metro Council sin annonsekampanje. Som konsekvens har ASA forlangt at Tshwane Metro Council betaler for annonser hvor de innrømmer å ha villedet offentligheten. Etter at Tshwane Metro Council nektet å følge dette pålegget, la ASA ned forbud mot at Tshwane Metro Council fikk sette inn annonser i noen sørafrikanske medier som omtaler Pretoria som «Tshwane». ASA 