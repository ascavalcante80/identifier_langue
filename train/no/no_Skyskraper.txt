Skyskraper var opprinnelig navnet på en høy mast, eller et seil, på et seilskip. Uttrykket er nå nesten utelukkende brukt om spesielt høye bygninger, per definisjon høyere enn 500 fot eller ca. 152,5 meter. I Europa er det etter hvert blitt vanlig å bruke 150 meter som definisjon. En bygning over 300 meter defineres som en superhøy skyskraper.
På 1800-tallet var det uvanlig med mer enn seks etasjer; det ble for slitsomt for folk å gå trappene og vanntrykket i vannrørene nådde bare 15 meter opp i bygget. Utviklingen innenfor stål, armeringsjern, heiser og vannpumper gjorde skyskraperne mulige. Den første virkelige skyskraperen kom i Chicago, Home Insurance Building, og var 10 etasjer høy.
Inntil 4. januar 2010 var Taipei 101 i Taipei offisielt regnet som verdens høyeste skyskraper, med sine 508 meter. Denne datoen ble Burj Khalifa i Dubai offisielt innviet, og overtok ledelsen med sine 828 meter.


== NorgeRediger ==
Den høyeste bygningen i Norge, Oslo Plaza, som er 117 meter høy, er ikke egentlig en skyskraper, selv om både den og lavere bygninger av og til omtales som skyskrapere i mediene.
Norge er et av de få industrilandene i verden som fortsatt ikke h