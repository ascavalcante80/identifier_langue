York er en by i det nordlige England. Den har 182 362 (2002) innbyggere. York har tradisjonelt vært hovedbyen i grevskapet Yorkshire. Byen er nå en enhetlig myndighet i det seremonielle grevskapet North Yorkshire.
Distriktet York omfatter flere byer og landsbyer utenfor selve York by.


== Eldre historie ==

I romersk tid het stedet Eboracum, og var en viktig militærbase. To romerske keisere døde der: Septimius Severus i 211 og Constantius Chlorus i 306. Troppene i Eboracum var de første som hyllet sistnevntes sønn Konstantin som keiser.
Som erkebispesete er York by nummer to i Den engelske kirkes hierarki, etter Canterbury. I 314 nevnes byen, da under navnet Eborus, første gang som bispedømme. Dette falt bort i 625, men ble etablert på nytt som erkebispedømme allerede i 631. I 1579 døde det katolske erkebispedømmet ut på grunn av reformasjonen i England, og Den engelske kirke tok over.
Det var i området rundt York at vikingene grunnla sitt vikingkongedømme Jorvik; dette kongedømmet sto helt til 954 da Eirik Blodøks ble jaget av engelske styrker. Jorvik ble deretter lagt under det engelske kongedømmet. I 1066 ble York erobret av Harald Hårdråde og hans invasjonshær, men vikingene ble slått og Harald falt ved Stamford Bridge (12 km mot øst) like etterpå. På grunn av sin utsatte posisjon nord i England har York ofte blitt utsatt for skotske angrep.


== Severdigheter ==
I York ligger blant annet National Railway Museum, der lokomotivet Mallard står utstilt.
York Minster er den største katedralen fra middelalderen i England; den ble bygget av Henrik III i 1220.


== Andre steder i distriktet York ==
Acaster Malbis, Acomb, Askham Bryan, Askham Richard
Bishopthorpe, Bootham
Clifton, Copma