Første Makkabeerbok er en av makkabeerbøkene, og en av de deuterokanoniske bøker i det Gamle Testamente. Den forteller om de historiske begivenhetene knyttet til Judas makkabeeren og makkabeernes opprør mot Selevkid-dynastiet, og omfatter perioden fra 175 f.Kr. til 134 f.Kr.
Boken ble etter alt å dømme opprinnelig skrevet på hebraisk, trolig ca. 100 f.Kr.. Den er bare kjent i greske oversettelser. Forfatteren ser ut til å ha hatt de historiske bøkene i GT som forbilde, særlig Kongebøkene og Krønikebøkene. Boken er skrevet «i en nøktern stil, og regnes som en god historisk kilde».


== Innhold ==
Boken første kapittel forteller om Aleksander den stores erobringer, og om de rikene som oppsto etter hans død. Videre fortelles det om angrepet som Antiokus IV Epifanes rettet mot Judea hvor tempelet ble vannhelliget og troende judeere ble forfulgt.
I det andre kapitlet fortelles det om makkabeerne, og om at presten Mattatja og hans fem sønner reiser et opprør mot Antiokus. Kapittel 3–9 forteller om vellykkede kamper under ledelse av Judas makkabeeren, en av Mattatjas sønner. Kapittel 9–12 forteller om politiske forhold og kriger under ledelse av Judas' bror Jonatan, mens de siste kapitlene (13–16) forteller om krigshandlinger ledet av den yngste broren, Simeon.
Gjeninnvielsen av tempelet, som det fortelles om i kap 4, v 59, er utgangspunkt for jødenes hanukkafeiring.
Teksten veksler mellom en episk framstilling, innskutte bønner og salmer, og avskrifter av «en rekke brev og offentlige