Thomas Henry Huxley (født 4. mai 1825 i Ealing i Middlesex i England, død 29. juni 1895 i Eastbourne) var en britisk biolog som er kjent som en tidlig tilhenger av Darwins tankegang. Han har ofte blitt omtalt som «Darwins bulldog» på gunn av sitt forsvar for mange (men ikke alle) av Darwins teorier. Han blir særlig husket for sine voldsomme diskusjoner med biskop Samuel Wilberforce.


== Liv og virke ==


=== Bakgrunn ===
Thomas Henry Huxley var sønn av en skolelærer. Foreldrene George Huxley og Rachel Withers hadde giftet seg i 1810. Thomas Henry var deres syvende barn og samtidig den yngste overlevende av i alt åtte barn. Huxley er bestefar til tre berømte brødre: Biologen og UNESCO-generalsekretæreb Julian Huxley, forfatteren Aldous Huxley (Brave New World, 1932) og medisineren Andrew Fielding Huxley.


=== Vitenskapelig engasjement ===
Hans vitenskapelige debatter med Richard Owen er et godt eksempel på hans syn. Huxley prøvde å finne likheter mellom menneskets og gorillaens skjeletter, og han skrev om dette og laget plansjer.
Han var i 1869 en av de prodarwinister som grunnla fagtidsskriftet Nature.
Hans essays gav ham ry som en av det engelske språks største stilister. Hans språkbegavelse var med på å popularisere darwinismen for de brede masser, ved at han benyttet et enkelt språk som de fleste kunne forstå.
Huxley menes å være den første personen som begynte å bruke ordet agnostiker, i 1869. Han sa at kirkene hevdet å sitte inne med en særlig gnosis (kunnskap) om Gud og om tingenes opprinnelse. Han anførte at han ikke kunne akseptere dette fordi det dreide seg om emner utenfor menneskenes erkjennelse, og at han derfor var agnostiker.
Noen nyere kristne apologieter betegner Huxley som den første ateistiske evangelist, til tross for at han selv benyttet ordet agnostiker og ikke ville være med på at han skulle være ateist. Han var imidlertid en iherdig motstander av nærmest enhver form for organisert religion, skjønt han særlig gikk ut mot katolisismen. Lenin hevdet om ham i sitt verk Materialisme og empiriokritisisme at «I Huxleys tilfelle ... tjener agnostisisme som et fikenblad for materialisme.»
Thomas Henry Huxley er far til Leonard Huxley og farfar til Julian Huxley, som var bl.a. var UNESCOs første direktør og en av International Humanist and Ethical Unions stiftere, og forfatteren Aldous Huxley.


== Priser (utvalg) ==
1894 – Darwinmedaljen
1890 – Linnean Medal
1888 – Copleymedaljen
1876 – Wollastonmedaljen
1852 – Royal Medal, førstepris


== Bibliografi ==
The Oceanic Hydrozoa (1859)
On Our Knowledge of the Causes of the Phenomena of Organic Nature (1862)
Evidence as to Man's Place in Nature (1863)
Lectures on the Elements of Comparative Anatomy (1864)
Lessons in Elementary Physiology (1866)
A Manual of the Anatomy of Vertebrated Animals (1871)
A Course of Practical Instruction in Elementar