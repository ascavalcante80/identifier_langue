Harry Potter og ildbegeret er filmatiseringen av boken med samme navn, er regissert av Mike Newell, og kom i 2005. Boken er den fjerde i serien om «Harry Potter», og den fjerde til å bli filmatisert. Hovedrollene spilles igjen av Daniel Radcliffe, Emma Watson og Rupert Grint.


== Historien ==
Historien i filmen handler om «Harry Potter» som blir plukket ut til å delta i Tretrollmannsturneringen, selv om han er for ung, og hvordan han takler oppgavene i turneringen. Oppgavene omfatter en duell med en drage, en kamp med undervannsvesener for å redde «hva han vil savne mest» og til slutt en gigantisk labyrint. Idet «Harry» når labyrintens senter og alle farene forbundet med turneringen burde vært over, dras han bort fra den sikkerheten og står et øyeblikk senere ovenfor hans største fiende, «Voldemort».


=== VM i rumpeldunk ===
Filmen starter med at «Harry» drømmer om Voldemort. Han blir vekket av venninnen «Hermine Grang» og arret hans verker. Sammen med familien «Wiltersen» og «Hermine» reiser de for å se finalen i verdensmesterskapet i rumpeldunk. Barna reiser med flyttnøkkel for første gang, og «Harry» får oppleve et magitelt for første gang. Teltet, som utenpå kun er ca. 1,5 x 2,5 meter, rommer et helt hus innvendig.
Av finalen får vi i filmen kun se åpningsseremonien, og «Harry» får oppleve «Viktor Krumm» for første gang, og sett hvilken stor stjerne han er.


=== Skolestart ===
Tilbake på «Galtvort» etter ferien, blir elevene introdusert for den kommende Tretrollmannsturneringen under velkomstseremonien. Store reaksjoner kommer fra elevene når de får vite at aldersgrensen er satt til 17 år. Tvillingene «Wiltersen» forsøker seg med aldringseliksir, men mislykkes totalt i sitt forsøk på å legge navnene sine i ildbegeret. Dette må alle de som ønsker å delta i trekningen gjøre.


=== Ildbegeret ===
I rekkefølge blir «Fleur DeLacour», «Viktor Krumm» og «Fredrik Djervell» plukket ut til å delta, før ildbegeret også velger ut «Harry Potter». Påmeldingen er bindende og «Harry» er tvunget til å delta.


=== Rita Slita ===
Første gangen «Rita Slita» dukker opp, er da det tas bilde av deltakerne i turneringen til hennes artikkel i «Aftenprofeten». Hun intervjuer «Harry» i et bøttekott, og han kommenterer der de helt feilaktige notatene hun gjør med en «intervjups». Resultatet av hennes journalistikk ser vi i en rekke artikler en utgave av «Aftenprofeten» som «Harry» finner i oppholdsrommet når han skal snakke med «Sirius Svaart» i peisen. En av disse artiklene har overskriften Me, Myself and I - Jeg, meg selv og meg.
Det neste overtrampet «Slita» gjør, er før starten på den første oppgaven i turneringen. Der kommer hun uinnbedt inn i deltakerteltet og fotografen rekker å ta bilde av at «Hermine» kaster seg bekymret rundt «Harry»s hals, hvorpå hun uttaler noe om ung kjærlighet. I sin artikkel i «Aftenprofeten» skriver hun også om en forsmådd «Krumm» i den sammenhengen.


== Sammenlikninger med boken ==


=== Forandringer ===
Når «Harry» våkner opp fra marerittet sitt i begynnelsen av filmen, våkner han opp hos familien «Wiltersen», og ikke hos «Dumling»ene, som i boken. «Dumling»ene opptrer ikke i filmen i det hele tatt.
Vi får ikke se rumpeldunkkampen, bare spillerne.
Etter rumpeldunkkampen, blir «Harry» slått ut istedenfor å følge med vennene til skolen
«Bart Kroek jr.» opptrer i den første scenen i filmen hvor den gamle mannen drepes, for at ikke publikum skal få seg en for stor overraskelse på slutten av filmen når historien hans avsløres.
«Humlesnurr» er sintere på «Harry» pga. hans deltakelse i turneringen enn i boken.
I boken er «Parvati» og «Padma Patil», «Harry» og «Ronny»s følge til juleballet, henholdsvis i husene Griffing og Ravnklo. Dette til tross for at de er søstre. I filmen er de begge i Griffing.
Den tredje oppgaven i turneringen finner ikke sted på rumpeldunkbanen.
«Harry» hjelpes av «Nilus Langballe» istedenfor «Noldus» i forbindelse med den andre oppgaven.
På juleballet har «Harry» på seg svart kappe, mens den i boken er grønn.
«Harry» legger merke til at «Bart Kroek jr.» sender ut mørkets merke, mens i boken ser han ingen i det hele tatt, og hører bare en stemme.
Både «Severus Slur» og «Stønne-Stina» nevner polyksir. I boken blir det ikke nevnt før «Bart Kroek jr.» blir avslørt.
Kampen mot dragen under den første oppgaven foregår rundt hele slottet, mens i boken kommer ikke dragen seg engang løs fra kjedet den er bundet i.
Det blir aldri nevnt i filmen at «Igor Karkaroff» flykter etter at han har fått vite om at «Voldemort» er tilbake, han bare er borte.
I scenen der man blir tatt med til rettssaken i tanketanken avslører «Karkaroff» at «Bart Kroek jr.» var en dødseter. I boken ble han tatt til fange med «Bellatrix», «Rodolfus» og «Radamsus DeMons».
Viktor Krum brukte Avada Kadavra-forbannelsen mot Fredrik Djervell, men Djervell unngår forbannelsen og bruker Exitarmus for å stoppe Krum. I boka bruker Krum Martyrius-forbannelsen mot Djervell, og deretter bruker Harry en lammeformel for å stoppe Krum. I boka står det også at Avada Kadavra-forbannelsen ikke kan stoppes.
I boken finner Harry og Krum en gal Bart Kroek i utkanten av skogen (fortsatt i live). Han blir drept, transfigurert om til et bein, og deretter begravd etter at Harry går for å finne Humlesnurr. I filmen er det imidlertid Hermine, Ronny, Harry og Gygrid som finner Kroek, og han er allerede død og ligger midt inne i skogen.
«Bister»s magiske kiste i boken har syv låser, og hver av dem åpner rom med forskjellig innhold. I filmen åpner «Slur» kisten med en trylleformel og avslører kun den fangede «Galøye Bister» inne i 7 kister oppå hverandre.
Det blir aldri nevnt at Fleur er delvis lamia. Lamiaer nevnes ikke i filmen i det hele tatt.
Kun fire personers gjenferd kommer ut av Voldemorts tryllestav i duellen på kirkegården, «Fredrik», «Frank», «Lilly» og «Jakob». «Berta Flurp» er ikke nevnt i filmen i det hele tatt.
Havfruen i badet er beskrevet sovende i boken, mens i filmen er hun våken og leker med håret sitt.
«Ludo Humbag» som er en viktig person i boka, er ikke engang nevnt i filmen.
«Noldus» og de andre husnissene er ikke med i filmen. Scenen på kjøkkene er heller ikke der.
«Blunka» blir sett på som en av de viktigste i boka, men i filmen er hun heller ikke nevnt.
«Harry» og «Viktor Krumm» har ingen større samtaler i filmen.
Hermine`s støtte til husnissene og klubben "HIKK" er utelatt


=== Utelatelser ===
At «Rita Slita» er animagus, er ikke med i filmen.
«Rita Slita»s lange føljetong av «Harry»-artikler, og «Hermine»s irritasjon over disse.
Det blir ikke avslørt at «Madame Maxime» er en jøtul.


== Rolleliste ==


== Aldersgrense ==
Filmen fikk 12 års aldersgrense i England, på grunn av sterke scener (barn under 12 år må være i følge med voksen). Dette er den første Harry Potter-filmen som får så høy aldersgrense der. Dette kunne medført at den i Norge fikk 15 års aldersgrense. Medietilsynet vedtok at den får 11 års aldersgrense, men skrev også i vedtaket at de fraråder alle under 11 år å se filmen, hvor vanligvis de inntil tre år yngre kan se filmen ifølge med en voksen.


== Bakgrunnsinformasjo