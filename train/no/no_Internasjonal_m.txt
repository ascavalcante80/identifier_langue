Tittelen Internasjonal mester i sjakk (engelsk: International Master) blir gitt til dyktige sjakkspillere av verdenssjakkforbundet FIDE. Tittelen er åpen for både kvinner og herrer. Den ble innført i 1950 og blir vanligvis forkortet IM i sjakklitteraturen. Når en spiller har fått tittelen varer denne livet ut. FIDE tildeler også lavere titler, Candidate Master (CM) og FIDE Mester (FM), og høyere titler, stormester (GM).
Det kreves tre svært gode internasjonale turneringsprestasjoner (normer eller tittelnormer). Disse turneringene må involvere en gitt mengde andre IMer og GMer. I tillegg må spillere oppnå en gitt rating før tittelen kan tildeles spilleren. IMer har gjerne en rating mellom 2400 og 2500.
Ved spesielle omstendigheter kan tittelen IM tildeles for noen få spesifikke prestasjoner. For eksempel, under gjeldende regler, vil den som ender på 2. plass i juniorverdensmesterskapet automatisk få tildelt IM-tittelen dersom spilleren ikke allerede har denne.
Det er mulig å hoppe over IM-tittelen og direkte bli tildelt GM-tittelen. Larry Christiansen fra USA (1977), Boris Gelfand fra Israel (1988) og tidligere verdensmester Vladimir Kramnik fra Russland ble alle GM uten noensinne å ha hatt tittelen IM. Det er dog vanligst å bli IM før GM.
Julilisten i 2005 fra FIDE lister over 2500 spillere med tittelen IM. I Norge har vi per september 2008 17 aktive spil