Jalisco er en delstat i Mexico. Landarealet utgjør 79 085 km². Befolkningen er på ca. 6,5 millioner innbyggere, og er dermed Mexicos fjerde folkerikeste stat. Staten befinner seg i den vestre delen av det sentrale høylandet, og grenser til delstatene Nayarit i nordvest, Zacatecas, Aguascalientes og San Luis Potosí i nord, Guanajuato i øst og Colima og Michoacán i sør. Mot vest har Jalisco kyst mot Stillehavet. Delstatshovedstaden Guadalajara er landets nest største by. Jalisco er oppinnelsesstedet til blant annet de typiske meksikanske sombreroene, mariachimusikken og brennevinet tequila.


== Navnet ==
Jalisco er avledet av nahuatl-ordene xalli, som betyr «sand», og ixco som betyr «sted, område». Altså skulle det bety «sandstedet» eller «sandområdet».


== Geografi ==
Langs Stillehavskysten ligger det en smal kystslette med tørr monsunskog og et tropisk klima. Kystfjellene i Sierra Madre Occidental stiger så bratt opp fra kysten, og innenfor ligger høysletta. Store deler av området er fruktbart jordbruksland, med store elver som Lerma og innsjøer som Chapalasjøen. Mot nord er det markert tørrere, med et steppeaktig landskap.
Delstatshovedstaden Guadalajara huser med forsteder over halvparten av innbyggerne i Jalisco.


== Historie ==
Før europeernes ankomst i området på 1520-tallet befant Jalisco seg i utkanten av det sentrale jordbruks- og kulturområdet Mesoamerika, på grensen mot jegerkulturene i det tørre nord. Deler av innlandet var dominert av purépecha-kulturen i Michoacán, kystregionene inngikk i føderasjonen av småstater kalt Chimalhuácan.
De første spanjolene viste seg i 1523, men i 1529 kom den blodtørstige erobreren Nuño de Guzmán til vestre Mexico og drepte, plyndret og torturerte urfolket i sin tørst etter rikdommer. Han erklærte også området for å være en egen koloni, Nueva Galicia, som fikk en fristilt stilling i forhold til Mexico by. I 1538 ble han imidlertid hjemkalt til Spania på grunn av sine grusomheter. I 1542 ble Guadalajara grunnlagt på sitt nåværende sted, noe som førte til en umiddelbar oppblomstring av området, og byen var en av de største i Mexico allerede da. Landsbygda blomstret på grunn av jordbruk og kveghandel, og kirken oppmuntret til håndverk og småindustri for å sysselsette fattige.
Under uavhengighetskrigene 1810-21 var Jalisco en av de mest omkjempede områdene. Frigjøringshelten Miguel Hidalgo erklærte Guadalajara som foreløpig hovedstad i 1810, men tapte et slag nær byen i 1811. På øya Isla Mezcala i Chapalá-sjøen holdt patrioter ut mellom 1812 og 1816.
På 1920-tallet fant Cristero-opprøret, rettet mot antikirkelige lover, sted i Jalisco og delstatene rundt.


== Økonomi ==
Guadalajara er en viktig industriby, med svært variert forbruksvareindustri. Deler av Jalisco ligger i det fruktbare beltet Bajío som strekker seg fra kyst til kyst i Mexico, og her drives et omfattende jordbruk. På kysten ligger badestedet Puerto Vallarta, med en stor turistindustri basert på nordamerikanske gjester.


== Kultur ==
Mange av de mest meksikanske kulturuttrykkene stammer fra Jalisco, blant annet mariachi-musikken, de 