Et plateselskap er et selskap som spesialiserer seg på produksjon, distribusjon og promotering av musikk- og videoopptak på forskjellige formater, i all hovedsak formatene CD, LP, DVD, SACD og kassett.


== Platemerke ==
Et plateselskap kan være, eller være del av et internasjonalt underholdningskonsern, og vil da av markedsføringshensyn ofte operere med flere platemerker ( innen norsk musikk-bransje ofte kalt «label» eller «labeler», fra det engelske ordet «record label»). Begrepet «sub-label», relaterer til dette.


== Distribusjonsavtale ==
Et plateselskap kan også være et mindre, uavhengig firma – da ofte med distribusjonsavtale med et av de store selskapene.


== De fire store selskapene ==
De fleste større plateselskap er i dag eid av store multinasjonale virksomheter som representerer den største delen av musikk- og filmindustrien, men antallet uavhengige plateselskaper har den siste tiden økt. I 2005 ble 81.87% av all musikk som ble solgt i USA distribuert av «de fire store» plateselskapene EMI, Universal Music, Sony Music Entertainment og Warner Music Group, mens kun 18.13% selges av uavhengige plateselskap. I 2004 ble 27.36% solgt av uavhengige plateselskap. . Før desember 1998 var det seks store plateselskap som dominerte musikkmarkedet.