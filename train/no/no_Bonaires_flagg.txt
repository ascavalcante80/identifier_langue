Bonaires flagg har fargene gult, sort, rødt, hvitt og blått. Plasseringen av farger og symboler er fastlagt etter matematiske forhold.


== Symbolikk ==
Flaggets «ring» forestiller et kompass og viser til at Bonaires innbyggere er gode sjøfolk og fiskere. På ringen er fire likesidede trekanter plassert. Disse symboliserer at alle mennesker er like mye verd, uansett om de kommer fra nord, øst, sør eller vest. Uansett hvor man hadde vokst opp på øyen, alle var like mye verd.
Den røde stjernen med seks tagger er bygget opp av to likesidede trekanter. Den symboliserer Bonaires seks opprinnelige landsbyer, Playa, Nikiboko, Tera Korá, Antriol, Nort Saliña og Rincón. Den røde fargen symboliserer blodet, øyboernes vilje til å overleve.
Den gule delen symboliserer solen og øyens blomster. De fleste opprinnelige blomstene på Bonaire er gule, som for eksempel Kibrahacha, Anglo og kaktusblomstene.
Hvitt står for fred og internasjonalisme.
Sjøen med sine høye bølger utgjør den blå delen av flagget, som også symboliserer bonaireanenes mot. Under den annen verdenskrig deltok mange som sjøfolk for å holde oljetransporten fra Venezuela i gang. Av disse døde ca. 80% etter at skipene de var ombord på hadde blitt torpedert av u-båter.
Flagget ble offisielt t