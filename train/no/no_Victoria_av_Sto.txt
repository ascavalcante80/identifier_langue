Se også prinsesse Victoria av Storbritannia
Victoria (født 24. mai 1819, død 22. januar 1901) var dronning av Det forente kongerike Storbritannia og Irland i fra 20. juni 1837 til sin død. Fra og med 1876 tok hun også i bruk tittelen keiserinne av India.
Victoria ble født som datter av Edward August av Hannover, hertugen av Kent, og prinsesse Victoria av Sachsen-Coburg-Saalfeld. Fra morens første ekteskap hadde hun en bror, fyrst Karl zu Leiningen (1804–1856), og en søster, fyrstinne Anna Feodora Augusta av Leiningen (1807–1872), gift fyrstinne av Hohenlohe-Langenburg.
Til hun var tre år snakket hun bare tysk, som var hennes morsmål. Hun fikk deretter undervisning i engelsk, og skal senere også ha talt utmerket fransk, italiensk, gresk og latin.
Da Victoria var ti år døde hennes onkel, kong Georg IV, barnløs. Hans bror Vilhelm etterfulgte ham på tronen, som Vilhelm IV, men da han heller ikke hadde arvinger, ble Victoria tronarving. Hennes mor fryktet at noen skulle forsøke å forgifte eller drepe Victoria, som var først i arvefølgerekken, og sørget for at Victoria aldri gikk noe sted uten livvakt, og flyttet datterens seng inn til sitt eget soverom for å passe på at ingen forsøkte å drepe henne om natten.
Som attenåring besteg Victoria tronen, etter at onkelen døde, den 20. juni 1837.
Victoria møtte sin fetter prins Albert av Sachsen-Coburg-Gotha da hun var seksten. I tillegg til at de var i familie hadde de begge kommet til verden ved hjelp av samme lege, Frau Siebold. Hun fridde til ham (fordi hun var dronning, kunne ikke han spørre henne), og bryllupet fant sted den 10. februar 1840. Victoria fikk det borgerlige navnet Wettin, da hennes ektemann tilhørte Wettin-grenen i huset Sachsen-Coburg-Gotha.
Med sine 63 år, 7 måneder og 2 dager på tronen var hun inntil 2015 den monark som har regjert lengst i britisk historie, og var lenge den lengst regjerende kvinnelige monarken i verden. Da det britiske imperiet var på sitt største, var en fjerdedel av jordens landareal og 500 000 000 mennesker underlagt henne, som konstitusjonelt statsoverhode. Hun har gitt