Skribent er en betegnelse som henviser til enhver som skaper skriftlige tekster, men ordet angir vanligvis dem som skriver kreativt eller profesjonelt, eller dem som har skrevet i ulike formater. Dyktige skribenter bruker språket til å formidle ideer, visualiseringer og følelser, enten det er fiksjon eller sakprosa. Ordet skribent kommer av latin scribere som betyr «å skrive». Før boktrykkerkunsten på 1400-tallet var en skriver ikke nødvendigvis en som forfattet egne tekster, men skrev av og mangfoldiggjorde andres tekster. I dag er skribent generelt et mer uformelt ord for en forfatter.
En skribent kan skape framstillinger i mange ulike former, inkludert (men ikke bare) poesi, prosa eller musikk. En skribent med en slik spesialitet kan derfor henholdsvis regnes som en poet, romanforfatter, komponist, lyriker, dramatiker, myteforfatter, journalist, manusforfatter og så videre.
Skribenters arbeid bidrar ofte til et samfunns kulturelle innhold, og det samfunnet kan verdsette sin samlede skriftlige masse, eller litteraturen, som en kunstform i stor grad på linje med de visuelle kunstformene (se: maleri, skulptur, fotografi), musikk, håndarbeid og utøvende kunst (se: drama, teater, opera, musikal).


== Se ogsåRediger ==
Forfatter
Fagskribent
Kreativ skrivekunst
Lister over f