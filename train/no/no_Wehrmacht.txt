For rockegruppen med samme navn, se Wehrmacht (band)
Wehrmacht eller Deutsche Wehrmacht (tysk for «vernemakten» eller «forsvaret») var navnet på det nasjonalsosialistiske Tysklands militære forsvar fra 1935 til august 1946. Wehrmacht erstattet det tidligere Reichswehr og gjennomgikk en massiv opprustning frem mot andre verdenskrig. Wehrmacht ble etterfulgt av Bundeswehr i Vest-Tyskland og Nationale Volksarmee i Øst-Tyskland. I dag, etter Tysklands samling, kalles det tyske forsvaret Bundeswehr.
Wehrmacht kan på tysk også referere til et hvilket som helst annet lands forsvar som helhet.


== OrganisasjonRediger ==


== Ordrer og instrukserRediger ==

«I fremtiden er hardhet mildt i øst,» uttalte Hitler til OKW. 13. mai 1941 kom Lov om utøvelse av domsmyndighet i krig som opplyste at «for handlinger som begås mot fiendtlige sivilpersoner av medlemmer av Wehrmacht, består intet påbud om strafferettslig forfølgelse, heller ikke når handingen samtidig er en militær forbrytelse eller forseelse.» Dette gav i realiteten grønt lys for alle typer overgrep mot sivilbefolkning.
General Walther von Brauchitsch innså at dette ville undergrave Wehrmacht-soldatenes moral fullstendig. Da en krigsrett dømte major Salah til døden fordi han hadde drept fem polske kvinner, forlangte Brauchitsch dommen fullbyrdet. Hitler intervenerte og sørget personlig for at dommen ble omgjort til fengselsstraff.
23. juni 1941 kom det for første gang en militær ordre om tiltak mot jøder. Da sendte OKW ut en ordre om å gå «hensynsløst» frem mot «kolportører av bolsjevistisk hets, franktitører, sabotører og jøder».
6. juli 1941 kom en aktiv drapsordre, Retningslinjer for behandling av politiske kommissærer: «Pågriper man slike under kamp eller motstand, skal de uten unntak straks elimineres med våpen.» Instruksen inneholdt imidlertid ingen anvisning for hvordan man kunne vite at noen blant krigsfangne faktisk var politiske kommissærer. «Kommissæ-ordren» ble ikke opphevet før i 1942, da det ble klart at den bare styrket Den røde hærs moral.
Ingen høytstående Wehrmacht-offiser reagerte formelt på disse instruksene ved å tre tilbake fra sin stilling eller protestere, til tross for at det åpenbart ville medføre krigsforbrytelser å gjennomføre dem. Ved krigsforbrytersakene etter krigen påberopte de seg disse ordrene og at de ikke hadde noe annet valg enn å følge ordrer. OKW-sjefen Wilhelm Keitel beskrev aksjonene til Einsatzgruppen som «svært formålstjenlige».


== Se ogsåRediger ==
Heer, den tyske hæren
Kriegsmarine, det tyske sjøforsvaret i det nasjonalsosialistiske Tyskland
Luftwaffe, de