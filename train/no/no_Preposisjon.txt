Preposisjon (av lat. praeponere, stille foran), er en grammatikalsk ordklasse. Vanlige preposisjoner er i, på, mellom, over, under, av, bak, før, etter, hos, gjennom, utenom, blant.
Preposisjoner bøyes ikke, og står foran et annet ord for å danne et preposisjonsuttrykk (i senga, på taket). De samme ordene kan i enkelte tilfeller være plassert etter ordet de står til; de er da strengt tatt postposisjoner.
De kan stå sammen med substantiv, pronomen eller verb dersom verbet er i infinitiv.
Substantiv: Jeg sitter i bilen
Pronomen: Han fikk en gave av meg
Verb: Jeg er glad i å danse
Preposisjoner kan fortelle hvor noe er:
Per sitter på taket
Preposisjoner kan fortelle noe om tid:
Du må gjøre leksene dine før middag.
Foran stedsnavn brukes i eller på:
Jeg bor i Oslo
Du bor på Voss


== Kasus ==
I språk hvor man har grammatikalske kasus styrer preposisjoner normalt hvilken kasus det etterfølgende ordet får. I enkelte språk, som tysk, tar hver bestemt preposisjon en bestemt kasus, mens i andre, som latin, er det betydningen av preposisjonen i det enkelte tilfelle som avgjør kasus.
På norsk 