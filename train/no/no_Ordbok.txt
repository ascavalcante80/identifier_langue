En ordbok er en samling av ord fra ett eller flere språk. Den angir hvordan ordene staves, og gir gjerne definisjoner, bøyninger, uttalehjelp, eksempler på bruk og ordenes etymologi. Hvis det er en ordbok mellom ulike språk (flerspråklig ordbok), gir ordboken tilsvarende ord eller et forklarende uttrykk på det andre språket. Ordene i ordbøker er vanligvis ordnet alfabetisk.
Ordbøker kan dekke mindre eller større områder. De kan ha som mål å beskrive de fleste ord som er dokumentert brukt i et visst språkområde, eller kan konsentrere seg om ett enkelt fagfelt eller en enkelt historisk periode. I teorien skiller en ordbok seg fra et leksikon ved at ordboka bare gir korte definisjoner på ord, ikke lengre forklaringer, men i praksis glir de to boktypene ofte over i hverandre.
Mange ord forklares ved hjelp av synonymer, det vil si med enkeltord som har nesten samme betydning som oppslagsordet. Dette kan være nyttig, men også gi opphav til misforståelser, fordi synonymene ikke alltid brukes i samme sammenheng som det opprinnelige ordet. Det gjelder særlig for ordbøker mellom to forskjellige språk. Ellers finnes det egne synonymordbøker. Også kryssordbøker liste opp synonymer.
Ordbøker publiseres tradisjonelt i papirutgaver. Disse er vanligvis alfabetisk ordnet, men det finnes også ordbøker og ordlister som er tematisk ordnet. Papirordbøker utgis i ulike størrelser, alt fra lommeordbøker og mindre skoleordbøker til store fagordbøker.


== Elektroniske ordbøker ==
Det er mer og mer vanlig å publisere ordbøker elektronisk. De kan enten distribueres på ulike lagringsmedier (f.eks. CD-ROM og DVD) slik at de kan installeres direkte på datamaskinen, eller de kan gjøres tilgjengelig på Internett i en vanlig nettleser. En mellomløsning er ordbøker som lastes ned via Internett, men installeres på datamaskinen etterpå. Felles for disse elektroniske ordbøkene er at de vanligvis ikke er ordnet alfabetisk, men at man bruker en egen søkefunksjon for å finne ordene man er interessert i. Søkefunksjonalitet gir store fordeler i forhold til et alfabetisk ordnet papirprodukt fordi det i papirordbøkene bare er oppslagsordene som er ordnet alfabetisk. I en elektronisk ordbok kan man søke i hele innholdet i ordboken, og man kan da finne frem til definisjoner, eksempler, etymologi og annet som er plassert under andre oppslagsord enn man vil lete under i en alfabetisk ordbok. Man kan også få kjøpt elektroniske ordbøker i lommekalkulatorformat med de vanligste ordene på over 25 språk. Disse kan i tillegg brukes til enkle setninger på samme måte som lommeparløren.


=== Se også ===
Clue Norge
Ordnett
ifinger


==== Ettspråklige elektroniske ordbøker på Internett ====
Bokmålsordboka
Nynorskordboka
Norsk ordbok
Riksmålsordlisten


==== Tospråklige elektroniske ordbøker på Internett ====
Clue Lookup har ordbøker på flere språk og innen en rekke fagområder. Det kreves betalt abonnement.
Dansk-svenske specialordlister – Ordlister innenfor en rekke fagområder, 15 000 dansk/svenske opslagsord, 40 000 søkeord totalt.
Ordnett har ordlister og ordbøker innenfor en rekke språk og fagområder som krever betalt abonnement.
ifinger har ordlister og ordbøker innenfor en rekke språk og fagområder som krever betalt abonnement.


==== Trespråklige elektroniske ordbøker på Internett ====
Easytrans.org – Enkel oversettelse av ord mellom engelsk, spansk og norsk.


== Noen kjente ordbøker ==


=== Norsk ===
Bokmålsordboka
Norsk Riksmålsordbok (NRO)
Norsk ordbok (moderat bokmål og riksmål)
Norsk Ordbok (nynorsk og norske dialekter)
Nynorskordboka
Ordbog over det norske Folkespr