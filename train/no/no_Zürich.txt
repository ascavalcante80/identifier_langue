Zürich er den største byen i Sveits med en befolkning på 400 028 per 22. Januar 2014. Byen ligger i naturskjønne omgivelser ved Zürichsjøen.Byen ligger i den tysktalende delen av Sveits. Den er hovedstad i kantonen Zürich, og er det viktigste kommersielle senteret i Sveits. Zürich lufthavn er landets største og et viktig knutepunkt for europeisk flytrafikk.
Byen er en velrenommert universitetsby, hvor ETH og Zürich Universitet er blant de viktigste institusjonene. Zürich er et av verdens viktige og betydningsfulle finanssentra, men har også en del tekstil-, maskin- og grafisk industri.
Zürich var opprinnelig en keltisk bebyggelse, og hadde i romertiden et kastell. I høymiddelalderen hadde byen en borg som var sete for flere tyske konger og keisere. I 1218 b