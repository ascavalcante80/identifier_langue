Wikivoyage er en nettbasert reisehåndbok for reisemål og reiseemner skrevet av frivillige forfattere. Navnet er en sammensetning av ordene «wiki» (en nettbasert programvare som lar brukere åpent redigere innholdet) og «voyage», det franske ordet for «reise».
Prosjektet ble starta som en forgrening av den tyskspråklige utgaven av Wikitravel i september 2006, for å unngå kommersiell innflytelse på prosjektet. Wikivoyage ble starta av den tyske foreningen Wikivoyage e.V., og ble lansert 10. desember 2006. Innholdet gis ut under den frie lisensen Creative Commons Navngivelse-DelPåSammeVilkår.
I midten av 2012 ønska størsteparten av Wikitravels engelskspråklige fellesskap, deriblant de fleste administratorene, å gjenforene Wikitravel- og Wikivoyage-prosjektene som et nytt ikke-kommersielt prosjekt. De søkte støtte fra Wikimedia Foundation til å ha prosjektet som en del av Wikimedia-organis