City and Borough of Wrangell er en sammensatt bykommune i den amerikanske delstaten Alaska. Den ligger i den sørøstlige delen av delstaten, med grenser til Petersburg Borough i nord, Ketchikan Gateway Borough i sør, Prince of Wales-Hyder Census Area i vest og British Columbia i Canada i øst.
Bykommunen ble etablert 30. mai 2008, etter en deling av Wrangell-Petersburg Census Area, og omfatter landområder mellom Canada i øst og Clarencestredet i vest. I nord går grensa mellom LeContebukta og elva Stikine og i sør går den over Clevelandhalvøya. Området har et totalt areal på 8 966,7 kvadratkilometer, hvorav 6 582.4 km² land og 2 384,3 km² vann. Folketallet er 2 369 (2010), og den største byen er Wrangell.
Den 6. mai 2008 ble det avholdt en lokal folkeavstemning hvor 64 prosent av velgerne stemte for å etablere City and Borough of Wrangell.


== Referanser ==
^ Alaska Department of Commerce, Community and Economic Development, Certificate of Incorporation of the City and Borough of Wrangell.
^ The City and Borough of Wrangell, Boundary Map of City and Borough of Wrangell. Besøkt 25. september 2014.
^ a b American FactFinder, 2010 Census Summary File 1, Wrangell City and Borough. Besøk