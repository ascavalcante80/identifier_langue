Universitetet i Stellenbosch (afrikaans: Universiteit Stellenbosch, engelsk: Stellenbosch University), forkortet SUN, er et universitet i byen Stellenbosch i provinsen Western Cape i Sør-Afrika. Det har også campus i Tygerbgerg, Saldanha Bay og Bellville. Universitetet regnes som et av Afrikas beste universitet, og stod bak utviklingen av landets første mikrosatellitt (SUNSAT) i 1999.
Grunnleggelsen skjedde som en høyere gutteskole – Stellenbosch Gymnasium – i 1866. Dette utviklet seg til en høyskole i 1874, videreført under navnet Victoria College of Stellenbosch med blant annet landbruksutdanning fra 1887. Universitetstittelen kom i 1918.
SUN består av følgende fakulteter:
Humaniora og samfunnsvitenskaper (1874)
Naturvitenskap
Pedagogikk
Landbruksvitenskap (1887)
Jus
Teologi
Handel
Ingeniørkunst
Militærvitenskap – Saldanha Bay
Medisin – Tygerberg
Graduate School of Business – Bellville
Blant tidligere studenter er de tre tidligere statsministrene Daniel François Malan, James Barry Munnik Hertzog og Hendrik Verwoerd, samt en rekke (hvite) konservativ