Winnipeg (uttalt /ˈwɪnɨpɛɡ/) er hovedstaden og største by i provisen Manitoba i Canada. Den ligger nær Nord-Amerikas midtre breddegrad, i krysningen for de historiske elvene Red og Assiniboine, et punkt som i dag omtales som The Forks (Skilleveiene). Winnipeg er et kulturelt og økonomisk regionssenter, og over halve befolkningen fra Manitoba bor i og rundt metropolområdet som er Canadas åttende største metropol og syvende største kommune. Befolkningen i storbyområdet var den 1. juli 2008 på rundtregnet 719 200 innbyggere. En person fra Winnipeg kalles en Winnipegger.


== Historie ==


=== Før europeisk oppdagelse ===
Winnipeg ligger i krysningen mellom elvene Red og Assiniboine som i dag er kjent som The Forks, et historisk område for kanoruter, hvor urfolket ferdet i tusenvis av år. Oversatt til vestlig betydning er navnet Winnipeg det samme som "grumsete vann". Arkeologiske utgravninger og studering av spor i naturen har vist at de innfødte brukte området i tusenvis av år til kamping, jakt og fiske samt handel og jordbruk.


=== Kolonisering ===
De første europeerne som oppdaget området var franskmenn som kom dit i 1738. Sieur de la Vérendrye bygde den første handelslenken på stedet, kalt Fort Rouge. Deres handel pågikk i mange tiår frem til Hudson's Bay Company etablerte seg. Franskmennene blandet seg etter hvert med urbefolkningen både genetisk og sosialt. Disse menneskene ble kalt Métis, og knyttet nære bånd mellom de forskjellige befolkningsgruppene etterhvert som koloniseringen ekspanderte. Lord Selkirk var involvert i den første permanente bosetningen Red River Colony, som lå på e