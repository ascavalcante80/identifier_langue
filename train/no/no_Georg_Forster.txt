Johann Georg Adam Forster (født 7. november 1754, død 10. januar 1794) var en tysk naturhistoriker, etnolog, journalist og revolusjonær. I tidlig alder var han med sin far på flere vitenskapelige ekspedisjoner, inkludert James Cooks andre ekspedisjon til Stillehavet. Hans rapport fra ekspedisjonen A Voyage Round the World som blant annet omhandlet etnologien i Polynesia, gjorde at Forster ble tatt opp i Royal Society i en alder av 22 år.
Etter ekspedisjonen returnerte Forster til Europa hvor han i 1777 møtte den amerikanske revolusjonære Benjamin Franklin. Han underviste i naturhistorie ved Collegium Carolinum i Kassel (1778–1784) og senere ved Vilnius universitet (1784–1787). I 1788 ble han bibliotekssjef ved Universitetet i Mai