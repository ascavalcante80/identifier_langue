Walt Whitman (født 31. mai 1819 på Long Island, New York, død 26. mars 1892) var en amerikansk dikter.
Whitman skrev på fri verseform, og hans skrivestil er preget av et stort språklig overskudd og en voldsom hengivenhet til både naturen og mennesket. I hans egen samtid var meningene om hans forfatterskap delte, men i ettertiden er han imidlertid blitt stående som den største og viktigste av alle amerikanske poeter. Hans forfatterskap hadde stor innvirkning på ettertidens litteratur. Blant kjente navn som regnes for å være svært inspirert av Whitman, finner vi eksempelvis Allen Ginsberg og Bob Dylan.
I 1855 gav han for første gang ut diktsamlingen Gresstrå, som er å betrakte som hans hovedverk. Verket består av flere ulike bøker, og ble i Whitmans levetid omskrevet og omredigert en rekke ganger. I alt ble verket utgitt i 9 forskjellige versjoner.


== Whitman på norsk ==
Et utvalg fra Gresstrå ble oversatt av Per Arneberg og illustrert av Kai Fjell, utgitt i 1947 med tittelen Sangen om meg selv. Dette utvalget ble senere gjenutgitt av Den norske Bokklubben i 1973.
Et utvalg hentet fra både Gresstrå og andre dikt, ble gjendiktet av Kurt Narvesen og Håvard Rem, og utgitt i 1984 med tittelen Tilegnet den usynlige verden. Narvesen hadde også me