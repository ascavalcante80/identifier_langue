Zabajkalskij kraj (russisk: Забайка́льский край) er et føderasjonssubjekt i Russland (en kraj) som ble opprettet 1. mars 2008 som følge av en sammenslåing av Tsjita oblast og Agino-Burjatsk autonome okrug, etter at en folkeavstemming om emnet ble avholdt 11. mars 2007.
Ravil Geniatulin, guvernøren i Tsjita oblast, ble valgt til guvernør i Zabajkalskij kraj 5. februar 2008 av et flertall av folkevalgte fra dumaene i både Tsjita oblast og Agino-Burjatsk. Han tiltrådte stillingen 1. mars 2008.
Zabajkalskij kraj ligger i den historiske regionen Transbajkal. Den har lange grenser mot Kina (998 km) og Mongolia (868 km) og interne grenser mot Irkutsk og Amur oblast, og republikkene Burjatia og Sakha.
Zabajkalskij kraj ligger i Jakutsk tidssone (YAKT/YAKST). Forskjellen til UTC er +0900 (YAKT)/+1000 (YAKST).


== Referanser ==
^ На административной карте РФ появился новый субъект ф