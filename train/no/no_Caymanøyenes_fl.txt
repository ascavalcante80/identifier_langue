Caymanøyenes flagg er en britisk Blue ensign med koloniens våpenskjold i den frie enden av flaggduken. Våpenet viser tre gulkantede grønne stjerner, en for hver av de tre hovedøyene i Cayman-gruppen, på bølget hvit og blå bakgrunn. Den gule løven på rød bunn i skjoldhodet skal vise Caymanøyenes lojalitet til Storbritannia. Over skjoldet vises representanter for lokal flora og fauna, en skilpadde og ananas. Våpenet og flagg ble godkjent 14. mai 1958.
Fra flagget ble innført og fram til 1999 satt våpenmerket i en hvit skive. Dette var også tilfelle for de fleste andre særmerkede britiske flagg for kolonier. Tradisjonen med å sette våpenet på en hvit skive skal skyldes at den britiske marinens offisielle flaggbok, Flags of all nations, hadde for vane å vise merkene som satt i flaggene på en rund, hvit bakgrunn. Selv om dette bare var en illustrasjonsteknisk måte å vise merkene, ble det i praksis tolket som at hele skiven skulle være med i flagget. Framstillingen av flaggene ble endret med 1999-utgaven av Flags of all nations, da merkede britiske flagg nå ble framstilt med våpenet direkte mot flaggduken. For å bedre muligheten for identifikasjon ble også merkets størrelse økt.


== Handelsflagg ==
Caymanøyene fører et handelsflagg med rød duk og våpenet i den frie enden, etter mønster av den britiske Red ensign.


== Guvernørens flagg ==
Guvernøren, koloniens øverste myndighet