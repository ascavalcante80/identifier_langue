Swiss International Air Lines (også kun SWISS) er det største flyselskapet i Sveits, med et rutenett som inkluderer de fleste større byer i Europa, samt enkelte i Nord-Amerika, Sør-Amerika, Afrika og Asia. Swiss er et datterselskap av tyske Lufthansa, og har sine hovedkontor på Basel-Mulhouse-Freiburg lufthavn og et kontor i Zürich


== Historie ==
Swiss International Air Lines ble dannet etter Swissairs konkurs i 2002. Rett før Swissair ble likvidert, ble store deler av selskapets eiendeler overført via Swissairs eiere, Credit Suisse og UBS, til Crossair. Crossair var et regionalt datterselskap av Swissair.
31. mars 2002 begynte SWISS sine flygninger i eget navn. SWISS hadde muligheten til å bli med i selskapsalliansen Oneworld, men selskapet takket nei til tilbudet i 2004.
Tyske Lufthansa offentliggjorde i mars 2005 sin plan om å bli majoritetseier i SWISS. Denne overtakelsen ble fullbyrdet i 2007. Som en følge av dette ble SWISS medlem av alliansen Star Alliance i 2006, og fikk også samme bonusprogram som det tyske eierselskapet; Miles & More.
19. juni 2009 startet Swiss daglige flyvninger mellom Zürich og Oslo Lufthavn, Gardermoen.


== Serviceprofil ==
Swiss kaller seg et fullserviceselskap som vektlegger kvalitet. Selskapet tilbyr økonomi- og businessklasse og dessuten 1. klasse på langdistanseflyvninger med Airbus A340 og A330. For å markere posisjonen som alpelandets nasjonale selskap, har Swiss valgt å gi passasjerer gratis transport av ski, staver, støvler og hjelm eller snøbrett, støvler og hjelm på flyvninger til og fra Sveits.


== Underselskaper ==

Følgende selskap er underlagt Swiss International Air Lines-gruppen:
Edelweiss Air (charterselskap basert på Zürich lufthavn)Swiss AviationSoftware (dataselskap)Swiss Aviation TrainingSwiss European Air Lines (regionalt underselskap i SWISS, flyr kortdistanseruter i Europa)Swiss Private Aviation (underselskap i SWISS, som tilbyr businessjet-flygninger)Swiss World Cargo (SWISS' fraktdivisjon)


== Rutesamarbeid ==
Gjennom Star Alliance-samarbeidet tilbyr SWISS rutesamarbeid og muligheten til å bestille gjennomgående billetter til mange forskjellige destinasjoner. I tillegg til dette har SWISS avtaler om rutesamarbeid med selskap som Air Malta, Edelweiss Air, El Al, Lufthansa, SAS og Qatar Airways på utvalgte ruter.


== Flåte ==
SWISS' opererer med en flåte bestående av følgende fly:


==