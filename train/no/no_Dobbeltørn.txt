Dobbeltørn er en allegorisk, grafisk og heraldisk figur som gjengis som en stilisert ørn med to ørnehoder på hver sin hals på samme kropp, med en vinge til hver side, med et ben til hver side og med halefjær rett ned.
Dobbeltørn eller lignende fuglefigur med to hoder og vinger til sidene, finnes på gjenstander fra hettittene og kulturer i Midtøsten, fra antikken og fra Amerika før Columbus. Det er teorier om at figuren kan ha symbolisert en altseende guddom, fordi den har fire øyne og kan fly over menneskene. Dobbeltørnen skal ha vært brukt som symbol for den romerske guden Jupiter.
Fra senmiddelalderen er denne figuren brukt som symbol på en keiser. Den er brukt i våpenskjold for tyske, østerrikske og russiske keisere. Dobbeltørn finnes både i offentlige våpen slik som landskapsvåpen, og i private våpen slik som laugsvåpen og slektsvåpen fra mange europeiske land. I skomakerlaugets segl fra 1822 i Oslo (Christiania), er det en dobbeltørn og den finnes i flere danske skomakerlaugs segl. I norske slektsvåpen er det dobbeltørn i skjoldets skjoldhode til slekten Caspary som innvandret ca. 1850 fra Sveits, mens slekten Lund fra Farsund har i skjoldets 1. felt en ørn med to halser uten hoder. I Italia skal visstnok dobbeltørn i skjoldhodet symbolisere at personen/slekten var tilhenger av den tysk-romerske keiseren.
Dobbeltørn brukes også som symbol for den ortodokse kirke.


== Eksempler på bruk av dobbeltørn ==


== Litteratur ==
Oluf Kolsrud: «Handverkarlags-segl fraa Oslo og Christiania», tidsskriftet St. Hallvard, Oslo 1915
Hans Cappelen: Norske slektsvåpen, Oslo 1969 (2. opplag Oslo 1976)
Herman L. Løvenskiold: Heraldisk nøkkel, Oslo 1978
Harald Nisse