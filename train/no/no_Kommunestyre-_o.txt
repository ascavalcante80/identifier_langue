Dette er en underartikkel i en serie om Kommunestyre- og fylkestingsvalget 2011. Videre arbeid og ferdigstilling vil kunne skje svært langsomt, og andre brukere må gjerne bidra til fartsøkning.

Kommunestyre- og fylkestingsvalget 2011 blei avholdt 12. september 2011. Denne delartikkelen omhandler valgresultatet for Senterpartiet.


== Kommunevalget ==

Ved kommunevalget 2011 stilte Senterpartiet reine lister i 391 av de 429 kommunene. Det var dermed det partiet som hadde nest flest lister (etter Arbeiderpartiet med 418). Partiet fikk i alt 163 372 stemmer, det vil si 6,7 prosent av de avgitte stemmene. Dette er en nedgang på 1,2 prosentpoeng fra kommunevalget i 2007, men en framgang på 0,7 prosentpoeng fra stortingsvalget i 2009. Samla sett blei Senterpartiet det fjerde største partiet ved dette valget.
Det beste resultatet fikk Senterpartiet i Os i Hedmark med 63,2 prosent av stemmene. I ytterligere seks kommuner fikk partiet over 50 prosent: Rindal, Leka, Gratangen, Namdalseid, Jondal og Høylandet. I 14 kommuner til blei resultatet over 40 prosent.
Partiet fikk under 1 prosent av stemmene i 9 kommuner. Det svakeste resultatet kom i Oslo med 0,5 prosent.
Senterpartiet blei største parti i 61 kommuner og nest størst i 80. Partiet er minst i 29 av kommunene der det stilte liste.
Partiet fikk i alt 1 421 kommunestyremandater og er representantmessig landets tredje største parti. Senterpartiet blei ikke representert i 25 av kommunene der partiet stilte opp. Etter konstituering av kommunestyrene hadde Senterpartiet ordføreren i 87 kommuner og varaordføreren i 70 kommuner.


=== Felleslister ===
Senterpartiet var med på felleslister i følgende tolv kommuner:
Engerdal, fellesliste med Venstre; 333 stemmer; 39,36 prosent; 6 mandater
Søndre Land, fellesliste med Kristelig Folkeparti og Venstre; 520 stemmer; 19,95 prosent; 5 mandater
Flå, fellesliste med Kristelig Folkeparti; stemmer; 74 12,07 prosent; 2 mandater
Herøy, Folkelista Senterpartiet; 336 stemmer; 8,44 prosent; 3 mandater
Holtålen, fellesliste med Kristelig Folkeparti og Venstre; 458 stemmer; 36,76 prosent; 8 mandater
Selbu, fellesliste med Kristelig Folkeparti og Venstre; 503 stemmer; 25,83 prosent; 6 mandater
Tydal, fellesliste med Venstre; 240 stemmer; 46,69 prosent; 8 mandater
Fosnes, fellesliste med Kristelig Folkeparti; 206 stemmer; 63,19 prosent; 10 mandater
Røyrvik, fellesliste mellom frie velgere, Høyre, Kristelig Folkeparti, Senterpartiet og Venstre; 148 stemmer; 45,96 prosent; 6 mandater
Bindal, fellesliste med Sosialistisk Venstreparti; 93 stemmer; 9,99 prosent; 2 mandater
Herøy, fellesliste med Høyre og Venstre; 219 stemmer; 27,90 prosent; 5 mandater
Træna, fellesliste med Kristelig Folkeparti; 168 stemmer; 70,59 prosent; 8 mandater
Flere av disse listene fikk toppverv:
Engerdal, ordfører Lars Erik Hyllvang (Sp)
Holtålen, ordfører Heidi Greni (Sp), varaordfører Jan Håvard Refsethås (Sp)
Selbu, varaordfører Per Røsseth (Sp)
Tydal, ordfører John Paulsby (V), varaordfører Berit Øian Kåsen (Sp)
Fosnes, ordfører Bjørg Tingstad (Sp), varaordfører Jarle Elden (Sp)
Træna, ordfører Per Pedersen (KrF), varaordfører Lena Holmen (Sp)


=== Partiets resultater kommunevis ===
Tabellen under viser stemmetall og prosent for alle aktuelle kommuner. Kolonnen «rang» viser verdien 1 for kommuner der partiet var størst, verdien 2 der det var nest størst og så videre. Motsatt viser kolonnen «omv. rang» verdien 1 for kommuner der partiet var minst.
I kolonnen «ordfører» står navnet på ordføreren, dersom vedkommende er fra Senterpartiet, og tilsvarende i kolonnen «varaordfører». Opplysningene om mandattall gjelder ved valgoppgjøret, og om ordfører/varaordfører ved konstituering av kommunestyret. Endringer kan ha skjedd 