Wallis- og Futunaøyene er et fransk territorium i det sørvestre Stillehavet. Hovedstaden heter Mata-Utu. Det har status som oversjøisk samfunn. Wallis- og Futunaøyene har et folketall på 12 197 (2013).


== Befolkning ==
Av en befolkning på totalt 12 197 bodde i 2013 8 584 på Uvea (Wallis) og 3 613 på Futuna. Hovedstaden Mata-Utu hadde i 2013 1 075 innbyggere.


== Styre ==
Wallis og Futuna styres av et råd som ledes av en administrator (administrateur supérieur) utnevnt av Frankrike. Rådet består av de tre tradisjonelle monarkene og tre medlemmer som velges av den territorielle forsamlingen. Den territorielle forsamlingen består av 20 medlemmer.
Øyene har blitt tilbudt selvstendighet flere ganger, men lokalbefolkningen har stemt nei (med stort flertall) hver gang.


== Administrativ inndeling ==
Forvaltningsmessig deles området i tre tradisjonelle kongedømmene, Royaumes coutumiers. De heter Uvea, Sigale og Alo. Uvea er igjen delt inn i tre distrikter.


== Historie ==
Wallis og Futuna var i århundrer delt i tre kongedømmer, Uveariket, Sigaleriket og Aloriket. Det som var de tre rikene, er den dag i dag områder med betydning innen landets styre.


== Referanser ==
^ [ http://www.legifrance.go