Skarlagen, skarlagenrød eller skarlagensrød (på nynorsk også skarlak) er en høyrød farge. Skarlagen minner om karmin som er litt mer blålig, og om sinnoberrød som er mer oransje.
Opprinnelig betegnet skarlagen et kostbart, vevd ullstoff med en denne rødfargen, eller plagg som var laget av stoffet. Ordet ble også brukt om et fargestoff som ble framstilt av tørkede skjoldlus av arten cochenille og ble brukt til å farge tøy. Selve ordet har trolig persisk opprinnelse og kommet til norsk via latin. Det fins i engelsk i formen scarlet hentet fra det latinske scarlata.


== Se også ==
Rød
Karmin
Sinnoberrød
Skarlagensfeber (scarlatina), en type streptokokkinfeksjon
