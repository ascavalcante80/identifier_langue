Sommerfugler er med over 170 000 arter en av insektenes større delgrupper. Ved siden av de fargesprakende og vakre dagsommerfuglene hører også mange mer uskinnbarlige og ofte natt- eller skumringsaktive arter til sommerfuglene. Disse «nattsvermerne» eller «møll», som de ofte sammenfattes som, utgjør hovedvekten (92 %) av sommerfuglene, men ikke noen naturlig gruppe.
Et avledet fellestrekk for alle sommerfugler er at vingene er dekt med små skjell. Det er disse som muliggjør de fantastiske fargespillene hos dagsommerfuglene, men de fins altså også i møll, om enn i ofte litt mer uskinnbarlige utgaver. Også mangelen av cerciene og av det midterste medianøyet er egenskaper som oppstod i sommerfuglenes stamart.
Dagsommerfuglene har en lang sammenrullet sugesnabel, denne var derimot ikke til stede i sommerfuglenes stamart. Noen, som gruppen kjevesommerfugler, har fortsatt bitende munndeler, noe som også gjelder samtlige larver. Evolusjonært sett skjedde ikke dannelsen av sugesnabelen som én enkel hendelse, men i mange små trinn, som kan rekonstrueres ved å undersøke hvordan munndelene er bygget i de ulike «grenene» i sommerfuglenes stamtre. (Se inndelingen for en oversikt over stamtreet og definisjonen av delgruppene.) De første trinnene skjedde i stamarten til Glossata, der galea, en del av maxillen («underkjeven»), ble omdannet til en enkel sugesnabel. Mandiblene («overkjeven») tapte samtidig leddene sine, ble mindre og funksjonsudyktige. Snabelen var uten egen muskulatur til å begynne med, men fikk egne muskler i stamarten til Myoglossata. Det var derimot først i stamarten til Ditrysia at sugesnabelen også fikk skråstilte muskler, noe som gjorde den så bevegelig som den f.eks. er i dagsommerfuglene.
I Norge har man funnet 2200 sommerfuglarter.


== Inndeling og evolusjon ==
Sommerfuglenes stamtre er litt spesiell i at den består av mange små grener «nederst» i treet (som stort sett ikke har fått norske, men bare vitenskapelige navn), mens de mest artsrike gruppene er konsentrert lenger «oppe» i stamtreet. Den følgende oversikten gjengir slektskapsforholdene mellom delgruppene i hierarkisk skrivemåte:
Kjevesommerfugler (Micropterigidae, Zeugloptera) – 160 arter, fem i Norge
[Gruppe uten navn]
Agathiphaga (Agathiphagidae) – to arter, Australia og øyer i Stillehavet
[Gruppe uten navn]
Heterobathmia (Heterobathmiidae) – ni arter, Chile og Argentina
Glossata:
Purpurmøll (Eriocraniidae, Dacnonypha) – 26 arter, sju i Norge
Coelolepida:
Acanthopteroctetidae – fem arter, USA og Ukraina
[Gruppe uten navn]
Lophocorona (Lophocoronidae)
Myoglossata:
Neopseustidae
Neolepidoptera:
Exoporia:
Mnesarchaea – 15 arter, New Zealand
Hepialoidea
Rotetere (Hepialidae) – 570 arter, seks i Norge
Anomosetidae – bare én art, Australia
Neotheoridae – bare én art, Brasil
Palaeosetidae – sju arter, Sør-Amerika og Sørøst-Asia
Prototheoridae – 13 arter, sørlige Afrika

Heteroneura (Frenata):
Nepticuloidea:
Dvergmøll (Nepticulidae) – 800 arter, 62 i Norge
Snømøll (Opostegidae) – ca. 100 arter, to i Norge

Eulepidoptera:
Incurvarioidea
Cecidosidae – tolv arter, Sør-Amerika, Afrika og New Zealand
Crinopterygidae – én art. Middelhavsområdet
Bladhullmøll (Heliozelidae) – 100 arter, tre i Norge
Flekkmøll (Incurvariidae) – 100 arter, åtte i Norge
Svepemøll (Adelidae) – 300 arter, 14 i Norge
Knoppmøll (Prodoxidae) – 75 arter, sju i Norge

[Gruppe uten navn]
Palaephatidae – 60 arter, sørlige halvkule
Andesianidae – nylig oppdaget, tre arter, sørlige Sør-Amerika
Luggmøll (Tischeriidae) – 100 arter, fire i Norge
Ditrysia (med bl.a. bladminér-, ekte, gras-, halv-, sekk-, og spinnmøll, glassvinger, sekkspinnere, storsommerfugler, tredrepere og viklere) – denne gruppen omfatter dagsommerfuglene og dermed de mest kjente «sommerfugler» i Norge.

Utover disse slektskapsgruppene har en del kunstige grupper vært i bruk i den tradisjonelle systematikken. De mest kjente av disse er:
«Aglossata» (for alle sommerfugler som ikke tilhører Glossata),
«Homoneura» eller «Jugata» (for alle sommerfugler som ikke hører til Heteroneura eller Frenata),
«Monotrysia» (for alle Heteroneura som ikke hører til Ditrysia),
nattsvermere, «Heterocera» (for alle sommerfugler som ikk