Roseplante-kladen (Rosidae) er i det botaniske APG II-systemet en fylogenetisk klade av blomsterplanter, som ved siden av Asteridae utgjør den ene hovedgruppen av de tofrøbladete planter. I tillegg utgjør de egentlige tofrøbladete planter en tredje, mer basal gruppe under tofrøbladingene. Den store gruppa Rosidae utgjøres av en stor mengde, relativt ulikeformede arter i et utall slekter, familier og ordener. Antall arter er om lag 65 000, altså nær en fjerdedel av alle karplanter på jorda.
Den videre inndelingen av roseplantene er fremdeles usikker fordi slektskapsforholdene mellom delgruppene er utilstrekkelig kjent. Man har imidlertid funnet ut at mange av artene fordeler seg på to større delgrupper, som man provisorisk har kalt henholdsvis Eurosidae I («fabider»), og Eurosidae II («malvider»). Alternativt kan gruppene gis de nomenklatoriske navnene Fabidae, og Malvidae.
Ved siden av disse to hovedgruppene er noen få ordener og familier også klassifisert direkte under roseplantene som mer basale grupper, hvorav vin-plantene Vitales trolig er en orden som er sideordnet alle de andre ordenene i Rosidae.


== Taksonomi ==
For en detaljert oversikt over taksonomien, se: karplanter
Rosidae kan sannsynligvis best systematiseres slik:
Eurosidae I (Fabidae)
Celastrales (jåblomfamilien, spolebuskfamilien)
Cucurbitales (begoniafamilien, gresskarfamilien)
Fabales (blåfjærfamilien, erteblomstfamilien, mimosafamilien, tamarindfamilien)
Fagales (bjørkefamilien, bøkefamilien, jerntrefamilien, porsfamilien, sydbøkfamilien, valnøttfamilien)
Huaceae
Krameria
Malpighiales (evjeblomfamilien, fiolfamilien, kokafamilien, linfamilien, pasjonsblomstfamilien, pilefamilien, vortemelkfamilien)
Oxalidales (gaukesyrefamilien)
Rosales (almefamilien, hampefamilien, morbærfamilien, neslefamilien, rosefamilien, tindvedfamilien, trollheggfamilien)
leddbladfamilien

Av disse gruppene er Cucurbitales og Fagales hverandres søstergrupper. Deres neste slektninger er videre Fabales og Rosales. Også Celastrales, Malpighiales og Oxalidales er i nær slekt med hverandre.
Eurosidae II (Malvidae)
Huerteales? Tapisciales?
Perrottetia
Dipentodontaceae
Gerrardinaceae
Tapisciaceae

Brassicales (blomkarsefamilien, korsblomstfamilien, papayafamilien, resedafamilien)
Malvales (kattostfamilien, solrosefamilien, tysbastfamilien)
Sapindales (mahognifamilien, rutefamilien, sumakfamilien, såpebærfamilien)

Av disse er Malvales og Sapindales hverandres søstergrupper. Ordenen Huertales er bare en antydet gruppe, og er definert utfra molekylærgenetiske studier.
Ufordelte grupper
Videre fins det en rekke mindre grupper, som ikke ser ut til å høre til verken Eurosidae I eller Eurosidae II. Istedenfor fremstiller de sannsynligvis nokså tidlige grener i roseplantenes stamtre. Disse er:
Aphloia
Crossosomatales (blærenøttfamilien)
Geissoloma
Geraniales (storkenebbfamilien)
Ixerba
