Det nederlandske Ostindiske kompani (nederlandsk: Vereenigde Oostindische Compagnie, forkortet VOC, «forente østindiske kompani») var et nederlandsk handelskompani stiftet 20. mars 1602 da det ble tildelt monopol på kolonivirksomhet i Asia av Generalstatene. Det var den første multinasjonale korporasjonen i verden, og det var det første selskapet som utstedte aksjer. Det forble viktig i handelen i nesten to århundrer før det gikk konkurs og ble oppløst i 1798.
VOC bestod av seks kamre (Kamers) i Amsterdam, Middelburg (for Zeeland), Enkhuizen, Delft, Hoorn og Rotterdam. Delegater fra disse kamrene samlet seg som Heeren XVII (de sytten herrene).
Til rådet Heeren XVII ble åtte delegater sendt fra kammeret i Amsterdam, fire fra Zeeland, og en fra hvert av de mindre kamrene. Amsterdam hadde derfor en betydelig innflytelse i rådet. Av den grunn var zeelanderne særlig mistenksomme i starten av VOCs virksomhet. Frykten var ikke ugrunnet siden delegatfordelingen i praksis betød at Amsterdam staket ut kursen for det som skjedde.
De seks kamrene skaffet startkapitalen for det nederlandske «Ostindiske» kompani:
Det var ikke så enkelt å skaffe kapital i Rotter