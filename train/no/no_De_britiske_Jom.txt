De britiske jomfruøyenes flagg er en britisk Blue Ensign med koloniens våpenskjold i den fire enden av flaggduken. Våpen og flagg ble gitt De britiske jomfruøyene 15. november 1960. Våpenskjoldet viser til den hellige Ursula, som legenden forteller var en britisk prinsesse. Ursula holder en lampe og er flankert av elleve flere slike, noe som viser til de 11 000 jomfruer som led martyrdøden sammen med henne.
Fra flagget ble innført og fram til 1999 satt våpenmerket i en hvit skive. Dette var også tilfelle for de fleste andre særmerkede britiske flagg for kolonier. Tradisjonen med å sette våpenet på en hvit skive skal skyldes at den britiske marinens offisielle flaggbok, Flags of all nations, hadde for vane å vise merkene som satt i flaggene på en rund, hvit bakgrunn. Selv om dette bare var en illustrasjonsteknisk måte å vise merkene, ble det i praksis tolket som at hele skiven skulle være med i flagget. Framstillingen av flaggene ble endret med 1999-utgaven av Flags of all nations, da merkede britiske flagg nå ble framstilt med våpenet direkte mot flaggduken. For å bedre muligheten for identifikasjon ble også merkets størrelse økt.


== Handelsflagg ==
De britiske jomfruøyene har et separat handelsflagg (Red Ensign).


== Guvernørens flagg ==
Guvernøren, koloniens øverste myndighet og kronens represe