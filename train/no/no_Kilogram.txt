Kilogram er den grunnleggende SI-enheten for måling av masse. Symbolet for kilogram er kg. Prefikset kilo er det greske ordet for tusen.
Et kilogram er siden 1889 definert som massen til en bestemt mengde platinum-iridium, som blir oppbevart i Pavillon de Breteuil hos Det internasjonale byrået for mål og vekt (Bureau International des Poids et Mesures) ved Paris. Dette loddet kalles det Internasjonale Prototype Kilogram (IPK). Kilogram er den eneste grunnenheten som er definert gjennom en prototype og ikke ved hjelp av en fysisk konstant. Imidlertid har det vist seg at IPK har mistet rundt 50 mikrogram masse i løpet av de 120 årene den har eksistert, derfor forsøker metrologer internasjonalt å definere kilogrammet på nytt, slik at det kan avledes av en fysisk grunnkonstant.
Opprinnelig var enheten definert som massen til en liter rent vann ved 3,98 °C (maksimal tetthet) og et fastlagt lufttrykk. Fordi disse betingelsene også inneholdt enheten kilogram var denne definisjonen ikke brukbar.


== Anvendelse ==
Kilogram, i dagligtale ofte misvisende omtalt som «kilo», er en av de mest brukte enhetene for måling av masse.


== Konvertering til de nærmeste enhetene ==
1 kilogram er lik
1 000 gram
100 dekagram
10 hektogram
0,001 megagram (tonn)
Og motsatt
1 gram = 0,001 kilogram
1 dekagram = 0,01 kilogram
1 hektogram = 0,1 kilogram
1 megagram (tonn) = 1 000 kilogra