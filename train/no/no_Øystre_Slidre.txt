Øystre Slidre er en kommune i Oppland. Den grenser i nord til Vågå og Nord-Fron, i nordøst til Sør-Fron og Gausdal, i sørøst til Nord-Aurdal, i sørvest til Vestre Slidre, og i vest til Vang.
Kommunen ligger i Valdres i det sentrale Sør-Norge, mellom Hallingdalen og Gudbrandsdalen.


== Areal og befolkning ==
De fleste øystreslidringer bor i Heggenes (administrativt sentrum), Rogne, Skammestein, Volbu, Beito og på Beitostølen.
Folk fra Øystre Slidre omtales som øystreslidringer, mens folk fra Beito, Heggenes, Volbu og Rogne kalles beitinga, heggebygdinga, vølbuinga og røgninga.


== Geografi ==

Fjellområdet Jotunheimen strekker seg inn i kommunens nordre deler.
Øystre Slidre måler 45.1 km på nord-sør aksen og 39.8 km på øst-vest aksen.
Høyeste punkt i kommunen er Øystre Rasletind med en høyde på 2010 meter over havet. En annen kjent fjelltopp er Bitihorn. Omtrent 73 % av kommunen ligger over 900 meter over havet. Kommunens laveste punkt er 410 meter over havet.
Vann dekker 60 km² av kommunen, med største innsjøer Vinstri, Yddin, Vangsjøen, Javnin og Olevatnet.
Kommunen ligger delvis i Jotunheimen og fjellvegen over Valdresflye til Gudbrandsdalen er et velkjent værhardt parti. Denne vegen er en del av den indre ruta for trafikk på aksen Bergen – Trondheim.


== Historie ==
Båtskaret er et smalt gjel (skar) hvor båter i middelalderen ble dradd fra Øystre Slidre og inn til Vinstre, derav navnet på gjelet. Inne på flya ligger Vinstre, et kjent stort fiskevann hvor det er mye fin ørret. Som følge av en uenighet mellom folk fra Valdres og folk fra Gudbrandsdalen var det ikke trygt å la båtene ligge igjen inne i fjellheimen, de ble da ramponert.
Bakgrunnen for denne feiden er et bruderov hvor en ung jente som skulle giftes bort fikk sendt bud til sin kjære, og han kom og hentet henne. En av de som var med han ble senere beskyldt for å ha stukket et stabbur i brann og som erstatning for dette måtte de avstå fiskerettighetene. Bruden ble derimot i bygda.
Under annen verdenskrig var Skriulægret i Øystre Slidre tilholdssted for Peder Furubotn og ledelsen av Norges Kommunistiske Partis illegale virksomhet mellom 1942 og 1944.


== Næringsveier ==

Tradisjonelt er kommunen en landbrukskommune, selv om terrenget gjør at det landbruket drives i liten skala i forhold til steder i andre land. landbruket er ikke en så dominerende inntektskilde som tidligere da turisme blir stadig viktigere.
Våpenskjoldet til Øystre Slidre avbilder skifertak for å vise viktigheten av den tidligere skiferindustrien for kommunen. Bruken av slike skifertak er svært utbredt i Valdres.
Beitostølen er et populært skisted med heiser og preparerte løyper. Beitostølen er av de større vintersportsstedene i Norge og en betydelig del av kommunens inntekter kommer fra dette området. Stedet har også World Cup i skiskyting og langrenn, og er også internasjonalt kjent for Ridderrennet.


== Kultur ==


=== Tusenårssted ===
Kommunens tusenårssted er Øystre Slidre folkebibliotek som sto ferdig i 2000. Biblioteket ligger i barne- og ungdomsskolen på Tingvang og den kunstneriske utsmykningen er gjort av den lokale kunstneren Sigmund Årseth.


=== Severdigheter ===
Hegge stavkirke er en stavkirke fra 1216 eller noe senere, i bygda Hegge. Kirken blir første gang nevnt i skriftlige kilder i 1327, mens årringdatering av tømmeret som er brukt i kirken indikerer at kirken er fra 1216.
Lyskapellet er en liten, privat kirke på Beitostølen i Øystre Slidre kommune i Valdres. Kapellet, som ble reist et