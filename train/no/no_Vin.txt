For stedsnavnet, se Vin (stedsnavn)

Vin (fra latin vinum) er en alkoholholdig drikk som fremstilles ved gjæring av druesaft. Druer vokser på klatreplanten ekte vinranke (Vitis vinifera). Vin laget på annen frukt eller bær enn drue kalles fruktvin.
Vin er en økende del av norsk drikkekultur. Ifølge norsk lov er aldersgrensen for å kjøpe vin 18 år.


== Historie ==
Dyrking av vindruer spredte seg fra Den fruktbare halvmåne og Svartehavet til Middelhavet og Romerriket i tidlig historisk tid. De fleste druesorter kommer opprinnelig fra Italia og Sicilia og noe av Middelhavet.


== Vinifikasjon - Fremstilling av vin ==


=== Fremstillingsprosessen ===

I og med at vin lages av druer, er det druen som i stor grad bestemmer vinens smak og farge.
Noen rødvinsdruer kan også brukes til produksjon av hvitvin. Da fjernes drueskallet før fargen har begynt å slippe ut i mosten, mens fruktkjøtt og saft gjæres.
Druene høstes og sorteres. Råtne druer fjernes. Enkelte vinmakere er mer nøye på dette enn andre.
Druene sendes til produksjonslokalet. Druene bearbeides tidligst mulig og knuses i en vinpresse tilpasset druesorten og vintypen.
Gjæring (også kalt fermentering). Ved rødvinsproduksjon gjæres most og skall sammen for å gi vinen farge. Fargeuttrekk kalles maserasjon. Ved hvitvinsproduksjon gjæres bare den fraskilte mosten, mens skall og stilker fjernes. Gjærsoppen, som sitter rett innenfor drueskallet, blir aktivert når druen moses og soppen kommer i kontakt med saften.
Filtrering. Etter at vinen er lagret ferdig blir den silt for grums.
Lagring. Hovedregelen er at kvalitetsviner lagres en tid slik at de kan utvikle aroma. Størsteparten av all vin lagres likevel kun kort tid, gjerne på ståltanker. For kvalitetsvin er lagring i eiketønner vanlig. Mest brukt er amerikansk og fransk eik. Den amerikanske er kjent for å gi en karakteristisk vaniljepreget aroma. Eik tilfører kompleksitet til vinen.


=== Momenter med betydning for vinens kvalitet ===
Terroir er en betegnelse franskmennene og vinbøndene bruker om vinmarkene sine. Ordet omhandler alt som har med vekstbetingelsene til en vinmark å gjøre. Altså jordsmonnets karakter, vær og temperatur, druetrærnes alder, druetrærnes plantningstetthet. Kort sagt miljøet rundt drueplantene.
Hvilke druesorter som benyttes, og blandingsforholdet mellom dem.
Modningsgrad ved høstingen
Gjæringstemperatur, og jevn kvalitet på druer ved innhøsting.
Lagringsmåte
Eik (eller ikke), og hvilken skog/region eika eventuelt er hentet fra.
Malolaktisk gjæring (rødviner gjennomgår alltid malolaktisk gjæring, om ikke smaker de beskt).


=== De viktigste vindruene ===
Se også: Liste over vindruer
Selv om ikke alle typer druer gir vin, finnes det et stort antall typer vindruer. Ulike druesorter kan blandes sammen for å variere aroma, smak og kvalitet.
Blå druesorter
Cabernet Sauvignon
Gamay
Merlot
Nebbiolo
Pinot Noir
Primitivo
Syrah/Shiraz
Zinfandel
Grønne druesorter
Chardonnay
Chenin Blanc
Grüner Veltliner
Muskatell
Pinot Blanc
Riesling
Sauvignon Blanc


=== Vintyper ===
Rødvin, laget av blå druer
Hvitvin, laget av grønne/gule druer, eller blå der drueskallet er blitt fjernet etter at gjæringen har startet.
Rosévin kan blandes av vin fra grønne og blå druer, eller ved å bruke blå druer der drueskallet fjernes når gjæringen har vart en tid.
Musserende vin, vin med kullsyre. Både hvit, rosé og grønn kan være musserende
Sterkvin, også kalt hetvin, med litt høyere alkoholinnhold enn øvrige viner, herunder portvin, Sherry og Madeira
Fruktvin, herunder eplesider


=== Alkoholprosent ===
Vin kan være hvit, rosa eller rød, og deles videre i tre kategorier: tørr, halvtørr eller søt. All vin er gjæret druesaft og kan i utgangspunktet ikke få mer enn 14 – 15 % alkohol. Gjærsoppen dør når alkoholinnholdet når 15 %. For å nå høyere prosent, må man tilsette sprit. Hovedsakelig inneholder vin mellom 8,5 og 14 volumprosent alkohol, men strengt tatt finnes det vin med alt mellom 5,5 og 22 volumprosent alkohol. Vin som inneholder mellom 15 og 22 volumprosent alkohol kalles sterkvin.


== Vinproduserende land ==
Se også: Liste over vinproduserende land
Tradisjonelt er det blitt produsert vin i Frankrike, Italia, Spania, Portugal og Tyskland med flere, innbefattet land som befant seg bak «Jernteppet». Fra 1990-tallet er disse landene i stigende grad blitt utfordret av nye vinproduserende land som Australia, Chile, Sør-Afrika og Argentina. De sistnevnte landene går under betegnelsen «Den nye verden». Asiatiske land som Kina begynner også gradvis å gjøre seg bemerket som vinland. De ikke-europeiske vinene tilbyr ofte en kombinasjon av sødmefull smak, lave priser og lettfattelig kommunikasjon – en kombinasjon, som har vist seg å være en alvorlig utfordring for de europeiske vinbøndene.
De største vinproduserende land
Frankrikes vindistrikter
Italias vindistrikter
Spanias vindistrikter
Tysklands vindistrikter
Portugals vindistrikter
Australias vindistrikter
Chiles vindistrikter
Sør-Afrikas vindistrikter


== Servering av vin ==


=== Glass ===
Mal:Refforbedreavsnintt Vinglass bør krumme innover slik at duften konsentreres i glasset. Dessuten bør de være klare, så man kan se vinens farge tydelig. Glassene bør fylles ca. en tredjedel. Da blir det plass til at duften kan samles i glasset, og til å rotere vinen i glasset slik at ekstra duft utvikles. Glasset bør ha stett som man kan holde i, slik at vinen ikke blir varmet opp av hånden. Det finnes mange fasonger å velge i, spesielt laget for å fremheve ulike vintypers smak og aroma.


=== Serveringstemperatur ===
Tallene er hentet fra Vinbladet
Temperaturen i et kjøleskap ligger på rundt 4 °C. En vin fra kjøleskapet holder ca. 8 °C etter 20 minutter i romtemperatur. Settes en rødvin som holder 24 °C inn i kjøleskapet, holder den ca. 18 °C etter 30 minutter.


=== Vinetiketter ===
Årgangsviner får alltid oppgitt navn etter vingård eller produsent. Normalt er distriktet nevnt på etiketten hvis det ikke dreier seg om en enkel, «folkelig» blandingsvin. Vinmonopolets «femkronersrødvin» er i så måte en klassiker. Enkeltdruevin har alltid druesort oppgitt på etiketten. Det samme gjelder vin laget av en blanding av to druesorter. Hvis det er flere druer i blandingen, finner man ofte opplysninger bak på flasken. Druen som det er størst andel av står nevnt først, og de andre deretter.


=== Dekantering ===
Dekantering betyr omhelling. Som hovedregel er det ikke nødvendig å dekantere vin. Noen viner utvikler med tiden bunnfall. Dette er ikke farlig og ødelegger ikke vinen, men det kan være udelikat å få i glasset og drikke. Derfor dekanteres eldre kvalitetsvin ofte før servering. Ved å avslutte omhellingen på riktig tidspunkt, kan man sortere bunnfallet før vinen blir servert. Unge, kraftige viner kan via dekantering få en mer avrundet smak og utvikle en bedre duft.


== Lagring av vin ==
Noen viner kan, og enkelte bør, lagres for å få ut hele sitt potensial. Vinen kan lagres i et vinskap, en vinkjeller eller et kjølig rom. Da unngår en også kvalitetsforringelse på grunn av sollys. Hvis temperaturen er høy eller vinen er eksponert for mye lys, risikerer en at vinen eldes raskere. De fleste viner er anbefalt lagret i 13 til 15 grader celsius og i luftfuktighet på over 50 % slik at korken holder seg fuktig. Er luften for tørr kan korken tørke, og oksygen når inn til vinen.


== Vinsmaking ==
Historikk
I antikkens Athen feiret man den årlig nye vinen med festivalen Anthesteria. Ved vår