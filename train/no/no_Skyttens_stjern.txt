Skyttens stjernesky (også kjent som Messier 24, M24, IC 4715 og Delle Caustiche) er en stjernehop i stjernebildet Skytten, omtrent 600 lysår i utstrekning. Hopen ble oppdaget av Charles Messier i 1764. Hopen omtales også noen ganger som Lille Skyttens stjernesky for å skille den fra Store Skyttens stjernesky som ligger nord for Gamma Sagittarii og Delta Sagittarii.
Stjernene, hopene og andre objekter som utgjør M24 er en del av Carina–Skytten- eller Skytten-armen av Melkeveien. Messier beskrev M24 som en «stor tåke med mange stjerner» og anga dimensjonene som 1,5° i diameter. Noen kilder identifiserer M24 feilaktig som den svake hopen NGC 6603.
M24 fyller rommet med et betydelig volum, til en dybde på 10–16 kly (3,1–4,9 kpc). Den er også den mest kompakte konsentrasjonen av individuelle stjerner synlig ved bruk av kikkerter, med rundt 1 000 synlige stjerner innenfor ett enkelt synsfelt.


== Referanser ==
^ Crossen, Craig; Rhemann, Gerald (