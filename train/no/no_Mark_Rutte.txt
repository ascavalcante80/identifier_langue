Mark Rutte (IPA: [ˈmɑrk ˈrʏtə], født 14. februar 1967 i Haag) er en nederlandsk liberal politiker. Han har vært statsminister i Nederland siden 14. oktober 2010 og leder i Volkspartij voor Vrijheid en Democratie (VVD) siden 29. juni 2006. Før dette var han statssekretær for sosial- og arbeidsspørsmål 2002–2004, statssekretær for utdannelse, kultur og forskning 2004–2006 og partiets fraksjonsleder i parlamentet 2006–2010.


== Familiebakgrunn og yrkeskarrière ==
Rutte kommer fra en kristen familie i Haag. Han er ugift og tilhører den protestantiske kirken i Nederland. Han var gymnasiast og spesialiserte seg på kunstfag 1979–1985. Skjønt hans opprinnelige ambisjon var å studere ved et musikkonservatorium og bli konsertpianist, begynte han å studere historie ved Universitetet i Leiden, hvor han tok mastergrad i 1992.
Ved siden av studiene var han styremedlem i ungdomsorganisasjonen til VVD, Jongeren Organisatie Vrijheid en Democratie (JOVD), hvor han var leder 1988–1991. Etter studiene gikk han inn i næringslivet som direktør i Unilever og Calvé. Frem til 1997 var han ansatt i personalavdelingen i Unilever og spilte en sentral rolle i flere omorganiseringer. Rutte var personalsjef i datterselskapet Van den Bergh Nederland 1997–2000. I 2002 ble han personalsjef i IgloMora Groep, et annet av Unilevers datterselskaper.


== Politisk arbeid ==


=== Valg 2010 ===
I følge meningsmålinger i mai 2010 var VVD under Rutte det sterkeste partiet, med 36 (av 150) seter i parlamentet, større enn sosialdemokratene. De liberales vekst ble først og fremst begrunnet med kristen-demokratenes fall (de fikk bare 21 seter i spørreundersøkelsen).
Valget 9. juni 2010 gav VVD 31 seter, noe som gjorde dem til Nederlands største parti, etterfulgt av sosialdemokratene. Dette var ikke deres beste valg noensinne, men dog første gang de størst blant partiene, mest på grunn av sosialdemokratenes tap.


=== Politiske standpunkter ===
I 2008 sa Rutte i et intervju at Nederland måtte komme seg bort fra «Middelmådighetens terror»:

Samtidig ga han uttrykk for, at utlendinger må kunne bli satt ovenfor grenser. Man må ha mot til å si: „[...] dette fundamentet for sivilisasjon, dette språket, denne grunnloven og vårt fedrelands historie, er vårt!“
I mai 2009 mente Rutte at 