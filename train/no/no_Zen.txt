Zen eller Chán er det japanske/kinesiske navnet på en retning innen Mahayanagrenen av buddhismen, som er utbredt i Kina, Japan, Vietnam og Korea.
Zen vektlegger meditasjon som et redskap for å oppnå innsikt og oppvåkning. En sentral ide er å oppnå oppvåkning ved å dyrke frem en sinnstilstand av umiddelbar tilstedeværelse uten å filtrere inntrykkene intellektuelt. Zen betoner dessuten praktiske ferdigheter samt selvforglemmende pliktoppfyllelse. Den har en unik betydning for japansk kultur og er møtt med stor interesse i Vesten.


== Etymologi ==
"Zen", uttalt [zeɴ] på japansk, er den sino-japanske leseformen for "禅", som uttales [tʂʰán] (pinyin: chán) i moderne kinesisk mandarin, men som trolig ble uttalt [d​͡zʲen] på mellomkinesisk. Termen "zen" en en sammentrekning av den sjeldent brukte lange formen zenna (禅那; mandarin: chánnà), et derivat fra dhyāna (sanskrit) (pāli: jhāna), som refererer til et spesielt aspekt ved meditasjon. Selv om "Zen" er mest brukt på verdensbasis, er det også kjent som Chan i Kina, Seon i Korea, og Thiền i Vietnam.


== Om Zen ==
Zen handler om å forstå at menneskesinnet er i en tilstand som kan sammenlignes med en dyp søvn og "karma" til hver enkelt vil bestemme om den personlige drømmen er behagelig eller om den er et mareritt for drømmeren. Formålet med tilværelsen er da å fri seg fra all karma ved å våkne til virkeligheten ved hjelp av en praksis som den første kjente patriarken, Bodhidharma, kalte "å beskue sinnet"(eng.: "to behold the mind").
Den eneste måten dette er mulig, er ved å tenne et slags lys i seg selv, hvis man ser for seg at inni seg er alt mørke, og dette mørket holder alt man kaller ondskap levende. Ved å tenne lyset, så blir alt mørket som brensel for denne flammen som vokser seg sterkere jo mer av mørket det faller på, helt til alt som er igjen er lys. Dette lyset blir kalt og oversatt på engelsk av Bodhidharma som "Awareness", og Bodhidharma har sagt; "Awareness is liberation".
Det er vanlig å forbinde meditasjon med en slags transe hvor man sitter i en bestemt positur, men den meditasjonen Bodhidharma sikter til er ikke det samme. Zen er en levemåte, men det innebærer ikke å håpe at man oppnår en slags fremtidig frelse som aldri vil komme. Å leve livet hvor man er fri fra drømmen, fri fra all karma og fri fra all lidelse er hva Zen handler om.
Bodhidharma peker ut misforståelsene og løgnene spredd av de høyeste autoritetene i religionen, og nærmest håner den ordinære manns syn på Gautama Buddha og hans lære. Det er allikevel ikke en ondskapsfull kritikk, men mer hva man kan kalle, rent metaforisk, et slag i ansiktet på noen som er i en panisk tilstand for å vekke dem.
Red Pine (1989). The Zen Teaching of Bodhidharma: A Bilingual Edition. North Point Press. 
De Me