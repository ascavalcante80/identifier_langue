Wuhan (kinesisk: 武汉, pinyin: Wǔhàn) er en kinesisk storby som er hovedstad i provinsen Húběi i det sentrale Kina. Befolkningen innen bygrensene anslås (2004) til 4 104 000, men som by på subprovinsnivå har Wuhan et større territorium, med 7,16 millioner innbyggere.
Navnet Wǔhàn betyr «Den djerve kineser» og er en moderne sammentrekning av tre andre bynavn. Byen ble nemlig til i 1953 da kommunistregjeringen slo sammen tre separate byer som nesten hadde vokst sammen. Den viktigste av de tre var Wǔchāng, de andre var Hànkǒu og Hànyáng.
Wuhan ligger ved sammenflødet av elvene Yangzi Jiang og Han Jiang (汉江/漢江). De tre opprinnelige byene lå inntil hver sine kombinasjoner av land. Buområdet er flatt, og er foruten av elvene også preget av mange små innsjøer. Mot sør går terrenget over i høydedrag.


== Administrative enheter ==
Wuhan består av 13 bydistrikter:
Bydistriktet Jiang'an (江岸区), 64 km², 640 000 innbyggere, regjeringssete;
Bydistriktet Jianghan (江汉区), 33 km², 460 000 innbyggere;
Bydistriktet Qiaokou (硚口区), 46 km², 540 000 innbyggere;
Bydistriktet Hanyang (汉阳区), 108 km², 480 000 innbyggere;
Bydistriktet Wuchang (武昌区), 81 km², 980 000 innbyggere;
Bydistriktet Qingshan (青山区), 45 km², 460 000 innbyggere;
Bydistriktet Hongshan (洪山区), 509 km², 780 000 innbyggere;
Bydistriktet Dongxihu (东西湖区), 439 km², 250 000 innbyggere;
Bydistriktet Hannan (汉南区), 288 km², 110 000 innbyggere;
Bydistriktet Caidian (蔡甸区), 1 094 km², 460 000 innbyggere;
Bydistriktet Jiangxia (江夏区), 2 015 km², 660 000 innbyggere;
Bydistriktet Huangpi (黄陂区), 2 261 km², 1,1 mill. Innbyggere;
Bydistriktet Xinzhou (新洲区), 1 500 km², 960 000 innbyggere.


== Samferdsel ==


=== Fly ===
Wuhan betjenes av Wuhan Tianhe internasjonale lufthavn.


=== Jernbane ===
Beijing-Hongkong høyhastighetsjernbane har stoppested her.


=== Vei ===

Kinas riksvei 107 fører gjennom området. Den løper fra Beijing til Shenzhen (rett ved Hongkong,