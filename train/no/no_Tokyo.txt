Tōkyō (東京) (eller den østlige hovedstad) er et prefektur og hovedstad i Japan, og landets største by. Ti prosent, ca. 12 millioner, av Japans innbyggere bor i Tokyo, og danner sammen med Yokohama og Kawasaki verdens største byområde med litt over 37 millioner mennesker. Tōkyō ligger på Kantō-sletten på østsiden av Honshū.
Tokyo er forretnings-, handels- og industrisenteret i Japan og også i Asia. Mange av de som jobber i byen bor ofte i telt i parker, men i helgene drar de hjem til familiene som bor utenfor byen. Grunnen er at det er dyrt å bo i byen.
To elver renner gjennom byen. Den ene er Sumida som renner fra nord til sør og ut i Tokyo-viken. Den andre er Tama som renner fra vest til øst. Tama er også grensen mellom Tokyo og nabobyen Kawasaki.


== Historie ==

Byen, som tidligere het Edo, som betyr elvemunning på japansk, var en liten by men begynte for alvor å vokse i forbindelse med byggingen av et slott i byen i 1457.
Da Tokugawashogunatet ble dannet i 1603 ble Edo dets regjeringsby, selv om keiseren fortsatt bodde i Kyoto, som fortsatte å være den formelle hovedstaden. Da shogunatet falt i 1868 beordret keiseren at byen skulle bytte navn til Tokyo, den østlige hovedstad, da Kyoto var den vestlige hovedstad, samtidig som byen nå ble formell hovedstad. Tokyo har vært allment akseptert som Japans hovedstad siden 1869.
Den 1. september 1923 ble byen rammet av et stort jordskjelv der opp mot 70 000 mennesker mistet livet. Byen ble ødelagt av branner startet som følge av dette jordskjelvet. Til tross for denne katastrofen bygde man opp byen igjen og populasjonen vokste frem mot starten på andre verdenskrig. De første bombene over Tokyo ble sluppet 18. april 1942 og frem til slutten på krigen i 1945 mer enn halvertes Tokyos populasjon. Det mest omtalte bombeangrepet skjedde 10. mars 1945. Etter krigens slutt plasserte de allierte sitt okkupasjonskontor i den sønderbombede byen, og oppbyggingen kom raskt igang takket være amerikansk hjelp.
På grunn av disse tragiske hendelsene, har ikke byen mange historiske kulturminner.
I 1964 var Tokyo vert for de Olympiske Sommerlekene.
På 1970-tallet økte populasjonen drastisk da mange arbeidere forlot landsbygden for å flytte inn til byen. Dette, sammen med den raskt voksende økonomien, gjorde Tokyo til en verdensby som la grunnlaget for den økonomiske boblen som sprakk på slutten av 1980-tallet.


== Økonomi ==
Tokyo er Japans største økonomiske senter. De fleste av Japans bank-, forsikrings-, finans-, medie- og telekommunikasjonsfirma har sine hovedkontor i byen. Til tross for at Japan fortsatt ikke har kommet seg etter bankkrisen på slutten av 1980-tallet, er Tokyo en av de ledende økonomiske motorene i Asia.
Byen kan ellers skilte med å være verdens sterkeste bysamfunnsøkonomi.


=== Selskaper med hovedkontor i Tokyo ===


== Geografi og administrative divisjoner ==


=== Bydeler ===
Tokyo er oppdelt i 23 distrikt (特別区), alle med sine egne borgermestre og bystyrer, som ligger under Tokyo Metropolitan Government.


=== Byer ===

Vest for de 23 distriktene består Tokyo av byer (shi), som har en liknende juridisk status som byer andre steder i Japan. Mens disse for det meste tjener som «sovebyer» for de som jobber i Tokyo, har også noen av disse byene en lokal kommersiell og industriell base. Samlet er disse byene ofte omtalt som Vest-Tokyo.


=== Distrikter, byer og landsbyer ===
Lengst vest finnes distriktet (gun) Nishitama. Store deler av dette området er fjell og ikke passende for urbanisering. Det høyeste fjellet i Tokyo, Mount Kumotori, er 2 017 m høyt, og andre fjell i Tokyo er Mount Takasu (1 737 m), Mount Odake (1 266 m) og Mount Mitake (929 m). Okutamasjøen er Tokyos største innsjø.
Hinode
Mizuho
Okutama
Hinohara, landsby


==== Øyer ====

Tokyos utenforliggende øyer ligger så langt bort som 1 850 km fra det sentrale Tokyo. På grunn av øyenes avstand til byen, er de styrt lokalt av avdelinger av Tokyos bystyre. De fleste øyene er klassifisert som landsbyer.
Izu-øyene; Oshima, Miyake, Hachijo.
Ogasawara-øyene. Ogasawara inkluderer, fra nord til sør, Chichi-jima, Nishinoshima, Haha-jima, Kita Iwo Jima, Iwo Jima og Minami Iwo Jima. Også inkludert er to små utenforliggende øyer: Minami Torishima, det sørligste punktet i Japan og med en avstand på 1 850 km den fjernest liggende øyen fra det sentrale Tokyo, og Okino Torishima, det sørligste punktet i Japan. Iwo-beltet og de utenforliggende øyene er for det meste ubebodd, men det er små lokale populasjoner på de tre øyene nærmere Honshu.


== Templer og palasser ==
Keiserpalasset. Keiser Meiji Jingus shinto-palass er 1912 og er kun åpent for besøkende to dager i året 1. januar og 23. desember. Det er omkranset av 100 000 eksotiske trær.
Meiji-tempelet. Tempelet er meget vakkert og ble bygget i perioden 1867–1912. Store deler av tempelet ble ødelagt under 2. verdenskrig men er nå gjenoppbygget i sin originale s