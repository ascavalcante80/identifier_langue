Le Journal de Spirou er et belgisk ukentlig utkommende tegneserieblad som første gang ble publisert den 21. april 1938 (Spirou er det vallonske ordet for ekorn). Det var en åtte siders ukentlig seriemagasin som inneholdt flere ulike serier, deriblant Sprint, bladets hovedserie. Til å begynne med inneholdt bladet mange amerikanske serier, men den andre verdenskrig satt etter hvert en effektiv stopper for denne importen.
Rundt halvparten av bladets innhold består av tegneserier som utgis som føljetong, og den annen halvdelen er hovedsakelig humoristiske serier på mellom en stripe og en side. Når episoden er avsluttet i ukebladet, blir den vanligvis utgitt som bok.


== Bakgrunn ==
I 1936, ga forleggeren Jean Dupuis sine sønner Paul og Charles ansvaret for et nytt magasin som skulle rette seg mot barn og ungdom.
Hensikten var å konkurrere med Disneys franske magasin, Le Journal de Mickey som hadde eksistert siden 1934 Til å begynne med var magasinet kun tilgjengelig på fransk og bare i Vallonia. Det introduserte to nye serier, deriblant Sprint, tegnet av franskmannen Robert Velter (Rob-Vel) og Les Aventures de Tif, tegnet av Fernand Dineur. I tillegg trykte bladet amerikanske serier som for eksempel Supermann.
Få måneder senere, den 27. oktober 1938, dukket det opp en versjon på nederlandsk også (Robbedoes). Gradvis ble de amerikanske seriene erstattet av nye, europeiske serier, og innen 1950-tallet var nesten hele innholdet laget spesielt for bladet. Etter andre verdenskrig ble bladet for alvor arnested for belgiske tegneserier. Det var her leserne de neste tiårene for første gang skulle møte Morris´ Lucky Luke, Peyos Smurfene (Les Schtroumpfs) og Franquins Viggo (Gaston Lagaffe).
Charles Dupuis redigerte Spirou-bladet til han i 1955 overlot det til forfatteren og redaktøren Yvan Delporte, mens han selv begynte å interessere seg for utgivelse i albumform av de seriene som hadde vært føljetonger i ukebladet.Det ble etterhvert vanlig å utgi mange av seriene som ble publisert i bladet i albumformat etter at det hadde blitt utgitt som fortsettelsesserier i bladet Spirou.
Først i 1960-årene ble tegneseriealbum en mere utbredt utgivelsesform, og siden da har Dupuis-forlaget vært en av de aller største aktører på det enorme markedet i Belgia og Frankrike. I 1985 solgte familien forlaget og det store tilhørende trykkeriet, og Charles Dupuis trakk seg tilbake.
Selve bladet overlevde. Det selges fortsatt i Frankrike og Belgia. Den nederlandskspråklige 