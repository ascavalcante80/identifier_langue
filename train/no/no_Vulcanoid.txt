Vulkanusasteroidene er en hypotetisk asteroidepopulasjon mellom 0,08 og 0,21 AU fra solen, godt innenfor banen til Merkur. Navnet kommer fra den hypotetiske planeten Vulkanus.
Charles Dillon Perrine var den første til å foreslå at det fantes en vulkanuspopulasjon av asteroider. Til tross for mer enn 100 år med leting har man enda ikke funnet noen vulkanusasteroider. NASA har gjennomført søk ved hjelp av F-18-fly og Black Brant-raketter. Letingen etter vulkanusasteroidene er svært vanskelig siden området ligger så nær sola. Dersom vulkanusasteroider eksisterer, kan de ikke være større enn 60 km i diameter siden tidligere søk ville ha funne større objekter.
Det er blitt spekulert i om vulkanasteroidene kan eksistere fordi området er gravitasjonelt stabilt, samt at den tungt kratrete overflaten til Merkur hinter til at det eksisterte en populasjon av vulkanusasteroider i det tidlige solsystemet.
Ifølge David Vokrouhlicky, Paolo Farinella og William F. Bottke, Jr. vil en eventuell populasjon etter som tiden har gått, enten ha slått ned i Merkur eller blitt dratt inn i solen på grunn av Jarkowski-effekten. De spekulerer likevel i at en mindre populasjon fremdeles kan eksistere.
Fremtidige søk 