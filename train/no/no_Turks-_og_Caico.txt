Turks- og Caicosøyenes flagg er en britisk Blue ensign, hvilket betyr at flaggduken er blå og har det britiske unionsflagget (Union Jack) i kantonen, og med koloniens våpenskjold i den frie enden av flaggduken. Våpenet består av et gult skjold hvorpå en konkylie, en langust og en kaktus av arten Turk's head. Flagget ble innført 7. november 1968.
Fra flagget ble innført og fram til 1999 satt våpenmerket i en hvit skive. Dette var også tilfelle for de fleste andre særmerkede britiske flagg for kolonier. Tradisjonen med å sette våpenet på en hvit skive skal skyldes at den britiske marinens offisielle flaggbok, Flags of all nations, hadde for vane å vise merkene som satt i flaggene på en rund, hvit bakgrunn. Selv om dette bare var en illustrasjonsteknisk måte å vise merkene, ble det i praksis tolket som at hele skiven skulle være med i flagget. Framstillingen av flaggene ble endret med 1999-utgaven av Flags of all nations, da merkede britiske flagg nå ble framstilt med våpenet direkte mot flaggduken. For å bedre muligheten for identifikasjon ble også merkets størrelse økt.


== Handelsflagg ==
Turks- og Caicosøyene har et separat handelsflagg, en såkalt (Red Ensign) med unionsflagget i kantonen og våpenmerket på rød flaggduk.


== Guvernørens flagg ==
Guvernøren, koloniens øverste myndighet og kronens representant, fører eget flagg etter samme modell som øvrige guvern