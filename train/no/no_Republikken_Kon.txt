Republikken Kongos flagg ble opprinnelig tatt i bruk 20. november 1959 da landet oppnådde uavhengighet fra Frankrike. Flagget består av tre diagonale striper i de tradisjonelle pan-afrikanske fargene grønt, gult og rødt. Stripene går oppover mot høyre, og den gule stripen i midten er smalere enn den grønne øverst og den røde nederst. Grønt symboliserer naturen, gult naturrikdommene og rødt symboliserer menneskenes blod.
I perioden 1970–1991, da landet gikk under navnet Folkerepublikken Kongo, ble det opprinnelige nasjonalflagget erstattet av et mer kommunistisk inspirert flagg: Helrød flaggduk med landets statsemblem i kantonen. Statsemblemet besto av tradisjonelle elementer fra sosialistisk emble