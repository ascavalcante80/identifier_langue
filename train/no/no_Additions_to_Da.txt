Tillegg til Daniels bok er en av de deuterokanoniske bøker i det Gamle Testamente. Tillegget består av tre separate avsnitt som finnes i den greske Septuagintautgaven av Daniels bok, men ikke i den opprinnelige hebraiske og arameiske teksten. Tilleggene er «bønner og fortellinger med om lag samme preg som de øvrige tekstene i Daniels bok. De har ett hovedtema felles: Gud bevarer dem som setter sin lit til ham og følger hans bud.»
Tekstene er i dag kjent bare i sin greske form, og det er usikkert om de opprinnelig er skrevet på noe annet språk. De er antagelig skrevet i det 2. eller 1. århundre f.Kr. Det greske teksten finnes i to ulike versjoner.


== Innhold ==
De to tekstavsnittene Asarjas bønn og De tre mennenes sang føyer seg naturlig inn i den kanoniske Danielsboken, etter kapittel 3, vers 23. Asarjas bønn kan karakteriseres som en folkeklagesalme med syndsbekjennelse, mens den andre delen kan minne om en hymne med et liturgisk preg.
Fortellingen om Susanna er en episk, novellistisk tekst om en from ung kvinne som blir utsatt for falske anklager om ekteskapsbrudd. På samme måte som andre bibeltekster som skildrer sensualitet i etiske grenseland (Judits bok og fortellingen om døperen Johannes og Salome) har den appellert til billedkunstnere. I den utvidede Danielsboken utgjør fortellingen et nytt, trettende kapittel.
Fortellingen om Bel og dragen i Babylon omfatter to episoder hvor Daniel avslører falske 