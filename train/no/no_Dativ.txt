Dativ (fra latin dare, på norsk «å gi») er betegnelsen på en morfologisk kasus. Syntaktisk er dativ ofte kasusen som markerer indirekte objekt, men den kan være styrt av preposisjoner, adjektiver og verb. Dativ kan også forekomme som (oblikt) subjekt.
Dativ finnes i flere moderne språk, som for eksempel i de germanske språkene som tysk, færøysk og islandsk. Dativ fins også i enkelte norske dialekter, men i moderne norsk ansees bruken av dativ som rester fra norrønt.
Det er også ofte visse preposisjoner som kan styre bruken av dativ. Det er derfor dativsuttrykkene i moderne norsk som oftest har en preposisjon foran seg.
Dativ brukes som regel i språk og dialekter som har fire eller færre kasus (som tysk og hedemarksmålet) for når man er i eller på et område. I språk med flere enn fire kasus brukes dativ oftest for å markere indirekte objekt og i visse preposisjonsuttrykk.


== Dativ i germanske språk ==


=== Rester av dativ i moderne norsk ===
Rester av dativ i moderne norsk finner man i noen faste uttrykk som i live, av gårde, gå mann av huse, i hende, i svime og tatt av dage.
Det finnes også visse stedsnavn med rester fra dativ, blant annet Lom.
«Å gå i søvne» og «å gå i blinde» er også rester av dativ fra norrønt.
«å falle i søvn», men «å gå i søvne» eller «å snakke i søvne».
Ikke korrekt: «Trond snakker i søvn»
Korrekt: «Trond snakker i søvne»
Ikke korrekt: «Nora famler rundt i blind»
Korrekt: «Nora famler rundt i blinde»
Det velbrukte uttrykket «fordi» kommer opprinnelig av to ord: «for» og «di». «Di» er dativ av «det», så det man egentlig sier er «for det». Et eksempel på bruken av «di» i gammelnorsk er «Han kom fra di i live» som betyr «han kom fra det i live».


=== Dativ i norske dialekter ===


==== Fra det gamle hedemarksmålet ved Hamar-området ====
For den utenforstående har følgende setninger samme mening:
I.«Guren går på Foss-skola» -- a-ending av hunkjønnsord er etter hovedregelen (det kan være unntak) akkusativ det vil si beveger seg mot, gjennom eller lignende.
II.«Guren går på Foss-skolen» --en-ending av hunkjønnsord er etter hovedregelen (det kan være unntak) dativ.
Men for den innforståtte har disse setningene ulik betydning. Den første setningen forteller at Guren er på veg til skolen, fordi her er skola akkusativ av skole, mens den andre forteller at Guren er elev ved skolen, fordi her er skolen dativ av skole. Dette ligner på reglene i tysk for preposisjoner som styrer både akkusativ og dativ.


===== Flere eksempler =====


====== Eksempel 1 ======
I. «Hæn Ola går ned på vegen» → en-endelse i hankjønnsord → akkusativ
II. «Hæn Ola går nedpå vega». → a-endelse i hankjønnsord → dativ
Forklaring:
I. Ola er på vei ned mot veien.
II. Ola allerede på veien mens han går bortover.


====== Eksempel 2 ======
I. «Je kjøre ti bila» → a-endelse i hankjønnsord → dativ
II. «Je kjøre ti bilen» → en-endelse i hankjønnsord → akkusativ
Forklaring:
I. Jeg-personen kjører i en bil. Han/hun sitter allerede inni bilen.
II. Jeg-personen kjører på en annen bil. Setningen har heller ingen spesifisering av hva jeg-personen kjører, bare at vedkommende kjører på en annen bil.


====== Eksempel 3 ======
I. «Hu Stine går i dusja»
II. «Hu Stine går i dusjen»
Forklaring:
I. Stine er allerede i dusjen, samtidig som hun går rundt.
II. Stine er på vei inn i dusjen.


===== Bøyningsmønster =====


===== Andre eksempler der dativ blir brukt =====
«Je(nom.) ser gjønnom kvisten (akk. entall) på treom(dat. flertall)»
«Je (nom) går med hænnom(dat. av "han")»
«Kvista(nom flertall) sitt på tre'n(dat. entall)»
«Hæn far(nom.) står oppi bakka (dat.)»
«Huset(nom.) ligg synnamed vatni(dat.)»
«Han(nom.) ga henne(akk.) blomsta(dat. av blomsten)»


==== Fra valdresdialekten ====
Dativsformene i valdresdialekten er gradvis i ferd med å bli utryddet. Det finnes fortsatt voksne som benytter dativ mer eller mindre konsekvent, men det blir færre og færre av dem. Det er dativ ved preposisjon som er mest i bruk i dag, men dativ ved verb og adjektiv forekommer også. Dativ ved adjektiv er den sjeldnere av de to.


===== Eksempel =====
I. «/e ɛ på stø:le/»
II. «/e ˘raise på stø:ln/»
Forklaring:
I. Jeg er på Stølen nå.
II. Jeg reiser til Stølen.


===== Andre eksempler =====
«/e ga o Hans ai bo:k/» (Jeg gav [han] Hans ei bok)
«/ska du te:n Olga i ˘mørgo?/» (Skal du til [hu] Olga i morgen?)


==== Fra nordmørsdialekten ====
Som i valdresdialekten, er dativsformene i gradvis i ferd med å bli utryddet. Det finnes fortsatt voksne som benytter dativ mer eller mindre konsekvent, men det blir færre og færre av dem. I indre strøk, eksempelvis Surnadal til Eidsøra, er det fortsatt vanlig å bruke dativ i dagligtale. I Kristiansund og på Sunndalsøra har bruk av dativ forsvunnet. Kystnære tettsteder som for eksempel Smøla mangler også dativ. Det er dativendinger på substantiv ved tillstandsindikerende preposisjoner, samt indirekte objekt men ikke konsekvent.
Dativformen di av det brukes også. Denne formen må ikke forveksles med di, som markerer direkte objekt av dere.


===== Eksempel på sterkt hannkjønn entall =====
I. «E e på gara» (dativ)
II. «E sjer 'na gar'n» (akkusativ)
Forklaring:
I. Jeg er på Gården (ordet gården står i dativ)
II. Jeg ser på denna gården.


===== Eksempel på intetkjønn =====
Intetkjønn bøyes på samme måte som sterke hannkjønn. For eksempel et hus.
Eksempel: (svakt hannkjønn entall)
I. «E e i hagå» (dativ)
II. «E sjer haganj» (akkusativ)
Forklaring:
I. Jeg er i hagen (ordet hagen står i dativ)
II. Jeg ser hagen.


===== Eksempel på hunkjønn entall =====
«E vea i elven» (Jeg vadet i elven) (dativ)
«E minnjes elva» (Jeg husker elven) (akkusativ)
Her er elven i dativ, mens elva er akkusativ.


===== Flertall =====
I flertall er endingen å uavhengig av kjønn.


=== Rester av dativ i engelsk ===
I engelsk har dativ gått ut av normert bruk, men man finner dativsrester i engelsk også. Typiske eksempler er «methinks» som betyr «for meg virker det som», og også spørreordet «who» (hvem) har dativsform «whom», men disse formene faller også ut av vanlig bruk.
«To whom did you give the present?» («Hvem ga du gava til?», bokstavelig Til hvem(dat.) gjorde du gi presangen?)
«Methinks that you are lying right now!» («Jeg tror at du lyver nå!»/lit. «For meg virker det som du lyver akkurat nå!»)


=== Dativ i tysk ===
Dativ i tysk brukes oftest for å markere det indirekte objektet:
«Ich gebe einem Norweger das Buch.» → Jeg(subjekt) gir en nordmann(indirekte objekt) (denne) boka(direkte objekt).
Men også etter preposisjonene: aus, außer, bei, mit, nach, seit, von, zu og gegenüber, er det alltid dativ selv om objektet ikke nødvendigvis er indirekte objekt. Man sier derfor at preposisjonen styrer dativ.
Det finnes også preposisjoner som styrer både akkusativ og dativ: an, auf, hinter, in, neben, über, unter, vor, og zwischen. Når man skal bruke akkusativ, og når man skal bruke dativ, avhenger på om man gjør noe med eller mot objektet (akkusativ), eller om noe befinner seg oppå, under, i, etc. objektet (dativ). For eksempel:
«Das Buch steht auf dem Tisch» (dativ: «boka står (oppe) på bordet»)
«Ich stelle das Buch auf den Tisch» (akkusativ: «jeg setter/legger boka på bordet»).
Det er også noen verb som styrer dativ, blant annet folgen, helfen og antworten:
«Meine Freunde helfen mir» («vennene mine hjelper meg»)


== Dativ i latin ==
Dativ (Dativus) blir brukt i latin til mer enn å markere indirekte objekt:
Dativus finalis (formålets dativ), for eksempel non scholae sed vitae («vi lærer for livet, ikke for skole»), auxilio vocare («å kalle for hjelp»), venio auxilio («Jeg kommer for hjelp») og accipio dono («Jeg mottar dette som en gave»).
Dativus commŏdi (incommodi), som betyr handling for (eller mot) noen, for eksempel Graecis agros colere («å dyrke jord for grekerne»).
Dativus possessivus (eiendomsdativ), som angir eindomsforhold, ofte på en lignende måte som genitiv. For eksempel angelis alae sunt (bokstavelig talt «til englene det er vinger», ofte oversatt som «Englene har vinger».
Dativus ethicus (etisk dativ) indikerer den som står i dativ skal tenke over det de gjør, for eksempel Quid mihi Celsus agit? («Hva gjør Celsus?») Dette indikerer at den som snakker er spesielt interessert i hva som blir gjort. Eller Cui prodest («Hvem gjør dette godt?» eller «Hvem er dette bra for?»).


== Dativ i russisk ==
Dativ (Дательный падеж) blir brukt i russisk til mye forskjellig:
Dativ blir brukt for å markere indirekte objekt, for eksempel med verbet давать (å gi), for eksempel Я даю цветы Анне (på norsk: Jeg gir blomster til Anna).
Dativ blir brukt med visse verb som i norsk ville brukt akkusativ, som for eksempel Помогать (å hjelpe), Советоват (å gi råd) og звонить (å ringe eller å kalle).
Dativ blir brukt med verbet Нравиться (å like), for eksempel Адаму нравится Москва (bokstavelig «av Adam blir Moskva likt», bedre oversatt som «Adam liker Moskva»). Den som liker står i dativ.
Dativ blir ofte brukt med refleksive verb (de som slutter på -ся eller -сь).
Dativ blir brukt ved bruk av ordene Нужен (å trenge) og надо (å måtte), for eksempel Мне нужна книга (bokstavelig: «Til meg trengs det en bok», bedre oversatt som «Jeg trenger en bok»), den som trenger står i dativ.
Dativ blir brukt for å uttrykke alder, for eksempel Мне 16 лет (på norsk: Jeg er 16 år gammel), den sin alder som blir uttrykt står i dativ.
Dativ blir også brukt visse preposisjoner, de vanligste er к (for eller mot) og по (av eller i), for eksempel к врачу (på norsk: til legen).
Dativ forekommer også etter det verbale adverbet благодаря (takket være), for eksempel Благодаря ему ей это удалось. (på norsk: Takket være ham klarte hun det.)


== Dativ i finsk-ugriske språk ==


=== Dativ i finsk ===
Finsk har ikke et eget dativ kasus, istedenfor fyller allativ rollen som dativ vanligvis ville tatt opp. For eksempel He Lahjoittivat kaikki rahan