Vestur-Ástralía er stærsta fylki Ástralíu, það nær yfir um það bil þriðjung meginlandsins. Íbúarnir búa langflestir í suðvesturhluta fylkisins, þar sem meðal annars er höfuðborgin Perth en í henni og nágrenni hennar búa um ein og hálf milljón af tæpum tveimur milljónum íbúa fylkisins. Ástæðan fyrir þessu er sú, að megnið af því stóra landflæmi sem Vestur-Ástralía er, er gróðurlaus eyðimörk. Suðvesturhornið er hinsvegar gróðursælt, sem og nokkrir afmarkaðir blettir á norðurströndinni. Bretar settust fyrst að í Vestur-Ástralíu, þegar þeir byggðu flotastöð þar sem í dag er Albany, árið 1826 en nýlendan varð ekki til fyrr en fanganýlendan við Svansá var stofnuð árið 1829 en nú eru þar Perth og Freemantl