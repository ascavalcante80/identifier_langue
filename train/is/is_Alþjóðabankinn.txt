Alþjóðabankinn er hópur fimm alþjóðastofnana sem sjá ríkjum fyrir fjármagni og ráðgjöf í þeim tilgangi að styðja við þróun og útrýma fátækt. Bankinn varð til 27. september 1945 í kjölfar alþjóðlegrar fullgildingar Bretton Woods-samninganna. Fimm stofnanir bankans eru:
Alþjóðlegi þróunarbankinn
Alþjóðalánastofnunin
Alþjóðaframfarastofnunin
Fjölþjóðlega fjárfestingarábyrgðarstofnunin
Alþjóðastofnunin um lausn fjárfestingardeilna
Meginstarfsemi bankans er í þróunarlöndunum á sviðum mannauðsþróunar (t.d. menntun og heilsa), þróun í landbúnaði, umhverfisvernd og grunnvirki (vegir, rafkerfi o.s.frv.) auk stjórnkerfisþróunar. Það veitir aðildarríkjum lán á hagstæðum vöxtum og styrkir auk þess verkefni í fátækum ríkjum. Þessi lán og styrkir eru gjarnan skilyrt af kröfu um stefnubreytingu í efnahagslífi eða stjórnkerf