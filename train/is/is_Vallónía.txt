Vallónía (franska: Wallonie, þýska: Wallonie(n), hollenska: Wallonië, vallónska: Walonreye, lúxemborgíska: Wallounesch) er aðallega frönskumælandi svæði í suðurhluta Belgíu. Svæði nær yfir 55% flatarmál Belgíu en íbúar þess eru um það bil þriðjungur allra Belgíumanna. Franska samfélagið í Belgíu sér um mál tengd menntun og menningu, og er ekki hluti af stjórnsýslueiningunni Vallónía. Vallónía er eitt tveggja héraða sem mynda Belgíu, ásamt Flæmingjalandi. Í austurhluta Vallóníu er lítill þýskumælandi minnihluti, en hann myndar þýska samfélagið í Belgíu og hefur eigin stjórn og þing fyrir menningarmál.
Vallónía varð fyrir miklum vöxtum á iðnbyltingunni vegna stórra kola- og járnsauðlinda, og var í öðru sæti á eftir Bretlandi varðandi iðnvæðingu. Í kjölfar þess varð héraðið afar ríkt, og frá upphafi 19. aldar til miðju 20. aldar var Vallónía ríkari helmingurinn í Belgíu. Frá lokum seinni heimsstyrjaldarinnar hefur dregið töluvert úr mikilvægi þungaiðnaðar og þess vegna er Flæmingjaland ríkara héraðið í dag. Hagkerfið í Vallóníu hefur dregst mikið saman frá þeim tíma en þar ríkir mikið atvinnuleysi og er landsframleiðsla á manni töluvert minni en í Flæmingjalandi. Hagfræðilegt misvægi og tungumálaklofningur milli svæðanna tveggja er uppspretta mikilla stjórnmáladeilna í Belgíu.
Höfuðborg Vallóníu er Namur, en stærsta borgarsvæðið er Liège. Fjölmennasta sveitarfélagið er Charleroi. Flestar stærstu borgir í Vallóníu og tveir þriðju hlut