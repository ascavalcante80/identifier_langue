Spendýr (fræðiheiti: Mammalia) eru flokkur seildýra í undirfylkingu hryggdýra sem einkennist af því að vera með mjólkurkirtla, sem kvendýrin nota til að framleiða mjólk til að næra ungviði; feld eða hár og innverminn líkama (heitt blóð). Heilinn stýrir blóðrásarkerfinu, þar á meðal hjarta með fjögur hólf. Um 5.500 tegundir spendýra eru þekktar sem skiptast í um 1.200 ættkvíslir, 152 ættir og 46 ættbálka.


== Eigindi ==
Flest spendýr fæða lifandi afkvæmi, en tegundir af undirflokk nefdýra verpa eggjum. Þó svo væri ekki væri þessi eiginleiki ekki einkennandi fyrir flokkinn þar sem ýmis önnur dýr, eins og t.d. gúbbífiskar og sleggjuháfar, fæða einnig lifandi afkvæmi.
Kvendýr af flokki spendýra eru öll með mjólkurkirtla en eru ekki öll með spena (eða geirvörtur). Aftur hefur nefdýraundirflokkurinn þar sérstöðu en kvendýr af þeim flokki eru með holur á kviðnum sem mjólkin seitlar út um í stað spena.
Heilar allra spendýra eru með nýbörk, en hann er einkennandi fyrir flokkinn.
Flest spendýr eru landdýr en sum þ.á m. sækýr og hvalir eru vatnsdýr .


== Tenglar ==

Vísindavefurinn: „Hvað eru til margar tegundir af spendýrum í heiminum?“
Vísindavefurinn: „Hvað er það helsta sem einkennir spendýrin?“
Vísindavefurinn: „Hvert var fyrsta spendýrið?“
Vísindavefurinn: „Hvernig aðlöguðust spendýr lífi í sjó og 