Sarajevó (með kýrillísku letri: Сараjево; framburður: ['sarajɛʋɔ]) er höfuðborg og stærsti þéttbýliskjarni Bosníu og Hersegóvínu. Árið 2013 var áætlaður íbúafjöldi borgarinnar 291.000 manns.
Sarajevo er staðsett í Sarajevodal í Bosníuhéraði, milli Dinaric alpanna. Áin Miljacka rennur í gegnum borgina.
Saga Sarajevo er viðburðarík. Árið 1885 varð Sarajevo fyrsta borg Evrópu og önnur borg í heimi til að taka í notkun rafrænt sporvagnakerfi í allri borginni. Árið 1914 var Frans Ferdinand erkihertogi af Austurríki myrtur í borginni og varð það kveikjan að fyrri heimsstyrjöldinni. Árið 1984 voru vetrarólympíuleikarnir haldnir í Sarajevo. Árin 1992-1996 ríktu umsátursástand og blóðugt stríð í borginni í kjölfar sjálfstæðisyfirlýsingar Bosníu og Hersegóvínu. Hátt í 10.000 manns féllu og um 56.000 manns særðust í sprengjuárásum og árásum leyniskytta á borgara á meðan á umsátrinu stóð, auk þess sem stór hluti borgarinnar var lagður í rúst.


=== Vinabæir ===
Vinabæir Sarajevo eru:
Akhisar, Tyrklandi
Algeirsborg, Alsír
Amsterdam, Hollandi
Ankara, Tyrklandi
Bakú, Azerbaijan
Barcelona, Spáni
Barcelona, Spáni
Bursa, Tyrklandi
Búdapest, Ungverjalandi
Collegno, Ítalíu
Coventry, Englandi
Dayton, Bandaríkjunum
Dubrovnik, Króatíu
Feneyjar, Ítalíu
Ferrara, Ítalíu
Friedrichshafen, Þýskalandi
Innsbruck, Austurríki
Istanbúl, Tyrklandi
Kaíró, Egyptalandi
Karlovac, Króatíu
Kony