Simbabve eða Zimbabwe er landlukt land í sunnanverðri Afríku á milli ánna Sambesí og Limpopo. Það á landamæri að Suður-Afríku í suðri, Botsvana og Namibíu í vestri, Sambíu í norðri og Mósambík í austri. Landið var áður kallað Suður-Ródesía og síðan aðeins Ródesía frá 1965 til 1980 þegar það var nefnt Simbabve eftir fornri höfuðborg Monomotapaveldisins á 15., 16. og 17. öld.
Simbabve var áður nýlenda í breska heimsveldinu og hét þá Ródesía. Í dag telst Simbabve lýðveldi með forsetaræði. Núverandi þjóðhöfðingi er Robert Mugabe og hefur hann verið við völd allt frá því borgarastyrjöldinni gegn hvítri minnihlutastjórn Ian Smith lauk árið 1980. Stjórn Mugabes hefur hin síðari ár þótt einkennast af bágum efnahag og óðaverðbólgu. Hún hefur einnig legið undir ámæli fyrir mannréttindabrot. Óánægja vegna hruns hagkerfis þjóðarinnar, útbreiddra