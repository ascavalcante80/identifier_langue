Þessi grein fjallar um gríska guðinn. Um mannsnafnið, sjá Seifur (mannsnafn)

Seifur (á grísku Ζεύς, (í eignarfalli) Δíος) var höfuðguð grískrar goðafræði. Hann var himnaguð og þrumuguð, guð laga og reglu. Hliðstæða Seifs í rómverskri goðafræði var Júpíter, sem var raunar upphaflega sami indóevrópski guðinn.
Seifur var sonur Krónosar og Rheu. Kona hans var Hera, systir hans. Meðal barna hans voru guðirnir Ares, Hefæstos, Aþena, Hermes, Apollon og Artemis, og Afródíta (skv. sumum sögum). Hann átti einnig börn með mennskum konum, þar á meðal Herakles, Helenu fögru og Pollux.
Seifsstyttan í