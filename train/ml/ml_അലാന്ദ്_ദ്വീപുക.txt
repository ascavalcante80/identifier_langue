അലാന്ദ് ( സ്വീഡിഷ് ഉച്ചാരണം ഓലാന്ദ് )ദ്വീപുസമൂഹത്തിന്റെ കിടപ്പ് സ്വീഡനിൽ നിന്നും ഫിൻലൻഡിൽ നിന്നും സമദൂരത്തിൽ ബാൾട്ടിക് ഉൾക്കടലിലാണ്. . ഫിൻലൻഡിന്റെ അധീനതയിലുളള 6757 ദ്വീപുകളടങ്ങുന്ന ഈ സ്വയംഭരണ പ്രദേശത്തിലെ നിവാസികൾ നൂറുശതമാനവും സ്വീഡിഷ് ഭാഷ സംസാരിക്കുന്നവരാണ്. നോർഡിക് രാഷ്ട്ര സമുച്ചയത്തിന്റെ ഭാഗമാണ് അലാന്ദ്


=== ഭൂമിശാസ്ത്രം ===
പാറക്കെട്ടുകളും ചതുപ്പു നിലങ്ങളും പൈൻ മരക്കാടുകളും നിറഞ്ഞ ഭൂപ്രകൃതിയുടെ 9 ശതമാനമേ കൃഷിയോഗ്യമായുളളു.


=== ചരിത്രം ===
പത്തൊമ്പതാം നൂറ്റാണ്ടിന്റെ തുടക്കത്തിൽ സ്വീഡന് ഈ ദ്വീപുസമൂഹം റഷ്യക്കു അടിയറ വെക്കേണ്ടിവന്നു. അന്നേ റഷ്യൻ സാമ്രാജ്യത്തിന്റെ ഭാഗമായിരുന്ന . ഫിൻലൻഡിനോട് ഈ ദ്വീപുകളും ചേർക്കപ്പെട്ടു. നയതന്ത്രപ്രാധാന്യമുളള ഈ പ്രദേശം കൈക്കലാക്കാൻ ആംഗ്ലോ-ഫ്രഞ്ചു ശക്തികൾ ശ്രമിച്ചു, പിന്നീട് 1856-ലെ പാരീസ് ഉടമ്പടിയനുസരിച്ച് തല്പരകക്ഷികളെല്ലാം സൈന്യങ്ങളെ നിശ്ശേഷം പിൻവലിക്കുകയും , അലാന്ദ് സൈന്യരഹിതമേഖലയായി പ്രഖ്യാപിക്കപ്പെടുകയും ചെയ്തു. 1917-19 കാലത്ത് സ്വീഡൻ അലാന്ദ് തിരിച്ചെടുക്കാൻ ശ്രമം നടത്തി. ജനഹിതവും അതിന് അനുകൂലമായിരുന്നു. അതിനായി നടത്തിയ ഒപ്പുശേഖരണത്ത