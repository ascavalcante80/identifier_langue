പ്രാചീന യവന നഗരരാഷ്ട്രങ്ങളിലൊന്ന്. ഇപ്പോൾ ഗ്രീസിലെ ഒരു ഘടകസംസ്ഥാനമായ അക്കിയ കൊറിന്തിയൻ ഉൾക്കടലിന്റെ തീരത്ത് സ്ഥിതിചെയ്യുന്നു. നിമ്നോന്നതമാണ് ഇവിടത്തെ ഭൂപ്രകൃതി. താഴ്വാരങ്ങൾ ഫലഭൂയിഷ്ഠവും, മുന്തിരി കൃഷിക്കു പറ്റിയതുമാണ്. ഒലിവ് വൃക്ഷങ്ങൾ ഇവിടെ ധാരാളമായി വളരുന്നു. ഉയർന്ന ഭാഗങ്ങൾ പൊതുവേ വനപ്രദേശങ്ങളാണ്.
ബി.സി. മുന്നാം ശതകത്തിൽ അക്കീയൻ ലീഗ് സ്ഥാപിതമായതോടെ അക്കിയ ഗ്രീസിന്റെ രാഷ്ട്രീയകേന്ദ്രമായി. പ്രസ്തുത ലീഗിന്റെ നിയമമനുസരിച്ച് നഗരരാജ്യങ്ങളുടെ സ്വാതന്ത്ര്യം അംഗീകരിക്കുന്ന ഒരു ജനായത്ത കേന്ദ്രഭരണകൂടവും ഘടകരാജ്യങ്ങൾക്കു തുല്യപ്രാതിനിധ്യമുള്ള നിയമനിർമ്മാണസഭയും രൂപംകൊണ്ടു. എന്നാൽ ഒരു സംയുക്തസൈന്യമോ കേന്ദ്ര നികുതി സമ്പ്രദായമോ ആവിഷ്കരിക്കുവാൻ ലീഗിന് കഴിഞ്ഞില്ല. റോമാക്കാരുടെ ആക്രമണം (ബി.സി. 146) അക്കിയയുടെ പതനം കുറിച്ചു. അതിനുശേഷം കുറേക്കാലത്തേക്ക് ദക്ഷിണഗ്രീസ് പൊതുവേ അക്കിയ എന്ന പേരിലാണ് അറിയപ്പെട്ടിരുന്നത്. 


== അവലംബം ==
↑ http://www.achaea.com/main.php Ach