ഇൻഫ്രാറെഡ് കിരണങ്ങൾ ഉപയോഗിച്ച് പ്രവർത്തിക്കുന്ന ഒരു ബഹിരാകാശ ദൂരദർശിനിയാണ് വൈസ് എന്നറിയപ്പെടുന്ന വൈഡ് ഫീൽഡ് ഇൻഫ്രാറെഡ് സർവ്വേ എക്സ്പ്ലോറർ. 2009 ഡിസംബർ മാസത്തിലാണ് ഇത് വിക്ഷേപിച്ചതു്. ആദ്യമായി Y ഡ്വാർഫ് വിഭാഗത്തിൽ പെടുന്ന നക്ഷത്രത്തെ കണ്ടെത്തിയത് വൈസ് ആണ്. കൂടാതെ ആയിരക്കണക്കിന് ഛിന്നഗ്രഹങ്ങളെയും നക്ഷത്രസമൂഹങ്ങളെയും കണ്ടെത്തി.
ആകാശം മുഴുവൻ ജ്യോതിശാസ്ത്രവിശകലനം നടത്തു വൈസ് 3.4, 4.6, 12, 22 μm എന്നീ തരംഗദൈർഘ്യത്തിലുള്ള ഇമേജുകളാണ് ലഭ്യമാക്കുന്നത്. 40സെ.മീറ്റർ(16 ഇഞ്ച്) ഇൻഫ്രാറെഡ് ദൂരദർശിനിയാണ് ഇതിൽ ഉപയോഗിക്കുന്നത്. ഹൈഡ്രജൻ ശീതീകാരി ഒഴിവാക്കിയതിനു ശേഷം നാലു മാസത്തോളം ഭൂസമീപത്തു കൂടി പോകുന്ന ചെറുസൗരയൂഥപദാർത്ഥങ്ങളെ കുറിച്ചു പഠിക്കുന്നതിനു വേണ്ടി ഉപയോഗപ്പെടുത്തി. നിയോവൈസ് എന്നായിരുന്നു ഈ ദൗത്യത്തിനു നൽകിയ പേര്.
വൈസിന്റെ സർവ്വെയിൽ നിന്നും കിട്ടി വിവരങ്ങളും വിശദാംശങ്ങളും ചിത്രങ്ങളുമെല്ലാം 2012 മാർച്ച് 12൹ പൊതുജനങ്ങൾക്കായി സമർപ്പിച്ചു. 2013 ആഗസ്റ്റ് മാസത്തിൽ വൈസ് ദൗത്