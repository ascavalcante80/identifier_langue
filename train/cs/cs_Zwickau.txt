Zwickau ([cvikau], česky Cvikov či Zvíkov) je okresní město ve Svobodném státě Sasko. Žije zde asi necelých 100 000 obyvatel. Proslavilo se především výrobou osobních automobilů značky Trabant. Do 31. července 2008 tvořilo město samostatný městský okres. Ve městě má sídlo Západosaská vysoká škola Cvikov, na které studuje více než 5000 studentů.
Nejznámějším rodákem města je hudební skladatel Robert Schumann. Další významnou osobností města byl automobilový konstruktér August Horch, který ve městě vybudoval automobilovou továrnu společnosti Horch, která se posléze přeměnila ve společnost Audi. V současnosti je ve Zwickau umístěn pobočný závod společnosti Volkswagen. Tento závod se rozprostírá na okraji města na ploše 1,8 km². V závodu je zaměstnáno více než 6000 zaměstnanců.


== Poloha ==
Město leží na úpatí Krušných hor. Severovýchodně leží Drážďany (110km), severně Lipsko (70km) a Gera (33km) a severovýchodně Saská Kamenice (31km), a je také po těchto městech čtvrtým největším městem v Sasku. Je součástí metropolitního území Saský trojúhelník, čítajícího zhruba 3,5 milionu obyvatel. Městem protéká řeka Cvikovská Mulda, při které leží hrad Colditz.


== Doprava ==
Město protínají dvě dálnice, A4 (z Erfurtu do Drážďan) a A72 (z Hofu do Lipska, která je zatím postavena jen z části). Ve městě je provozována tramvajová a autobusová doprava, do 70. let také trolejbusová.


== Zajímavá místa ve městě ==
August Horch Muzeum
Brauhaus
Dům Roberta Schumanna
Chrám svaté Panny Marie (Dom St. Marien)
Oděvní dům/divadlo (Gewandhaus)
Radnice


== Historie ==
Na rozdíl od jiných saských měst nebylo Zwickau za druhé světové války poškozeno plošným bombardováním. 19. března 1945 se uskutečnily cílené útoky směřující na výrobní a dopravní kapacity ve vnitřním městě, jako závody Auto Union, opravny říšských drah a letecké opravny Basser KG. Mariánský chrám na jižní straně a přilehlé obytné domy byly zasaženy při výbuchu letecké bomby. Výrazně poškozené historické budovy v centru města byly zbourány po válce.


== Osobnosti ==
Robert Schumann, (1810-1856) hudební skla