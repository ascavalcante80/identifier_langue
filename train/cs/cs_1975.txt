1975 (MCMLXXV) byl rok, který dle gregoriánského kalendáře započal středou.


== UdálostiEditovat ==

Československo
V povodí Váhu v okrese Liptovský Mikuláš byla na ploše 27 km² dostavěna vodní nádrž Liptovská Mara s převládajícím ochranným a hydroenergetickým významem.
28. ledna – V Praze umírá na infarkt bývalý prezident ČSSR Antonín Novotný.
10. února – Na náměstí Republiky v Praze 1 byl za účasti vedoucího tajemníka MV KSČ Antonína Kapka uveden do provozu tehdejší největší obchodní dům v Československu – OD Kotva s prodejní plochou 22 tis. m2. Architektonicky zajímavá budova obchodního domu je dílem architektů manž. Machoninových, vystavěn byl švédskou stavební firmou Siab.
28. února – V teplárně Brno došlo k výbuchu uhelného prachu a k následnému požáru, který se rozšířil do velké části objektu závodu. Při havárii zahynulo 18 lidí, 30 osob bylo zraněno. Škody dosáhly 50 mil. Kčs.
1. března – V Mostě byla uvedena do provozu nová nemocnice vybavená ve své době nejmodernější zdravotnickou technikou.
30. března – V Praze byl poražen hokejový tým USA, týmem ČSSR, výsledkem 15:1.
9.–11. dubna – Na třídenní návštěvu Československa přijel do Prahy generální tajemník OSN Kurt Waldheim. Jednal se s nejvyššími státními představiteli – s Gustávem Husákem a Lubomírem Štrougalem. Na půdě Univerzity Karlovy převzal čestný doktorát práv. Během své návštěvy zavítal také na zámek Konopiště a do Karlových Varů.
21. dubna – Na nároží Národní třídy a Spálené ulice v Praze 1 byl otevřen další velký pražský obchodní dům – Máj. Prodejní plocha obchodního domu činí 12 tis. m². Architektonické ztvárnění je dílem Johna Eislera, Miroslava Masáka a Martina Rajniše z libereckého studia SIAL.
25. dubna – V Kralupech nad Vltavou na Mělnicku byl v závodě n. p. Kaučuk otevřen nový provoz ropné rafinerie.
11. května – Při příležitosti 30. výročí osvobození Československa Rudou armádou byla v Karlových Varech za účasti člena předsednictva ÚV KSČ Karla Hoffmana a ministra zdravotnictví České socialistické republiky Jaroslava Prokopce slavnostně předána nová budova Vřídelní kolonády, tehdy pod názvem Kolonáda J. A. Gagarina. Akt otevření doprovázela slavnostní mírová manifestace zahajující hlavní lázeňskou sezonu. Před budovou kolonády byla odhalena rovněž Gagarinova socha.
12. května – Začala se sepisovat první světová kniha "Manuál na ženu"
23. května – V Praze 4 – Michli byl zahájen provoz v největší pekárně ve městě.
29. května – Na základě přijaté novely ústavního zákona č. 168/1968 Sb. byl dosavadní prezident ČSSR Ludvík Svoboda uvolněn z funkce ze zdravotních důvodů, jež mu bránily již od dubna 1974 funkci vykonávat. Federální shromáždění následovně jednomyslně zvolilo novým prezidentem generálního tajemníka ÚV KSČ Gustáva Husáka.
28. – 29. června – Na Strahovském stadionu se konala v pořadí čtvrtá československá spartakiáda. Vystoupení na Strahově se zúčastnilo na 180 tis. cvičenců.
17. srpna – V prostoru lipenské přehradní nádrže na Českokrumlovsku došlo k incidentu mezi osádkou německého vrtulníku převážejícího východoněmecké uprchlíky za železnou oponu s příslušníky Československé armády. Vzhledem k faktu, že se jednalo již o třetí útěk za hranice provedený tímto způsobem v prostoru lipenské přehrady, zřídila Protivzdušná obrana státu v prostoru Dolní Vltavice vidovou hlásku. Při příletu vrtulníku zahájila skupina vojáků palbu ze samopalu jak po pilotovi vrtulníku, tak i po skupině uprchlíků. Jedna z prchajících a pilot vrtulníku byli při zásahu postřeleni, pilot však i přes svá zranění zvládl vzlétnout a opustil území republiky se třemi uprchlíky na palubě. Uprchnout se nepodařilo starší ženě (matce od rodiny), na zemi zůstal i polský pomocník pilota. Krajský soud v Českých Budějovicích je 14. října t. r. odsoudil na 3, resp. 6 let odnětí svobody nepodmíněně a k následovnému vyhoštění z republiky.
30. září – 27. října – V Mostě byla provedena unikátní inženýrská akce – přesun cenného gotického kostela Nanebevzetí Panny Marie z prostoru likvidovaného historického jádra města jihovýchodním směrem do míst, kam již dle plánu neměl zasahovat rozšiřující se hnědouhelný lom Most. Za 500 hodin byl 12 tisíc tun těžký kolos přesunut do konečné vzdálenosti 841 m při průměrné rychlosti 2,8 cm/min. Přesun stavby byl realizován za pomoci hydraulických transportních vozíků ze Škody Plzeň.
30. října – V Praze 6 – Suchdole havarovalo při přistávání letadlo jugoslávské společnosti Inex Adria na charterovém letu z černohorského Tivratu do Prahy. Příčinou bylo nedodržení výškového profilu letadla, které v důsledku toho narazilo do svahu nad vltavským údolím. Na místo havárie byly okamžitě povolány vozy pražské záchranné služby. Díky rychlému a profesionálně zorganizovanému zásahu záchranářů se podařilo do 35 minut od nahlášení havárie vyprostit žijící zraněné z trosek a převážet je do pražských nemocnic. Následkům nehody podlehlo celkem 79 osob, zbývajících 41 cestujících však tragédii přežilo.
15. listopadu – Na Labské louce v Krkonoších v nadmořské výšce 1 340 m byl slavnostně zprovozněn rozsáhlý objekt horského hotelu Labská bouda. Devítipatrová budova navržená architektem Zdeňkem Říhákem má kapacitu 120 lůžek.
30. listopadu – V televizi měl premiéru populární seriál Chalupáři režiséra Františka Filipa v hlavních rolích s Jiřím Sovákem a Josefem Kemrem. Seriál se natáčel převážně v obci Višňová na Příbramsku.
Svět
17. dubna – Rudí Khmerové vedení Pol Potem obsazují Phnompenh a nastolují v Kambodži komunistickou diktaturu
30. dubna – vyhlásil nově zvolený prezident Jižního Vietnamu Duong Van Minh bezpodmínečnou kapitulaci, Severní Vietnam, vítěz války, znovu sjednotil celou zemi.
28. května – Byla podepsána smlouva mezi Evropským hospodářským společenstvím a 46 státy skupiny AKT.
1. června – Byla polská část historického Slezska přerozdělena mezi několik vojvodství, viz Polské Slezsko.
5. července – Kapverdy vyhlásily nezávislost
8. července – Pugam, bývalé hlavní město barmské říše a jeden z největších zachovaných architektonických komplexů v jihovýchodní Asii, zasáhlo silné zemětřesení, které pobořilo většinu památek, některé zcela zničilo. Ze původních 4446 pagod, chrámů a klášterů tak zůstalo po částečné rekonstrukci na konci 20. století zachováno 2038 sakrálních staveb.
8. srpna – katastrofální záplavy v Číně po protržení Přehrady Pan-čchiao a 61 dalších, odhady kolem 165 000 mrtvých
1. listopadu – Angola vyhlásila nezávislost
Juan Carlos I. se stal králem Španělska.
Východní Timor vyhlásil nezávislost, poté ho obsadila Indonésie.
Gabon vstoupil do Organizace zemí vyvážejících ropu.
Puč v Nigérii Murtala Ramat Mohammed svrhl Yaqub Gowona.
Vznikla společnost Microsoft.


== Vědy a uměníEditovat ==
9. září – K Marsu odstartovala sonda Viking 2.
22. října – Na oběžnou dráhu Venuše se dostala sovětská sonda Veněra 9, čímž se stala prvním umělým satelitem Venuše.
Opuštěna vesmírná stanice Skylab.
Steve Harris založil heavy metalovou hudební skupinu Iron Maiden.
Stvořen nejslavnější 3D model v historii počítačové grafiky – Konvice z Utahu.


== Nobelova cenaEditovat ==
lékařství – David Baltimore (USA), Renato Dulbecco (USA), Howard Martin Temin (USA)
fyzika – Aage Niels Bohr (Dánsko), Ben Roy Mottelson (Dánsko), James Rainwater (USA)
chemie – John Warcup Cornforth (Austrálie a UK), Vladimir Prelog (Švýcarsko)
literatura – Eugenio Montale (Itálie)
ekonomické vědy – Leonid Vitalijevič Kantorovicč (SSSR), Tjalling C. Koopmans (USA)
cena míru – Andrej Dmitrijevič Sacharov (SSSR)


== NarozeníEditovat ==
Česko
12. ledna – Ivo Kučera, český člověk
1. února – Tomáš Vlasák, český hokejista
17. února – Václav Prospal, hokejista
26. března – Lenka Šmídová, česká jachtařka
14. dubna – Jan Mikel, český hokejista
22. dubna – Pavel Horváth, český fotbalista
20. srpna – Alexander Lhotský, český hokejista
11. prosince – Martin Prusek, český hokejový brankář
22. prosince – Stanislav Neckář, český hokejista
Martin Mišík, designer
Svět
5. února – Daniel Dangl, slovenský herec
3. března – Misha, slovenská zpěvačka
25. dubna – Ann-Louise Edstrandová, švédská hokejistka
26. dubna – Gunilla Anderssonová, švédská hokejistka
2. května – David Beckham, anglický fotbalista
6. července – 50 Cent, americký raper
14. července – Taboo, americký hudebník
27. srpna – Jonny Moseley, americký sportovec
22. října – Míchel Salgado, španělský fotbalista
20. listopadu – Timea Vagvoelgyi, pornoherečka a wrestlingová zápasnice
5. prosince – Ronnie O'Sullivan, anglický snookerový hráč
24. prosince – Natalie Ward, australská softballistka


== ÚmrtíEditovat ==


=== ČeskoEditovat ===
18. ledna – Ladislav Heger, český překladatel z germánských jazyků (* 3. února 1902)
28. ledna – Antonín Novotný, československý prezident (* 10. prosince 1904)
30. ledna – Josef Palivec, diplomat, básník, esejista a překladatel (* 7. října 1886)
8. února – Jan Mukařovský, český estetik a literární teoretik (* 11. listopadu 1891)
19. února – Stanislav Neumann, herec (* 16. července 1902)
5. března – Jan Kratochvíl, český generál (* 11. ledna 1889)
8. března – Zdeněk Fiala, historik (* 5. května 1922)
9. března
Jaromír Čermák, sochař (* 10. dubna 1888)
Alois Kaderka, československý katolický politik a publicista (* 20. září 1889)

15. března – František Dobeš, český spisovatel (* 17. prosince 1895)
27. března – Jaroslav Krčál, spisovatel (* 21. prosince 1901)
2. dubna – Josef Hotový, český kapelník, skladatel taneční hudby a varhaník (* 8. srpna 1904)
7. dubna – Josef Těšínský, zpravodajský důstojník a pobočník velitele u 310. československé stíhací peruť RAF (* 28. ledna 1916)
9. dubna – Otto Fischer, matematik a statistik (* 3. dubna 1909)
16. dubna – Karel Kuchař, geograf, kartograf a historik kartografie (* 15. dubna 1906)
21. dubna – Melchior Vischer, německý spisovatel a režisér českého původu (* 7. ledna 1895)
25. dubna – Štefan Rais, ministr spravedlnosti (* 8. srpna 1909)
26. dubna – Julius Dolanský, literární historik a politik (* 23. února 1903)
17. května
Jiljí Fiedler, agronom (* 10. července 1923)
Rudolf Burkhardt, český speleolog a geolog (* 21. března 1925)

23. května – Jan Chomutovský, český architekt a politik (* 8. května 1897)
28. května – Alfons Gabriel, česko-rakouský geograf a cestopisec (* 4. února 1894)
16. června – František Vrána, český klavírista a hudební skladatel (* 14. listopadu 1914)
23. června – František Melichar, československý legionář a prvorepublikový generál (* 31. srpna 1889)
2. července – Helena Salichová, česká etnografka, malířka, ilustrátorka (* 25. dubna 1895)
12. července – Ladislav Fikar, básník, divadelní kritik a překladatel (* 29. června 1920)
17. července – Josef Menzel, novinář, překladatel a spisovatel dětských knih (* 2. listopadu 1901)
18. července – Rudolf Skopec, historik fotografie (* 7. července 1913)
7. srpna – Antonín Lhoták, český sochař a medailér (* 1. března 1897)
9. srpna – Antonín Vodička, československý fotbalový reprezentant (* 1. března 1907)
12. srpna – Jaroslav Josef Malý, český cestovatel,orientalista, spisovatel a chemik (* 1. října 1890)
14. srpna
Jiří Horák, český slavista, folklorista a diplomat (* 4. prosince 1884)
František Pacík, český sochař (* 5. února 1927)

20. srpna – Oldřich Králík, literární historik (* 9. června 1907)
29. srpna – Matěj Němec, československý legionář, generál (* 8. listopadu 1886)
31. srpna – Josef Vaverka, profesor železničního stavitelství, rektor Vysoké školy stavitelství v Brně (* 5. prosince 1893)
1. září – František Josef Kinský, český šlechtic (* 11. května 1879)
3. září – Ladislav Riedl Německobrodský, lékař a spisovatel (* 28. března 1902)
20. září – Václav Bouška, československý fotbalový reprezentant (* 21. srpna 1910)
25. září – Ilona Štěpánová-Kurzová, klavírní virtuózka a pedagožka (* 19. listopadu 1899)
7. října
František Fric, český lesní inženýr a spisovatel (* 22. července 1911)
Rudolf Gajdoš, malíř (* 26. ledna 1908)

8. října – Vladimír Matula, československý politik a diplomat (* 13. února 1894)
10. října – František Čáda, právní historik (* 30. května 1895)
11. října – Emanuel Frynta, básník a překladatel (* 3. ledna 1923)
23. října – Karel Štika, český malíř a grafik (* 27. leden 1898)
31. října – Antonín Strnadel, malíř, grafik a ilustrátor (* 10. května 1910)
2. listopadu – Rudolf Říčan, evangelický teolog a historik (* 23. září 1899)
3. listopadu
Petr Zenkl, primátor Prahy, ministr, předseda Rady svobodného Československa (* 13. června 1884)
František Vildomec, archeolog (* 6. února 1878)

4. listopadu – František Dvorník, kněz a historik (* 14. srpna 1893)
5. listopadu – Antonín Friedl, český historik umění (* 13. června 1890)
16. listopadu – Karel Opočenský, český šachový mezinárodní mistr (* 7. února 1892)
22. listopadu – Jan Evangelista Koula, český architekt (* 20. května 1896)
5. prosince – Ludmila Kybalová, textilní výtvarnice (* 15. května 1905)
15. prosince – Bohumír Podlezl, čs. legionář, brigádní generál (* 8. listopadu 1897)
20. prosince – Engelbert Kaps, slezský sochař (* 19. února 1888)
24. prosince
Zdeněk Kryzánek, herec (* 30. října 1920)
Stanislav Mach, hudební skladatel a pedagog (* 4. září 1906)

29. prosince – Marie Blažková, česká filmová herečka (* 12. října 1885)
 ? – Antonín Pokorný (skladatel), český violista a hudební skladatel (* 18. ledna 1890)
 ? – Josef Vedral, československý fotbalový reprezentant (* 2. ledna 1924)


=== SvětEditovat ===
1. ledna
Kjúsaku Ogino, japonský gynekolog (* 25. března 1882)
Kalle Anttila, finský zápasník, olympijský vítěz (* 30. srpna 1887)

2. ledna – Theo Osterkamp, německý stíhací pilot (* 15. dubna 1892)
4. ledna – Carlo Levi, italský spisovatel a malíř (* 29. listopadu 1902)
19. ledna
Thomas Hart Benton, americký malíř (* 15. dubna 1889)
Kazimierz Wyka, literární historik, kritik a politik (* 19. března 1910)

21. ledna – Mascha Kaléko, německy píšící básnířka (* 7. června 1907)
26. ledna – Toti Dal Monte, italská operní zpěvačka – soprán (* 27. června 1893)
1. února – Stefan Hedrich, generál rakouské-uherské armády a Waffen-SS (* 14. března 1880)
3. února
Henri Frans de Ziel, surinamský básník (* 15. ledna 1916)
Umm Kulthum, egyptská zpěvačka (* 4. května 1904)
Elo Havetta, slovenský režisér (* 13. června 1938)

4. února – Louis Jordan, americký jazzový hudebník a skladatel (* 8. července 1908)
8. února
Josef Efrati, izraelský politik (* 19. února 1897)
Robert Robinson, anglický organický chemik, Nobelova cena za chemii (* 13. září 1886)

14. února
Julian Huxley, anglický evoluční biolog (* 22. června 1887)
Pelham Grenville Wodehouse, britský spisovatel (* 15. října 1881)

15. února – Michał Sopoćko, zpovědník sv. Marie Faustiny Kowalské (* 1. listopadu 1888)
16. února – Morgan Taylor, americký olympijský vítěz, 400 metrů překážek, 1924 (* 17. dubna 1903)
17. února – Zvonimír Eichler, chorvatsko-český malíř (* 29. ledna 1903)
19. února – Luigi Dallapiccola, italský hudební skladatel (* 3. února 1904)
22. února
Oskar Perron, německý matematik (* 7. května 1880)
Mordechaj Namir, izraelský politik a diplomat (* 23. února 1897)

24. února – Nikolaj Alexandrovič Bulganin, sovětský politik (* 30. března 1895)
1. března – Kurt Bauch, německý historik umění (* 25. listopadu 1897)
6. března – Glenn Hardin, americký sprinter, olympijský vítěz z roku 1936 (* 1. července 1910)
7. března
Michail Michajlovič Bachtin, ruský literární vědec a teoretik kultury (* 17. listopadu 1895)
Ján Hrušovský, slovenský spisovatel (* 4. února 1892)

8. března – George Stevens, americký filmový režisér, producent, scenárista a kameraman (* 18. prosince 1904)
9. března – Joseph Guillemot, francouzský olympijský vítěz v běhu na 5000 metrů z roku 1920 (* 1. října 1899)
12. března – Olena Mondičová, československá sochařka rusínské národnosti (* 26. září 1902)
13. března – Ivo Andrić, jugoslávský prozaik, básník, esejista a diplomat (* 9. října 1892)
14. března – Susan Haywardová, americká herečka (* 30. června 1917)
15. března – Aristoteles Onassis, řecký rejdař a miliardář (* 20. ledna 1906)
16. března – T-Bone Walker, americký bluesový kytarista, zpěvák a skladatel (* 28. května 1910)
17. března – Karl Anton Rohan, rakouský politický spisovatel a publicista (* 9. ledna 1898)
20. března – Jakub Jindřich Bourbonský, hlava dynastie Bourbon-Anjou (* 23. června 1908)
24. března – Simone Martin-Chauffierová, francouzská spisovatelka (* 29. srpna 1902)
25. března – Fajsal bin Abd al-Azíz, třetí král Saúdské Arábie (* 10. října 1906)
26. března – Ondrej Klokoč, předseda Slovenské národní rady (* 17. srpna 1911)
29. března – Thomas Green, britský chodec, olympijský vítěz v chůzi na 50 km z roku 1932 (* 30. března 1894)
1. dubna – Alexander Matuška, slovenský literární vědec a politik (* 26. února 1910)
5. dubna
Harold Osborn, americký olympijský vítěz ve skoku do výšky (* 13. dubna 1899)
Čankajšek, vůdce čínské Národní strany (Kuomintang), prezident Čínské republiky (Taiwan 1948–1975) (* 31. října 1887)
Victor Marijnen, premiér Nizozemska (* 21. února 1917)

6. dubna – Ernst David Bergmann, izraelský jaderný fyzik (* 18. října 1903)
10. dubna – Walker Evans, americký fotograf (* 3. listopadu 1903)
12. dubna – Josephine Bakerová, francouzsko-americká herečka, zpěvačka a tanečnice (* 3. června 1906)
14. dubna
Clyde Tolson, ředitel FBI (* 22. května 1900)
Fredric March, americký herec (* 31. srpna 1897)

16. dubna – Octav Pancu-Iași, rumunský spisovatel (* 14. dubna 1929)
17. dubna – Sarvepalli Rádhakrišnan, indický filosof, státník a [překladatel (* 5. září 1888)
20. dubna – John Vachon, americký fotograf (* 19. května 1914)
23. dubna – William Hartnell, britský herec (* 8. ledna 1908)
25. dubna – Jacques Duclos, francouzský komunistický politik (* 2. října 1896)
6. května – József Mindszenty, arcibiskup ostřihomský, politický vězeň nacismu i komunismu (* 29. března 1892)
7. května – Alfred Edward Rosé, rakouský hudební skladatel (* 11. prosince 1902)
8. května – Avery Brundage, americký atlet, sportovní funkcionář, sběratel umění (* 28. září 1887)
9. května – František Josef Toskánský, rakouský arcivévoda, princ toskánský a vévoda madridský (* 4. února 1905)
15. května – Antonio Pedrotti, italský dirigent a skladatel (* 14. srpna 1901)
20. května – Barbara Hepworth, anglická sochařka (* 10. ledna 1903)
22. května – Boris Kalin, slovinský sochař (* 24. června 1905)
25. května – Ivan Bukovčan, slovenský dramatik a filmový scenárista (* 15. září 1921)
28. května
Eric Emerson, americký herec, tanečník a hudebník (* 23. června 1945)
Alfons Gabriel, rakouský cestovatel (* 4. února 1894)

30. května – Steve Prefontaine, americký vytrvalec (* 25. ledna 1951)
1. června – Ernst Schneider, vynálezce Voith-Schneiderova lodního šroubu (* 18. června 1894)
3. června – Eisaku Sató, premiér Japonska (* 27. března 1901)
5. června
Paul Keres, estonský šachový velmistr (* 7. ledna 1916)
Ján (Kuchtin), metropolita pravoslavné církve v českých zemích a na Slovensku (* 20. září 1901)

10. června – Achille Van Acker, premiér Belgie (* 8. dubna 1898)
18. června – Samuel Hugo Bergmann, izraelský filosof, zakladatel Židovské národní knihovny, rektor Hebrejské univerzity v Jeruzalémě (* 25. prosince 1883)
25. června – Eugen Fink, německý filosof (* 11. prosince 1905)
26. června – Josemaría Escrivá de Balaguer, španělský katolický světec (* 9. ledna 1902)
27. června – Robert Stolz, rakouský hudební skladatel a dirigent (* 25. srpna 1880)
29. června – Tim Buckley, americký kytarista a zpěvák (* 14. února 1947)
5. července – Otto Skorzeny, rakouský voják SS (* 12. června 1908)
7. července
Henri Deglane, francouzský zápasník, zlato na OH 1924 (* 22. června 1902)
Jacob Bjerknes, norský fyzik a meteorolog (* 2. listopadu 1897)
William Vallance Douglas Hodge, skotský matematik (* 17. června 1903)

10. července – Jenő Kerényi, maďarský sochař (* 20. listopadu 1908)
15. července – Ginger Johnson, nigerijský perkusista (* 1916)
18. července – Carl O. Sauer, americký geograf (* 24. prosince 1889)
30. července – James Blish, americký spisovatel (* 23. května 1921)
8. srpna – Cannonball Adderley, americký jazzový saxofonista (* 15. září 1928)
9. srpna – Dmitrij Šostakovič, sovětský hudební skladatel (* 1906)
11. srpna