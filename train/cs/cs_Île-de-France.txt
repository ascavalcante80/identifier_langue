Île-de-France („Francouzský ostrov“) je jeden z 27 administrativních regionů Francie, v jejichž rámci se svou rozlohou řadí až na 21. místo (menší jsou pouze Korsika, Alsasko a zámořské regiony Réunion, Guadeloupe, Martinik a Mayotte), z hlediska počtu obyvatel se však Île-de-France nachází na místě prvním. Leží se v severní části země a zahrnuje hlavní město Paříž – představuje tak de facto jeho metropolitní oblast. Dnešní region vznikl v roce 1976, nahradil předcházející Region Paříž (francouzsky Région Parisienne), původní název však mnoho lidí používá ještě dnes.
Historicky je toto území vlastním jádrem Francie, neboť právě zde se nacházela původně malá doména francouzských králů z rodu Kapetovců (987–1328), odkud byla v průběhu středověku až raného novověku postupně, prostřednictvím mnoha bitev i dynastických sňatků, celá Francie fakticky podrobena královské výkonné moci a následně sjednocena. Zrodilo se zde také tvarosloví a tektonika gotické katedrální architektury.


== Administrativní uspořádání ==


=== Oficiální ===
Přehled 8 départementů tvořících region:


=== Neoficiální ===
Neoficiálně se region dělí na tzv. Malý prstenec (fr. la petite couronne) tvořený třemi départementy bezprostředně sousedícími s Paříží a Velký prstenec (fr. la grande couronne), jehož čtyři départementy obklopují území Malého prstence.


== Re