Kostel Orsanmichele stojí ve Florencii na Via dei Calzaiuoli, pěší zóně, která spojuje Piazza della Signoria s Piazza del Duomo.


== Historie ==
Původně stával na tomto místě kostel sv. Michala v zahradách - S.Michele in Orto. Po jeho zániku zde vystavěl v letech 1284 - 1291 Arnolfo di Cambio špýchar, který byl již roku 1302 zničen požárem. Roku 1337 přinutila florentská signorie cechy k nové výstavbě. Tak vznikla současná čtvercová gotická budova, podobná věži, s podloubím, které bylo určeno pro trh s obilím. Zázračný obraz, který se tu dochoval, však stále přitahoval množství poutníků. Proto byl roku 1361 trh s obilím zrušen a budova postupně přeměněna na kostel, který získal zkomolením názvu původního svatostánku pojmenování Orsanmichele. Horní patra dále sloužila jako sýpka - obilí zde bylo ukládáno až do 16.století. Dnes se tu nacházejí výstavní prostory.


== Sochařská výzdoba fasády ==
Ve zdech kostela bylo vybudováno 14 výklenků, v nichž stojí sochy patronů tehdejších florentských cechů. Od vchodu doprava to jsou:
Svatý Jiljí od Nanni di Banca (1415).
Svatý Marek od Donatella (1411–1414); mramor, výška 236 cm, vyrobeno na zakázku cechu pláteníků.
Svatý Jakub od Niccolo di Pietro Lambertiho (1422).

Madonna della Rosa od Giovanni di Pietro Tadesco (1399)
Svatý Jan Evangelista od Baccio da Montelupo (1515).
Svatý Jan Křtitel od Lorenza Ghibertiho (1414); bronz, výška 255 cm, odlita na zakázku Arte della Lana - cechu zpracovatelů vlny.
Ježíš a nevěřící Tomáš od Adrey del Verrocchio (1467–1483); bronz, výška 230 cm, odlito na zakázku cechu obchodníků.
Svatý Lukáš od Giambologni (1600).
Svatý Petr od Donatella/F. Brunelleschiho (1420).
Svatý Filip od Nanni di Banca (1415).
Svatý Jiří od Donatella (1415); kopie, originál je umístěn v Bargellu.
Svatý Matouš od Lorenza Ghibertiho (1419–1422): bronz, výška 236 cm.
Svatý Štěpán od Lorenza Ghibertiho (1425–1429).
Nanni di Banco: Čtyři mučedníci (1410–1415); mramor, výška 184 cm; sousoší vzniklo na zakázku cechu kameníků a řezbářů. Zobrazuje Cladia, Castora, Symphrosiana 