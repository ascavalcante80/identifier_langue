Zakynthos (druhý pád Zakynthu, řecky Ζάκυνθος, anglicky nebo italsky Zante) je ostrov v západní části Řecka. Nachází se v Jónském moři v kraji Jónské ostrovy, kde je třetí největší. Rozlohou pokrývá 410 km2 a délkou pobřeží 123 km. V roce 2001 vyšplhala stálá populace na ostrově Zakynthos k číslu 38 596 obyvatel.
Ostrov je pojmenován podle Zakyntha, syna vládce Dardana. Hlavním městem je stejnojmenné město Zakynthos.


== Historie ==
Podle Homéra byl ostrov osídlen vládcem Zakynthem a jeho muži někdy kolem roku 1500 př. n. l. Dalším vládcem ostrova byl Odysseus, rodák z nedaleké Ithaky.


=== Velké zemětřesení v roce 1953 ===
Ostrov zažil v srpnu 1953 velké zemětřesení, které zničilo jeho infrastrukturu. Byly zaznamenány celkem 3 otřesy, přičemž ten třetí byl o síle 7,9 Richterovy stupnice nejsilnější. Epicentrum se nacházelo na jižním okraji nedalekého ostrova Kefalonia. Neporušeně zůstaly stát jen tři budovy – katedrála sv. Dionýsa, budova Národní banky a kostel sv. Nikolase. Zemětřesení srovnalo 95 % povrchu se zemí.


== Geografie ==

Terén ostrova Zakynthos, nazývaného „Ostrov vůní“, se mění od úrodných nížin na východě po hory na západě; moře lemují skalnaté útesy. Zemědělství se zde daří. Hlavními produkty jsou olivy a olivový olej, citrusy, domácí med a známé Zantské rozinky, které se zde pěstují.
Hlavním městem je Zakynthos někdy zvaný Chora, nachází se na východním pobřeží ostrova. Ve městě Alykes se nachází solná pole, kde se vyráběla z mořské vody sůl.


=== Turistika ===
Mezi velké turistické atrakce patří zálivy s průzračně modrou vodou a vraky lodí na západním pobřeží. Mezi vyhledávané patří záliv Navagio či tzv. Blue Caves neboli Modré jeskyně, kam se lze dostat pouze lodí.
Nejnavštěvovanější letoviska jsou Agios Sostis, Alikanas, Alykes, Amoudi, Argasi, Kalamaki, Laganas, Tsilivi, Vassilikos. Turistická sezóna je od dubna do září
Doprava na ostrov je le