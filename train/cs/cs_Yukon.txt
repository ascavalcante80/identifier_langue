Yukon nebo Yukonské teritorium (angl. Yukon, Yukon Territory či the Yukon) je kanadské teritorium na jeho severozápadním okraji. Na východě sousedí se Severozápadními teritorii, na jihu s Britskou Kolumbií a na západě s Aljaškou (USA). Jeho hlavním městem je Whitehorse. Má rozlohu 482 443 km², což z něj dělá 9. největší teritorium Kanady.


== Geografie ==

Yukon leží na předělu kontinentální části Severoamerického kontinentu a poloostrovem Aljaška.

Krátký úsek jeho severního okraje tvoří pobřeží Severního ledového oceánu (konkrétně Beaufortova moře), naopak jeho jihozápadní cíp ústí téměř (až na cca 20 km území USA) k vodám Tichého oceánu (Aljašského zálivu).
Značnou část a současně povodí stejnojmenné řeky tvoří Yukonská pahorkatina. Yukon se rozkládá na severní části Skalistých hor, nejvyšší vrcholy (zejména v jižní části této oblasti) jsou současně nejvyššími vrcholy celého tohoto pohoří. Ve velehorských průsmycích a údolích se nachází větší množství ples a horských jezer. Na jihovýchodní, jihozápadním a severozápadním okraji teritoria se rozkládají čtyři větší národní parky.
Do Yukonu zasahuje rozsáhlé pohoří Kordillery. Většina (19 z 20) nejvyšších hor Kanady leží právě v tomto teritoriu.


== Demografie ==
Teritorium obývá asi 31 000 obyvatel, z nichž něco málo přes 23 000 žije v jeho hlavním městě, které je situováno cca 80 km od jeho jižní hranice. Teritorium je pojmenováno po řece Yukon. Dopravní spojení má větší podíl letecké dopravy, jediná větší pozemní komunikace vede jižní částí teritoria a spojuje hlavní město na západě s aljašským městečkem Tok, Watson Lake a na jihovýchodě Yukonu, a amerického Skagway na jihu, při pobřeží Aljašského zálivu. Z Whitehorse, hlavního města Yukon Territory vede na sever Klondike highway, pohodlná asfaltovaná silnice se spoustou zajímavostí až do 