Kilometr čtvereční (též kilometr čtverečný, značka km2, v cizině někdy qkm) je jednotka pro plošný obsah. Je to plocha čtverce o straně dlouhé 1 kilometr. Je to jednotka odvozená od metru čtverečního. Protože je plocha čtverce dána druhou mocninou jeho strany, je 1 km2 roven 10002 (tj. milionu) m2.
Kilometr čtvereční je největší běžně používanou jednotkou plochy. Vyjadřují se v něm zejména rozlohy administrativních celků (okresy, kraje, státy apod.) a dalších planetárních objektů (kontinenty, moře).


== Převod na další jednotky ==
1 kilometr čtvereční je roven
100 ha
10 000 a
1 000 000 m2
1012 