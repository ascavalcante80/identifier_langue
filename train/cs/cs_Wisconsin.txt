Wisconsin (anglická výslovnost  [wɪˈskɒnsɨn] IPA) je 30. stát Spojených států amerických, k nimž se připojil 29. května 1848. Má necelých 5,5 miliónů obyvatel a rozlohu 169 790 km². Leží na Středozápadě USA. Na západě, severo západě a částečně i severu sousedí s Minnesotou, přičemž část hranice vede Hořejším jezerem, stejně jako severní část hranice se státem Michigan, s nímž hraničí na severu, severovýchodě a východě. Velká část „michiganské“ hranice prochází Michiganským jezerem. Na jihu Wisconsin hraničí s Illinois a na jihozápadě Iowou. Hlavním městem je Madison, největším Milwaukee.


== Demografie ==
Podle sčítání lidu z roku 2010 zde žilo 5 686 986 obyvatel.


=== Rasové složení ===
86,2% Bílí Američané
6,3% Afroameričané
1,0% Američtí indiáni
2,3% Asijští Američané
0,0% Pacifičtí ostrované
2,4% Jiná rasa
1,8% Dvě nebo více ras
Obyvatelé hispánského nebo latinskoamerického původu, bez ohledu na rasu, tvořili 5,9% populace.


=== Náboženství ===
stav z roku 2001
Křesťané — 85 %
protestanti — 55 %
Luteráni - 23 %
metodisté — 7 %
baptisté - 6 %
presbyteriáni — 2 %
United Church of Christ — 2 %
jiní protestanté – 15 %

římští katolíci — 29 %
jiní křesťané — 1 %

jiná náboženství — 1 %
bez vyznání — 14 %


== Historie ==
Prvním evropským průzkumníkem na území Wisconsinu byl Francouz Jean Nicolet, který roku 1634 přistál v oblasti Red Banks (poblíž dnešního města Green Bay) ve snaze nalézt cestu do Orientu. Francouzi ovládali území až do roku 1763, kdy jej postoupili Britům.
Od roku 1788 do roku 1800 byl Wisconsin součástí Severozápadního teritoria. Později byl spravován jako součást Teritoria Indiana (1800 až 1809), Teritoria Illinois (1809 až 1818) a Teritoria Michigan (1818 až 1836). Osidlování začalo otevřením dvou veřejných pozemkových úřadů v roce 1834. Teritorium Wisconsin bylo zřízeno 3. července 1836 a existovalo až do 29. května 1848, kdy se Wisconsin stal 30. státem Unie.
Raná historie byla ponejvíce ovlivněna těžbou galenitu (sulfid olovnatý). Ve 20. až 40. letech 19. století byl Wisconsin důležitým těžebním státem, což se odráží v názvech mnoha měst, například Mineral Point. Když se díky dohodám s indiány otevřel kolonizátorům jižní Wisconsin, zachvátila tisíce horníků „Olověná horečka“. Mnozí z nich byli imigranti z anglického hrabství Cornwall. Více než polovina produkce olova ve Spojených státech byla v té době zajišťována Wisconsinem. Belmont, město v důlní oblasti, se dokonce načas stalo hlavním městem státu. Ve 40. letech 19. století snadno dosažitelné zásoby rudy došly a většinu zkušených horníků odlákala zlatá horečka v Kalifornii. Z těžařského období pochází také přezdívka „Badger State“ (Jezevčí stát). Tu získal Wisconsin z toho důvodu, že mnoho horníků se svými rodinami žilo přímo v dolech, kde pracovali. Proto byli přirovnáváni k jezevcům.


=== Název ===
Jméno Wisconsin patrně pochází z odžibvejského