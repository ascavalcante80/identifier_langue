’s-Hertogenbosch  [ˌsɛrtoːɣə(n)ˈbɔs] IPA, neformálně Den Bosch, francouzsky Bois-le-Duc, německy Herzogenbusch, je hlavní město nizozemské provincie Severní Brabantsko. Leží na řece Dommel a průplavu Zuid Willemsvaart v bažinaté krajině asi 80 km jižně od Amsterdamu.
Město je důležitý železniční dopravní uzel s přímým rychlíkovým spojením do Amsterodamu, Utrechtu, Eindhovenu, Maastrichtu a Nijmegen. Je zde řada menších a středních průmyslových podniků, zejména průmysl tabákový, textilní, obuvnický, strojírenský aj., převládají ale služby. Město má přes 140 tisíc obyvatel, je sídlem provinční správy, soudů, zdravotnických zařízení a škol a katolického biskupství.
Každoročně hostí profesionální tenisový turnaj UNICEF Open hraný na trávě.


== Historie ==
Místo bylo obydleno už v římské době, ve středověku vzniklo město, které roku 1185 získalo městská práva a v letech 1450–1525 díky obchodu velmi prosperovalo. Roku 1629 je dobyl Frederik Hendrik Oranžský a v následujících letech byla zbudována prakticky nedobytná citadela. Roku 1940 obsadili Holandsko Němci a v blízkosti města zřídili koncentrační tábor.


== Pamětihodnosti ==
Pozdně gotická katedrála svatého Jana z let 1380–1450, dlouhá 115 m, je i poutní místo a jedna z nejvýznamnějších církevních staveb v Nizozemí.
Muzeum Severního Brabantska s historickými a uměleckými sbírkami
De Moriaan, nejstarší dům ve městě ze 13. století
Raně barokní radnice
Zbytka městských hradeb
Zčásti podzemní tok říčky Dommel


== Osobnosti ==
Hieronymus Bosch (1450–1516), malíř
Georgius Macropedius (1487–1558), humanista a dramatik
Abraham van Diepenbeeck (1596–1675), malíř a kreslíř
Willem Boudewijn Donker Curtius van Tienhoven (1778–1858), jurista a státní mi