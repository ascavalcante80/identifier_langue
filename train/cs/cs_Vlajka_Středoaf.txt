Vlajka Středoafrické republiky byla přijata 1. prosince 1958. Navrhl ji první prezident nezávislého území Oubangui-Chari, Barthélemy Boganda, který věřil, že „Francie a Afrika musejí jít společně.“ Proto ve vlajce zkombinoval francouzské a panafrické barvy. Vlajka má poměr stran 3:5 a tvoří ji čtyři stejně vysoké horizontální pruhy v barvě (zeshora dolů) modré, bílé, zelené a žluté, nad nimiž je ve vodorovné ose vlajky umístěn stejně široký pruh červené barvy, která symbolizuje krev národa, prolitý v boji za samostatnost. V levém horním rohu vlajky je navíc žlutá pěticípá hvězda. Modrá ve vlajce představuje oblohu a svobodu, bílá mír a důstojnost, zelená naději a víru a žlutá toleranci. Celkově má vlajka reprezentovat touhu po sjednocení mezi lidmi na světě, zejména ale na africkém kontinentě.


== Refe