Jižní Rhodesie (Southern Rhodesia) byl název britské samosprávné kolonie (self-governing colony) nacházející se v jižní Africe severně od řeky Limpopo a Jihoafrické unie. Územně je Jižní Rhodesie stejná jako dnešní Zimbabwe. Existovala mezi lety 1923-1925, poté mezi lety 1963-1965 a nakonec ještě mezi lety 1979-1980.
Před druhou světovou válkou byla v Jižní Rhodesii vybudována infrastruktura pro letectvo a během let 1940 až 1945 zde bylo vycvičeno na 10 tisíc pilotů Royal Air Force (zhruba 7 % z celkového počtu).


== Dějiny ==


=== Formální vývoj ===
Podle kmenu Matabele se o území zprvu referovalo jako o Matabelsku, v druhé polovině 19. století se užívá název Jižní Zambezie. V roce 1895 přichází do praxe název Rhodesie, přívlastek "Jižní" se užívá od roku 1901. Od roku 1953 je Jižní Rhodesie součástí Federace Rhodesie a Ňaska. V roce 1963 se federace rozpadá a mezi roky 1963-1965 se stále užívá název Jižní Rhodesie. V roce 1965 se kolonie Jižní Rhodesie jednostranným vyhlášením nezávislosti osamostatňuje pod názvem Rhodesie. Toto vyhlášení nezávislosti není uznáno britskou vládou, která až do roku 1980 nadále území nazývá Jižní Rhodesií.
Po občanské válce v Rhodesii je Rhodesie v roce 1979 přejmenována na Zimbabwe Rhodesii a krátce na to se dobrovolně znovu stává britskou kolonií pod staronovým názvem Jižní Rhodesie. V roce 1980 dává Velká Británie Jižní Rhodesii svobodu pod názvem Zimbabwe.


=== Dějiny v datech ===
16. století – na území dnešní Zimbabwe se dostávají Portugalci
1855 – David Livingstone objevil Viktoriiny vodopády
1890 – Lobengula prodává Britské Jihoafrické společnosti prostřednictví Cecila Rhodese území Matabele
12. září – založení Salisbury

1895 – Správa Britské Jihoafrické společnosti přejmenovala území Zambezie na Rhodesii. Administrativní dělení se vedlo podél řeky Zambezi; na severu byla Severní Rhodesie, na jihu Jižní Rhodesie
1896 – vzpoura Matabelů a Mašonů
1902 – zemřel Cecil Rhodes
1923 – konec správy Britské Jihoafrické společnosti. Jižní Rhodesie se stala samosprávnou kolonií, zatímco Severní Rhodesie je pod plnou kontrolou Londýna
1953 – britské državy Jižní Rhodésie, Severní Rhodésie a Njasko spojily ve federační celek Rhodesie a Njasko
1964 – nezávislost Severní Rhodesie a Njaska
1965 – jednostranné vyhlášení nezávislosti Jižní Rhodesie
1966 – vytvoření dvou protivládních guerill
1968 – uvalení sankcí OSN na Jižní Rhodesii za její rasistickou vládu
1970 – vyhlášení republiky Rhodesie
1972 – občanská válka
1973 – uzavření hranic mezi Rhod