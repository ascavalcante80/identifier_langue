Zimbabwe-Rhodesie byl kompromisní název dnešního Zimbabwe užívaný od roku 1979 ve snaze ukončit občanskou válku mezi bílými a černošskými obyvateli Rhodesie. Tento název byl vyhlášen prostřednictvím nové ústavy, která zároveň měnila rozdělování mandátů v parlamentu tak, aby černoši a běloši měli stejný počet mandátů. Povstalecké skupiny nadále považovaly ústavu za nespravedlivou a nabídku míru ignorovali.
Zimbabwe Rhodesie se udržela jen do roku 1980, kdy byli běloši špatně vyvíjející se občanskou válkou znovu nuceni změnit ústavu, která zemi přejmenovala na Zimbabwe a která umožňovala vznik většinové černošské vlády.
Podobně jako předchozí Rhodesii, Velká Británie uznala suverenitu přejmenovaného státu de facto, ale odmítla ji uznat de iure, protože nesouhlasila s politickým zřízením a územním vymezením. Až do roku 1980 ji považovala za vzbouřeneckou kolonii a byla uváděná pod názvem Jižní Rhodesie.
15. března 1980 se sešel nově zvolený parlament a se souhlasem Británie odhlasoval novu deklaraci nezávislosti, po které byla země přejmenována na Zimbabwe a její nezávislost byla konečně zbytkem světa uznána.
Samotná nezávislost země byla vyhlášena 18. dubna 1980 při slavnostním ceremoniálu, kterého se bývalý bělošský premiér tehdejší Rhodesie Ian Smith odmítl zúčastni