Émile Zola (2. dubna 1840 Paříž – 29. září 1902 Paříž) byl francouzský spisovatel, představitel naturalismu.


== Život ==
Narodil se v rodině italského inženýra Francesca Zoly, který byl kdysi důstojníkem Napoleonovy armády, a život jej nakonec zavedl do jižní Francie. Zolův otec zde začal pracovat na stavbě zavodňovacího kanálu, který měl svést říční vodu k městečku Aix-en-Provence. Pracovní povinnosti ho přivedly také do Čech. V roce 1823 se jako inženýr zúčastnil stavby železnice Linec–České Budějovice. Otec však náhle zemřel, a tak na Zolovo vzdělání nezbylo mnoho peněz. V té době se na celý život spřátelil s pozdějším slavným malířem Paulem Cézannem.
Po neúspěšném studiu odešel pracovat do nakladatelství Hachette, kde okolo sebe soustředil skupinu mladých romanopisců – tzv. medanská skupina. Svými pokrokovými názory měl velkou zásluhu na liberalizaci politického života ve Francii. Významně se angažoval zejména v Dreyfusově aféře, kdy otevřeným dopisem prezidentu republiky pod názvem J'accuse („Žaluji“) hájil nevinu kapitána Alfreda Dreyfuse, neprávem odsouzeného za špionáž.
Zemřel údajně nešťastnou náhodou na otravu oxidem uhelnatým poté, co se mu ucpal komín u kamen (záměrné ucpání komínu, které se stalo ihned po jeho smrti předmětem hypotéz, nebylo nikdy prokázáno). Byl pohřben na pařížském hřbitově Montmartre.


== Dílo ==
Zpočátku psal Zola kratší prózy, ještě ovlivněné romantismem, a po šest měsíců řídil literární kroniku Evénement. Zde v ostrých kritikách napadal řadu významných postav tehdejšího literárního světa.
Za první „naturalistický“ román označil Zola již Paní Bovaryovou a za román zásadního významu pak Germinii Lacerteuxovou bratří Goncourtů.
Po třech neúspěšných pokusech se Zola prosadil až v roku 1867 románem
Tereza Raquinová - tragický příběh ženy, která se spojí se svým milencem proti manželovi a neváhá jej zavraždit. Kruté výčitky svědomí a neutěšené prostředí, v němž žijí, jim však učiní život nesnesitelným. Zola v tomto díle definitivně opouští romantismus. Nalezneme zde i všechny prvky jeho naturalistické tvorby, které později sepsal v teoretické práci
Experimentální román
Pravda – umělecké zpracování Dreyfusovy aféry
Románový cyklus s proticírkevním zaměřením:

Lurdy
Řím
Paříž
Povídkový soubor:
Povídky o Ninoně
Nové povídky o Ninoně
Cyklus "Evangelia": tato díla ovlivněna idejemi utopického socialismu
Plodnost, chvalozpěv manželské lásky a rodiny
Práce
Pravda
Spravedlnost (nedokončeno)
Zola je také autorem sborníků kritických statí o divadle a literatuře:
Naturalismus a divadlo
Naši dramatičtí autoři

Republika a literatura


=== Rougon-Macquartů [rugon-makartů] – cyklus 20 románů ===
Podtitul „přírodopisná a sociální studie jedné rodiny za druhého císařství“. Autor tímto cyklem vytvořil jakousi obdobu Balzacovy Lidské komedie druhé poloviny 19. století. Uvádí zde vůbec poprvé jako hlavní postavy obyčejné dělníky a lidi z periférie. Potomci rodiny se stávají dělníky, horníky, kněžími, vědci, zemědělci, vojáky, podnikateli, spekulanty, živnostníky, prostitutkami i politiky, jejich prostřednictvím autor bez příkras dokumentuje dobu a společnost. Určujícím znakem celého cyklu jsou přechody jednotlivých postav více díly, ve kterých se postupně vyvíjejí (viz rodokmen rodiny v externích odkazech).
Štěstí Rougonů (La Fortune des Rougon, 1871), 1. román z cyklu Rougon-Macquartů, obsahuje autorův úvod k celému cyklu
Štvanice/Kořist (La Curée, 1871–72), rozkoše a lesk Paříže
Břicho Paříže (Le Ventre de Paris, 1873), román z prostředí pařížské tržnice
Dobytí Plassansu (La Conquête de Plassans, 1874), křivolaké cesty ctižádostivého kněze
Hřích abbého Moureta/Poklesek abbého Moureta (La Faute de l'Abbé Mouret, 1875), láska mladého kněze, který trpí ztrátou paměti
Jeho veličenstvo Eugène Rougon/Jeho excelence Eugene Rougon (Son Excellence Eugène Rougon, 1876)
Zabiják (L'Assommoir, 1877)
Lístek lásky (Une Page d'amour, 1878), smyslná láska mladé dívky v příkrém rozporu s láskou k matce
Nana (Nana, 1880). Dostupné online.
Pod pokličkou/U rodinného krbu (Pot-Bouille, 1882) (na internetu téměř všude chybně uváděno pod názvem "Kořist", což je román "La Curée"), život v hlučném pařížském činžáku
U štěstí dam (Au Bonheur des Dames, 1883), životní dráha mladého a ctižádostivého obchodníka
Život a milování/Radost ze života (La Joie de vivre, 1884)
Germinal (Germinal, 1885), román z prostředí horníků zobrazující vyhrocený konflikt mezi dělníky a majiteli dolů
Mistrovské dílo/Dílo (L'Œuvre, 1886), obraz uměleckého snažení Paříže
Země (La Terre, 1887), velkolepá oslava země-dárkyně
Růžové poupě/Sen (Le Rêve, 1888)
Lidská bestie/Člověk besti