Vlajka Zimbabwe byla přijata 18. dubna 1980. Tvoří ji sedm horizontálních pruhů, souměrných podle vodorovné osy v barvách (z okraje ke středu) zelené, žluté, červené a uprostřed černé. Směrem k žerdi je černým pruhem ohraničený bílý klín v němž je na pozadí červené pěticípé hvězdy v žluté barvě zobrazen národní symbol Zimbabwe v podobě do mastku vytesaného bojového orla.
Barvy
Barvy mají klasický panafrický význam. Zelená barva znamená rostlinstvo a zemědělství, žlutá nerostné bohatství, červená krev prolitou v boji za svobodu a černá africké obyvatelstvo; tyto barvy jsou převzaty z vlajky vládní strany Africký národní svaz Zimbabwe (ZANU), k nim přistupuje ještě barva bílá, která představuje mír. Na bílém pozadí je pětiramenná hvězda vyjadřující budovatelské úsilí národa, překrývá ji legendární pták vytažen z ruin Zimbabwe, který je symbolem země a připomíná její slavnou minulost.
Historie
Vlajka byla zavedena současně s vyhlášením nezávislosti Zimbabwe roce 1980 a následovala po vlajce Zimbabwe Rhodesie z roku 1979, Rhodesi