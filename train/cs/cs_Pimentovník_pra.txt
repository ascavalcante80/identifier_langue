Pimentovník pravý (též: Nové koření či pimentovník léčivý) je kořením, které se vyrábí ze sušených plodů Pimentovníku pravého (Pimenta dioica syn. P. officinalis). Morfologicky se jedná o dvousemenné bobule. Pochází z Jamajky. Jeho chuť je ostrá a palčivá, připomíná hřebíček, skořici i pepř. V některých oblastech se proto nazývá jamajský pepř nebo hřebíčkový pepř.


== Historie ==
První zprávy o novém koření přinesl Kryštof Kolumbus, jehož lékař, dr. Chanca, pimentovník objevil. Většího rozšíření v Evropě se ale toto koření dočkalo až koncem 17. století.
Nové koření bylo v Československu ve 20. letech předmětem přepychové daně.


== Použití v kuchyni ==
Bobule pimentovníku, zvané nové koření, má peprnou a mírně nasládlou chuť. V kuchyni se využívá k nakládání vepřového, hovězího nebo rybího masa. Hodí se do různých druhů marinád, omáček a polévek. Svou chutí dává vyniknout svařenému vínu nebo domácím likérům. V mletém stavu se přidává do sladkého pečiva, cukroví nebo pudinků.


== Odkazy ==


=== Reference ===
↑ BioLib.cz – Pimenta dioica (pimentovník pravý) [online]. BioLib.cz. Dostupné