Vlajka Zambie byla poprvé přijata 24. října 1964. Jde o návrh Gabriel Ellison, která též navrhla státní znak. Má poměr stran 2:3 a dominuje v ní zelená barva. V posledních asi 2/5 její šířky od žerdi, z pravého dolního rohu stoupá svazek tří stejně širokých pruhů, který končí přibližně v horní 1/3 výšky vlajky. Pruhy jsou v barvách (zleva doprava) červené, černé a oranžové. Na trojicí pruhů je v oranžové barvě zobrazen orel s roztaženými křídly, který reprezentuje schopnost lidu povýšit se nad problémy země.
Barvy mají klasické panafrické významy - zelená reprezentuje přírodní bohatství země, červená boj za nezávislost, černá lid Zambie, oranžová nerostné bohatství země.


=