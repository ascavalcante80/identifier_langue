Výkon je skalární fyzikální veličina, která vyjadřuje množství práce vykonané za jednotku času.
Rozlišuje se průměrný výkon, který se vztahuje k určitému časovému intervalu, a okamžitý výkon, který se vztahuje k určitému časovému okamžiku.
Množství energie spotřebované za jednotku času se označuje jako příkon.
Vzájemný poměr výkonu a příkonu vyjadřuje poměrnou fyzikální veličinu nazývanou účinnost, která se často vyjadřuje v procentech (poměr násobený 100).


== Značení ==
Označení veličiny: P (performance)
Jednotka SI: watt (= J·s−1), značka jednotky: W
Další jednotky: koňská síla, kalorie za sekundu


== Výpočet ==
Průměrný výkon je podílem celkové práce W a doby t za kterou byla práce vykonána, tzn.

Okamžitý výkon získáme ze vztahu


== Teorie systémů ==
Podrobnější informace naleznete v článku Teorie systémů. Na tuto kapitolu je přesměrováno heslo Výkonová veličina.
Pro účely modelování výkonově kauzálních systémů se zavedly pojmy úsilí a tok, kde součin jejich veličin má být přímo výkon. Obecně však taková funkce musí mít totální diferenciál, jinak je potřeba ještě další faktor k přenásobení.


== Mechanický výkon ==
Mechanický výkon je mechanická práce vykonaná za jednotku času. Stroj, který má větší výkon, vykoná za stejný čas více práce.
Pro výpočet výkonu P během práce, při které působí stálá síla F působící na těleso pohybující se stálou rychlostí v, platí:
,
kde  označuje složku síly ve směru pohybu (tečná složka síly) a  je úhel mezi vektorem rychlosti a vektorem působící síly.
V případě rotačního pohybu (M je moment síly, ϖ je úhlová rychlost) lze získat vztah


== Elektrický výkon ==
Podrobnější informace naleznete v článku Elektrický výkon.
Stejnosměrný elektrický výkon se spočítá jako součin napětí a proudu, což plyne z toho, že změnu práce lze vyjádřit jako změnu elektrického náboje při daném napětí, tzn. , odkud získáme

kde Q je elektrický náboj, U je napětí a I je proud.
U střídavého výkonu je výpočet složitější, protože závisí mimo velikosti napětí a proudu také na tvaru signálu a vzá