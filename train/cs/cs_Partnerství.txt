Partnerství je vztah mezi dvěma lidmi, na kterém se obě strany podílí. Tento termín se většinou týká vztahu milostného a citového mezi mužem a ženou, nebo v homosexuálních párech partnerů stejného pohlaví, kteří spolu sdílí alespoň část svého života a kteří se případně připravují na dlouhodobý partnerský vztah, který může být zoficiálněn manželským svazkem. Vztah mezi dvěma subjekty nebo lidmi se stává partnerstvím v okamžiku, kdy se obě strany písemně, verbálně nebo neverbálně domluví na společném budování a těžení ze vzájemné spolupráce či vztahu. Obě strany mají zájem jeden o druhého nebo při sobečtějších záměrech chce ze vztahu jedna či druhá strana jen těžit, což není přístup, který by vedl k vyváženému vztahu. Zdravé partnerství se vyznačuje vzájemnou důvěrou, podporou a respektem, komunikací obou partnerů ve vztahu a společně tráveným časem a prožitky. Toto je velmi obecné pravidlo, které samo o sobě partnerství nemusí činit šťastným. Každý vztah je jedinečný a pro každý má vlastní recept na štěstí.


== Vývoj romantického partnerského vztahu ==
Známost – to, když se s někým seznámíme a stane se z něj známost, která přejde v přátelství nebo jiný vztah závisí na několika faktorech. Záleží na předchozích zkušenostech ve vztazích, na sexuální přitažlivosti, na prvním dojmu a dalších faktorech. Pokud v sobě obě strany naleznou zalíbení pak se skrze další střetávání mohou posunout dál ve vývoji jejich společného vztahu.
Budování – v této fázi se jeden o druhého začnou více zajímat a důvěřovat si. Začíná nastupovat potřeba intimity a uvažování nad tím, zdali je pro nás onen protějšek vyhovující. Pokud v tomto ohledu máme pozitivní pocity tak pravděpodobně budeme pokračovat v interakci.
Pokračování ve vztahu – tato fáze nastane v okamžiku, kdy se obě strany shodnou na dlouhodobém budování přátelství, romantického vztahu nebo manželství. Fáze pokračování ve vztahu je obvykle dlouhá a obecně stabilní ač bude stále docházet k vývoji a posunu vztahu. V této fázi je velmi důležitá oboustranná důvěra.
Úpadek – ve vztahu, kde se objevují problémy může časem dojít k rozpadu. Znuděnost, nespokojenost či odpor se mohou minimálně u jednoho z partnerů objevit v případě, kdy spolu partneři méně komunikují nebo se jeden druhému odmítají otevřít. Partnerství může tuto krizi překonat nalezením řešení pro své konkrétní problémy a znovu nastolením atmosféry vzájemné důvěry.
Konečná fáze – tato fáze nastane po smrti jednoho z partnerů nebo po rozchodu či rozvodu.


== Manželství ==
Manželství by mělo tradičně sloužit jako základ pro rodinu, kdy většina partnerů má dříve nebo později potomky. Partnerství je zakládáno účelně ať už z citových, sexuálních, psychických, finančních, reprodukčních důvodů či k získání prostředků nebo podpory v těchto oblastech. V dnešní době nejen, že je čím dál tím větší množství rozvodů ale také roste počet párů, kteří se rozhodli žít lidově řečeno „na hromádce“, či-li utvářet vážný partnerský vztah bez toho, aniž by jeden druhému byl manželem. Partneři, ve smyslu vztahu, kde figurují vzájemné city, náklonnost a sex, spolu dříve či později sdílejí domácnost. Od 60 let minulého století je rozšířeným trendem nevstupovat do manželského svazku a zakládat rodinu a budovat si domov i bez toho, aniž by partneři byli sezdaní (An Explorator Ivestigation of Heterosexual Licensed Domestic Partners, 939).


== Registrované partnerství ==
U homosexuálních párů může částečně manželství nahrazovat tak zvané registrované partnerství v zemích, kde homosexuální manželství není uznáváno jako je například Polsko, Itálie a většina zemí východní Evropy. Ve Finsku, Velké Británii a ve většině zemí střední Evropy je legalizováno registrované partnerství a homosexuální páry mohou být legálně oddány v zemích od Nizozemí po Portugalsko a v Norsku, Švédsku, Dánsku a na Islandu.


== Jednostranné partnerství ==
Existují nejen oboustranné partnerské vztahy ale i jednostranné. Příkladem jednostranného partnerství by mohl být případ, kdy jeden z potencionálních partnerů je platonicky zamilovaný do někoho druhého.


== Obchodní partnerství ==
Další význam termínu partnerství je vztah nebo smlouvy pojící dvě spolu obchodující nebo spolupracující strany, například firmy nebo podnikatele. V partnerském vztahu jedna strana od druhé očekává nesení určité zodpovědnosti a k udržení takového vztahu a k jeho vývoji je nutná oboust