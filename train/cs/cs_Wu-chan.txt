Wu-chan (čínsky pchin-jinem Wǔhàn, znaky zjednodušené 武汉, tradiční 武漢) je hlavní město čínské provincie Chu-pej a nejlidnatější město ve střední Číně. První zmínka o městě pochází z roku 1927, dnes má rozlohu 8467,11 km² a žije zde 6,7 milionu obyvatel, v metropolitní oblasti 10,2 milionu.
Město se nachází u soutoku řek Jang-c’-ťiang a Chan-ťiang. Jedná se o konglomeraci tří původních měst, kterými byly Wu-čchang, Chan-kchou a Chan-jang, a současný Wu-chan je tedy známý jako "dopravní tepna devíti provincií". Je hlavní dopravní tepnou s desítkami železničních tepen, silnic a dálnic, které procházejí městem. V současnosti je Wu-chan uznáván jako politické, ekonomické, finanční, kulturní, vzdělávací a dopravní centrum centrální Číny. Roku 2004 ve Wu-chanu, jako šestém čínském městě, zahájilo provoz metro.
Wu-chan je spojen vysokorychlostní železniční tratí s Kantonem. Představuje třetí největší vzdělávací centrum státu po Pekingu a Šanghaji.
Od roku 2014 je dějištěm ženského tenisového turnaje na okruhu WTA Tour – Wuhan Open, jenž je zařazen do kategorie Premier 5.
Wu-chan je známý největší to