Vlajka Uruguaye je tvořena podle dekretu z roku 1830 čtyřmi modrými vodorovnými pruhy na bílém poli, tedy devíti stejně širokými pruhy střídavě bílými a modrými. Jejich počet připomíná devět tehdejších uruguayských departementů. V bílém čtverci v levém horním rohu, který má šířku pět pruhů, je umístěné populární jihoamerické žluté májové slunce svobody s osmi rovnými a osmi zvlněnými paprsky (jsou žluté s černou kresbou).
Uruguayská vlajka byla inspirovaná modrobílou vlajkou Argentiny (Argentina vedla v letech 1825-1828 válku za uruguajskou nezávislost proti Brazílii), ale v jejím uspořádání je vidět zřetelně i vzor vlajky USA.
Vlajka se v dnešní podobě (až na kolísající kresbu slunce) používá od roku 1830, ale podobný vzhled měla už úprava vlajky z roku 1828 (devět modrých pruh