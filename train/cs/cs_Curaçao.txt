Curaçao ([kyʀaˈsaːo] IPA, papiamentsky Kòrsou) je ostrov, který leží v jižní části Karibského moře přibližně 60 kilometrů od pobřeží Venezuely, patří do jižní části Závětrných ostrovů a je součástí Malých Antil. Až do 10. října 2010 byl ostrov součástí Nizozemských Antil. V současnosti je Curaçao jednou ze 4 zemí Nizozemského království (další jsou Nizozemsko, Aruba a Svatý Martin).
Ostrov je znám svými rezervacemi, kde jsou k vidění jedny z největších kaktusů na světě (kadushi), nejrozličnější druhy živočichů - žáby, ptáci, nejedovatí hadi a ještěrky. Některá místa ostrova Curaçao se dostala i na listinu světových chráněných památek UNESCO. Ve Willemstadu je k vidění starý dřevěný pontonový most nebo jedna z nejstarších synagog na americkém kontinentě. Zachované stavby jsou směsí z počátku 18. století.


== Geografie ==

S ostrovy Aruba a Bonaire tvoří Curaçao skupinu tzv. ostrovů ABC – jižní část Malých Antil. Ačkoliv se zde běžně hovoří papiamentsky, anglicky a španělsky, je úředním jazykem nizozemština.


== Odkazy ==


=== Reference ===
↑ First Results Census 2011 Curaçao [online]. Central Bureau of Statistics,, [cit. 2013-01-15]. Dostupné online.  (anglicky) 
↑ Od 15. prosince 2010. ISO 3166-1 Newsletter VI-8 "Code elements for Bonaire, Saint Eustati