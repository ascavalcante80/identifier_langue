Vexilologické názvosloví je souhrn technických termínů užívaných v oblasti vexilologie pro popis vzhledu vlajek a praporů a pro popis jejich užití. Jedná se o druh žargonu.
Vlajky se zobrazují, jako by z pohledu pozorovatele vlály zleva doprava. Tato strana vlajky se nazývá líc (avers), opačná strana je rub (revers). Zvířata a figury na vlajce vždy hledí k žerdi.


== FIAV symboly ==
Některé státy užívají jednu variantu vlajky ke všem účelům (např. Česká republika, Argentina nebo Bosna a Hercegovina). Jiné státy užívají dvě nebo více variant vlajky k různým účelům, podle uživatelů. Dle FIAV se rozlišují následující kategorie:
Národní vlajka
je vlajka užívána na pevnině občany. Bývá většinou jednoduchého designu.
Státní vlajka
reprezentuje státní správu, samosprávu a úřední moc, např. celní správu nebo pohraniční policii. Rovněž se můžeme setkat s pojmem „služební vlajka“. Často má podobu národní vlajky, na které je umístěn státní znak. Použití této vlajky přísluší výhradně státním orgánům, občané nejsou oprávněni ji užívat.
Válečná vlajka
je užívána v době války pro označení armády.
Námořní vlajky
jsou užívány na lodích na moři. Tato kategorie se ještě dále dělí na civilní, úřední, válečné a obchodní. Námořní vlajky se nemohou používat na pevnině. Patří sem také signální vlajky Námořní vlajkové abecedy.
K uvedení kategorie vlajky se při vyobrazování a popisu užívá speciální symbolika.


== IFIS symboly ==
Pro další vlastnosti a pravidla zavedla FIAV symboliku IFIS (International Flag Identification Symbols):


== Popis a součásti vlajek ==

Badge [bedž]– státní znak nebo jiný heraldický symbol (např. štít).
Břemeno – figura nebo symbol na vlajce.
Deviza – heslo vyobrazené na vlajce. Například šaháda na afghánské vlajce.
Emblém – znak, který je užívaný jako břemeno. Může mít heraldický nebo moderní původ. Příkladem může být javorový list na kanadské vlajce.
Hvězda – jeden z nejčastějších emblémů. Má pět cípů, jeden směřuje vzhůru. Pokud se počet cípů nebo rotace liší, je nutno to při popisu výslovně uvést.
Kanton – obdélníková figura tvořící v podstatě kteroukoliv čtvrtinu vlajky, nejčastěji se však jedná o horní žerďovou čtvrtinu. V kantonu jsou umístěny hvězdy americké vlajky nebo britský Union Jack na vlajkách bývalých britských kolonií - v současné době zůstává na vlajkách Austrálie, Nového Zélandu, Tuvalu a Fidži.
Karé – čtvercové pole v horním rohu vlajky (srov. Kanton). Nachází se například na řecké vlajce nebo chilské vlajce.
Lemování – tenká linka, často bílá nebo zlatá, která na vlajce od sebe odděluje dvě barvy.
List – celé pole vlajky, obvykle obdélníkového tvaru
Nápis a opis – text napsaný vodorovně, resp. do kruhu.
Pole – pozadí vlajky; barva pod břemeny.


== Základní motivy vlajek ==


== Barvy na vlajkách ==
Kromě rozlišení jednotlivých figur odpovídá použití barev i určité symbolice, specifické pro stát, národ, společenství nebo je symbolika všeobecně známa.
Pro nejpoužívanější barvy jsou pro černobílá zobrazení v