9. století je podle Gregoriánského kalendáře období mezi 1. lednem 801 a 31. prosincem 900 našeho letopočtu. Jedná se o deváté století prvního tisíciletí.
Křesťanská Evropa se v tomto století ocitla pod náporem nájezdů Arabů, Vikingů a Maďarů.


== Významné události ==

800 byl franský král Karel Veliký korunován římským císařem.
26. července 811 porazili Bulhaři Byzantince v bitvě u Plisky. V boji padl také byzantský císař Nikeforos I..
822 – 824 proběhla v Byzantské říši občanská válka. Vládci Michaelovi II. se v ní postavil vzdorocísař Tomáš Slovan.
cca 830 založil chalífa Hárún ar-Rašíd v Bagdádu knihovnu Bajt al-Hikma.
833 byl moravským knížetem Mojmírem vypuzen kníže nitranského knížectví Pribina. Tento rok bývá pokládán za datum ustanovení Velkomoravské říše.
843 došlo k uzavření Verdunské smlouvy. Po smrti franského krále a římského císaře Ludvíka I. si v ní jeho tři synové rozdělili Franskou říši. Vznikly tak samostatná Východofranská, Středofranská a Západofranská říše.
848 – 852 byly z popudu papeže Lva IV. vybudovány Leonské hradby okolo Vatikánu.
862 založil pololegendární varjag Rurik dynastii Rurikovců.
867 byl zavražděn byzantský císař Michael III.. Po jeho smrti nastoupil na trůn Basileios I. a Amorejskou dynastii tak na trůně vystřídala dynastie Makedonská.
871 – 899 vládl v anglosaském království Wessex Alfréd Veliký.
cca 872 se vládcem Čech stal první historický doložený český kníže Bořivoj I..
874 založil Nor Ingolfur Arnarson osadu Reykjavík na Islandu.
896 se Maďaři vedení Arpádem usadili v Uherské nížině.


== Významné osobnosti ==

Ádi Šankara (788 – 820) - indický filosof
Al-Džáhiz (776 – 869) - arabský filosof a spisovatel
Alfréd Veliký (cca 845 – 899) - král Wessexu
Arnulf Korutanský (850 - 899) - východofranský král a římský císař
Arpád (cca 845 - cca 900) - maďarský náčelník a zakladatel dynastie Arpádovců
Basileios I. (812 - 886) - byzantský císař
Boris I. (? - 907) - bulharský kníže
Cyril a Metoděj - světci a slovanští věrozvěstové
Harald I. Krásnovlasý (cca 850 - cca 930) - sjednotitel Norska
Hárún ar-Rašíd (763 - 809) - bagdádský chalífa
Karel Veliký (742 - 814) - franský král a římský císař
Kliment Ochridský (cca 830 - 916) - biskup, spisovatel a světec
Krum (? - 814) - bulharský chán
Ludvík I. Pobožný (778 – 840) - franský král a císař
Naum (cca 840 – 910) - světec
Rurik (? – cca 879) – vládce Novgorodu a zakladatel dynastie Rurikovců
Symeon I. (864/865 – 927) - bulharský kníže a první bulharský car


== Odkazy ==


=== Literatura ===
BEDNAŘÍKOVÁ, Jarmila. Frankové a Evropa. Praha : Vyšehrad, 2009. 335 s. ISBN 978-80-7021-942-3.  
BEDNAŘÍKOVÁ, Jarmila; MĚŘÍNSKÝ, Zdeněk; HOMOLA, Aleš. Stěhování národů a Východ Evropy : Byzanc, S