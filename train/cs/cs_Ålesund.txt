Ålesund [ˈoːləsun] IPA je město v Norsku se 45 000 obyvateli rozkládající se na třech ostrůvcích, jež jsou navzájem propojeny mosty. Městský znak je tvořen rybářskou lodí a třemi rybami, což odkazuje na jeho minulost úspěšného obchodního a rybářského města. Je největším rybářským přístavem v Norsku a jedním z největších vývozců solených a sušených ryb.


== Dějiny ==
Prvním významným obyvatelem města byl vikinský vůdce Rollo, první vévoda normanský a předek Viléma Dobyvatele.
V roce 1027 navštívil oblast sv. Olaf, který po celé zemi šířil křesťanství. Již ve 12. století ve městě postavili kamenný kostel jako jeden z prvních v Norsku. Statut města dostal Ålesund až v roce 1848, mimo jiné proto, že konkurenční rybářská města Bergen a Trondheim nechtěla, aby se Ålesund tolik rozvíjel, a tak jeho vývoj cílevědomě brzdila. V té době zde žilo 1100 obyvatel.
Obyvatelé města často používají frázi: „To jsme ještě od požáru v Ålesundu nezažili“. Myslí tím pohromu, která město postihla z 23. na 24. ledna 1904 během mohutné bouřky. 10 000 lidí se náhle ocitlo bez přístřeší, ale díky rychlým obětavým záchranným akcím a významné pomoci od německého císaře Viléma II. bylo město během krátké doby obnoveno. Dostalo úplně nový vzhled v podobě tehdejšího stylu Art nouveau. Podoba města se dochovala dodnes, proto je Ålesund světovou raritou secesní architektury.
Na vrchu Aksla, vysokém 189 m, je vyhlídka na celé město a okolní ostrovy. Přístup je po silnici, nebo schodištěm se 418 schody. V parku je památník Viléma II.


== Sport ==
Aalesunds FK – fotbalový klub


== Osobnosti ==
Edvard Moser (* 1962), neurovědec
John Arne Riise (* 1980), fotbalista
Dagfinn Aarskog (19