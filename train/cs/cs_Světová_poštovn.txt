Světová poštovní unie (Union Postale Universelle, Universal postal union - UPU) byla založena 9. října 1874 v Bernu ve Švýcarsku původně jako tzv. Generální poštovní unie. Jejím hlavním cílem bylo a stále je zabezpečit rozvoj mezinárodního poštovního spojení a sjednocovat podmínky pro mezinárodní poštovní přepravu. Základními smluvními dokumenty UPU jsou Akta obsahující pravidla pro mezinárodní poštovní služby.


== Historie ==
9. října 1874 podepsali představitelé 22 poštovních správ v Bernu tzv. Bernskou smlouvu, která se stala základem pro Generální poštovní unii. Svůj současný název získala UPU v roce 1878 na kongresu v Paříži.
1. července 1948 se UPU stala jedním z orgánů OSN.
Rakousko-Uhersko se členem UPU stalo 1. července 1875
Československo se členem UPU stalo v roce 1920
Česko se členem UPU stalo v roce 1993


== Sídlo ==
Adresa UPU: Weltpoststrasse 4, Case Postale 3000, Bern 15, Švýcarsko


== Poslání a cíle UPU ==
zajištění volného toku poštovních zásilek na jednotném poštovním území tvořeném propojenými sítěmi;
podpora přijímání přiměřených společných norem a používání technologie;
zajištění spolupráce a vzájemné součinnosti mezi zainteresovanými stranami;
pomoc efektivní technické spolupráci;
péče o uspokojování měnících se potřeb zákazníků.
Cílem UPU je dále zajišťovat organizaci a zdokonalování poštovních služeb a podporovat v tomto oboru rozvoj mezinárodní spolupráce.


== Organizační struktura ==
Nejvyšším orgánem UPU je Světový poštovní kongres, který se schází minimálně jednou za čtyři roky a provádí změny Akt UPU. V období mezi kongresy řídí UPU Administrativní rada složená z 41 členských zemí, Rady poštovního provozu a Poradního výboru. Sekretariát UPU se nazývá Mezinárodní úřad. V jeho čele stojí volený generální ředitel. V současnosti to je Bishar Abdirahman Hussein. Jednacím jazykem UPU je francouzština.


=== Světové poštovní kongresy ===
1. Světový poštovní kongres: 1874, Bern
2. Světový poštovní kongres: 1878, Paříž
3. Světový poštovní kongres: 1885, Lisabon
4. Světový poštovní kongres: 1891, Vídeň
5. Světový poštovní kongres: 1897, Washington D.C.
6. Světový poštovní kongres: 1906, Řím
7. Světový poštovní kongres: 1920, Madrid
8. Světový poštovní kongres: 1924, Stockholm
9. Světový poštovní kongres: 1929, Londýn
10. Světový poštovní kongres: 1934, Káhira
11. Světový poštovní kongres: 1939, Buenos Aires
12. Světový poštovní kongres: 1947, Paříž
13. Světový poštovní kongres: 1952, Brusel
14. Světový poštovní kongres: 1957, Ottawa
15. Světový poštovní kongres: 1964, Vídeň
16. Světový poštovní kongres: 1969, Tokio
17. Světový poštovní kongres: 1974, Lausanne
18. Světový poštovní kongres: 1979, Rio de Janeiro
19. Světový poštovní kongres: 1984, Hamburg
20. Světový poštovní kongres: 1989, Washington D.C.
21. Světový poštovní kongres: 1994, Soul
22. Světový poštovní kongres: 1999, Peking
23. Světový poštovní kongres: 2004, Bukurešť
24. Světový poštovní kongres: 2008, Ženeva
25. Světový poštovní kongres: 2012, Dauhá


== Současnost ==
UPU v současné době sdružuje 192 členských zemí. Do její působnosti patří více než 5 milionů pracovníků na více ne