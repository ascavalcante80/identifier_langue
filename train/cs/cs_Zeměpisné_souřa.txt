Zeměpisné souřadnice (koordináty) se používají k jednoznačnému určení polohy na povrchu Země. Jedná se o sférické souřadnice s počátkem ve středu Země, z nichž se však nepoužívá vzdálenost od počátku, která je vždy přibližně rovna poloměru Země. Zbylé dvě souřadnice se označují jako zeměpisná šířka, což je úhlová vzdálenost od rovníku, a zeměpisná délka, tj. úhlová vzdálenost od nultého poledníku, procházejícího Greenwichem ve Velké Británii. Místo rozlišení kladných a záporných hodnot se používá označení „severní šířka“ a „jižní šířka“ pro severní a jižní polokouli a „východní délka“ a „západní délka“ pro východní a západní polokouli.
Zeměpisná šířka 90 stupňů odpovídá zeměpisnému seve