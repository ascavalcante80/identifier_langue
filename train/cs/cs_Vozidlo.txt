Slovem vozidlo označujeme podskupinu dopravních strojů respektive dopravních prostředků, která se pohybují po pevném povrchu nějakého tělesa jízdou, tedy odvalováním kol nebo pohyblivých pásů (ty jsou ovšem také připevněny na kola vozidla). Prakticky všechna vozidla jsou primárně určena zejména pro dopravu a přepravu osob, zvířat či nákladů z jednoho místa na zemském povrchu do jiného místa. Jízda (pojezd) vozidla se tedy děje v převážné míře po zemském povrchu (a to včetně všech jeho terénních nerovností), v případě tunelových staveb pak jen v malé hloubce pod jeho povrchem. Výjimku tvoří vodní toky, vodní plochy apod., které vozidla překonávají nad úrovní hladiny buďto po specializovaných visutých stavbách (nejčastěji po mostech) nebo po korunách těles přehradních hrází popřípadě speciální vodotěsnou tunelovou stavbou pod úrovní vodní hladiny.
V průběhu dosavadní známé historie lidstva byla vyvinuta mnohá vozidla různých typů, velikostí, účelů a funkcí. Počínaje jednoduchými jednonápravovými kárami a ručními vozíky tažené lidmi nebo zvířaty, přes kočáry, formanské vozy, žebřiňáky, bicykly, koloběžky, tříkolky až po dnešní moderní dopravní stroje poháněné motory (obvykle spalovacími motory nebo elektromotory).


== Typy vozidel ==


=== Kolejová vozidla ===
železniční vozidla
vozidla metra a jiných speciálních drah

tramvaje
vozidla důlních a průmyslových drah
Kolejová drážní vozidla se rozlišují na

hnací vozidla (tj. vozidla s vlastním pohonem – např. lokomotiva, motorový vůz)
tažená vozidla (tj. vozidla bez vlastního pohonu – např. vagón, řídicí vůz, vložený vůz, přípojný vůz)


=== Silniční a terénní vozidla ===
motorová vozidla
vozidla poháněná zpravidla spalovacími motory, případně hybridními či experimentálními pohony
automobily
autobusy
motocykly
pracovní stroje
traktory
zemědělské stroje
důlní mechanismy
lesnické stroje
stavební stroje a mechanismy

speciální terénní vozidla
vojenská a válečná
zemědělská a lesnická
důlní a lomová

vozidla poháněná elektromotory
trolejbusy
elektromobily (elektrické automobily, autobusy, motocykly atd.) buď akumulátorové, nebo na sluneční kolektory, případně dieselelektrické atd.
akumulátorové vozíky

nemotorová vozidla
přípojná vozidla
návěsy
přívěsy
postranní vozík
potahová vozidla (např. kočáry, bryčky, žebřiňáky apod.) poháněná zvířaty (např. skotem, koňmi, psy

ruční vozíky tažené nebo tlačené
vozidla poháněná jedoucími lidmi (např. jízdní kola, koloběžky, jednokolka)
vozidla poháněná gravitační silou
vozidla poháněná silou větru

Podle způsobu kontaktu s povrchem lze pozemní vozidla dělit na:
kolová (většina běžných vozidel)
pásová (typicky tanky nebo některé pracovní stroje)
saně
Za vozidla se obvykle nepovažují pomůcky jako brusle a kolečkové brusle, lyže a kolečkové lyže, skateb