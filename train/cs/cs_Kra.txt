Kra (ledovec) je velký kus ledu, který se odlomil od ledovce nebo ledového pole, který plave na hladině vody.
Hustota sladkovodního ledu je asi 920 kg/m3, zatímco hustota mořské vody je asi 1025 kg/m3. Proto je obvykle kolem 90% objemu ledové kry ponořeno pod mořskou hladinou. Je velmi obtížné určit skutečný tvar ledové kry pouze podle toho, co je vidět nad hladinou. Proto se používá obratu špička ledovce pro označení problému, který může být podstatně větší než se ve skutečnosti zdá.
Ledová masa může být velmi odolná a dokáže lehce poškodit ocelové pláty lodí. Ledové kry jsou velmi nebezpečné pro lodní dopravu. Asi nejznámější katastrofou způsobenou srážkou s ledovou krou je potopení parníku Titanic v roce 1912.
Ledové kry jsou problémem i na řekách. Zvláště v období jarního tání mohou poškozovat konstrukce mostů nebo svým nahromaděním přehradit řeku a způsobit povodně.


== Kra v umění ==
Jules Verne: Oceánem na kře ledové
František Běhounek: Trosečníci polárního moře (cestopis podle skutečné události)


== Fakta ==

Průměrná výška ledových ker se pohybuje od 1 metru nad mořskou hladinou až po 75 m nad mořskou hladinou
Ledové kry jsou tvořeny ledem ze sladké vody
90% ledových ker v oblasti Newfoundlandu pochází z ledovců západního Grónska. Ledovce se pohybují rychlostí až 7 km za rok
K