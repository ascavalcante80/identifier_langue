African American Vernacular English (AAVE) je variantou americké angličtiny, používanou zejména černošskou populací žijící na území USA a Kanady. Tento dialekt je též znám pod názvy black English či Ebonics. Evropské bělošské populaci je znám hlavně díky jeho rozšíření v hudebních žánrech jako je např. hip hop nebo jeho popularizovaných variantách, mezi něž patří ghetto talk či gangsta slang.


== Výslovnost ==
Afroamerická výslovnost se odlišuje od spisovné americké angličtiny v následujících bodech:
Skupina /aɪ/ se vyslovuje jako /aː/. Toto však funguje pouze tehdy, když je skupina vyslovena dlouze, výslovnost proto vypadá následovně: high /haː/, fly /flaː/, diamond /daːmənd/, survivor /səva:və/, ale life /laɪf/, bite /baɪt/, Mike /maɪk/, write /ɹaɪt/.
Skupina /ɔɪ/ se vyslovuje jako /ɔ:/, např. boil /bɔ:l/.
Dochází k větší zvukové asimilaci, např. rib /ɹɪp/.
Samohlásky a, e a i jsou obecně otevřenější. Slabiky en a in jsou často od sebe nerozlišitelné.
Je zde tendence "šidit" výslovnost dentálních frikativ, tj. /θ/ a /ð/.
/ð/ se často vysloví jako /d/, což se může projevit i v pravopise (da, dat, dis).
/θ/ můžeme nahradit obrovskou škálou hlásek, nejčastěji se však vysloví tak, že umístíme jazyk mezi zuby, avšak nevyslovíme stejný zvuk jako u spisovné angličtiny (což je sykavka podobná s), ale klasické české /t/. V psaném textu se toto může zdůraznit zdvojeným "t", např. nothing → nuttin.
/θ/ můžeme na konci slova vyslovit i jako /t/ nebo /f/, /ð/ zase jako /d/ nebo /v/.

Některé souhlásky na konci slova se nevyslovují: hand /hæn/, plant /plæn/, rest /ɹɛs/. Toto je nepatrný rozdíl, avšak může se stát i komplikovanějším:
Slovo test vyslovíme jako tess. Slovo tests se proto vysloví jako tesses, neboť v singuláru končí na sykavku.
Někdy může být výslovnost matoucí, např. ask = ass. Z toho důvodu dochází k prohození souhlásek tak, aby ta "nevyslovená" zůstala uprostřed slova, a tudíž se vyslovila, ask → ax.
Může se vypustit i více souhlásek najednou, např. slovo find bychom mohli vyslovit jako fan ve francouzštině, tedy /fãː/.

Velké množství mluvčích má problémy s výslovností písemene "r", která je v AAVE víceméně individuální. Asi nejčastější z nich je specifický zvuk, který může znít podobně jako "w". Největší problémy činí vyslovit skupinu "thr" (např. three, through), kde se může vyslovit drnčivé české "r", nebo je možno "r" dokonce úplně vypustit.
Koncovka -ing se vyslovuje jako /ɪn/.
Podobně jako v britské angličtině se vypouští neznělé "r". Protože na tento jev však americká angličtina není zvyklá (v AmE se písmeno "r" musí vždy vyslovit), přepisuje se koncovka -er jako -a, např. betta, playa, gangsta apod. Dlouhé /ɜːɹ/ se však vyslovuje vždy, slovo girl se proto vyslovuje stejně jako v AmE.
Písmeno "t" se v AmE za určitých okolností vysloví jako tzv. fast D (např. city /sɪɾi/), v AAVE však může přejít i do klasického D, tedy /sɪdi/.
Písmeno "t" a písmena mu příbuzná mohou vyvolat ráz, tedy getting /gɛʔɪn/.
Na rozhraní souhlásky a palatální aproximanty /j/ může dojít k vsunutí /ʃ/ i tam, kde je to spisovně nepřirozené, např. knock you /nɑkʃə/.
Koncovka -or /ɔːɹ/ může být vyslovena jako /oʊ/, např. door /doʊ/, four /foʊ/.


== Gramatika ==
Afroamerická gramatika je obecně jednodušší a nelze v ní udělat obecná pravidla, přesto však platí několik zásaditostí:
Skladba slovesných časů:
Sloveso to be se může použít mnohými způsoby:
Spisovné tvary – These players are good.
Plurál lze zanedbat – These players is good.
Sloveso lze nečasovat – These players be good.
Sloveso lze vynechat – These players good.
Sloveso lze používat jako klasické významové sloveso – Who do you be? He don't be a player.

Příslovce where ve významu kde je následováno předložkou at – Where they at?
Zájmeno these se může nahradit zájmenem them – Where them players at?
Zápor lze univerzálně tvořit slovesem ain't – He ain't here. I ain't done it. I ain't gotta do it.
Funguje dvojitý zápor – You ain't gotta do nothin. I ain't no killer. I ain't got no money.
Záporka