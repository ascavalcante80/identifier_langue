V geometrii je čtverec pravidelný čtyřúhelník. Je to tedy rovinný útvar ohraničený čtyřmi shodnými úsečkami, jehož všechny vnitřní úhly jsou shodné.
Přeneseně má čtverec v algebře význam druhé mocniny, protože obsah čtverce je roven druhé mocnině délky jeho strany, například čtverec vzdálenosti chápeme jako druhá mocnina vzdálenosti.


== VlastnostiEditovat ==
Čtverec je rovnoběžník, lze ho považovat za zvláštní případ obdélníku nebo kosočtverce.
Protilehlé strany jsou rovnoběžné.
Všechny strany jsou shodné.
Všechny vnitřní úhly jsou pravé.
Úhlopříčky čtverce jsou shodné a navzájem kolmé, půlí jeho úhly i sebe navzájem.
Čtverci lze jakožto pravidelnému mnohoúhelníku opsat i vepsat kružnici, je to zároveň tětivový čtyřúhelník i tečnový čtyřúhelník. Je to tedy dvojstředový čtyřúhelník a středy kružnice opsané i vepsané splývají.
Čtverec má ze všech obdélníků s daným obvodem největší obsah a ze všech obdélníků s daným obsahem nejmenší obvod.
Euklidovskou rovinu lze definovat jako dvojrozměrný prostor, v němž existuje čtverec.


== VzorceEditovat ==

Pomocí délky strany čtverce  lze vyjádř