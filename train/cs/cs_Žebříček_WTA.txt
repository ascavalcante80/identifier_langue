Žebříček WTA (anglicky WTA Rankings) uvádí pořadí profesionálních tenistek ve dvouhře a ve čtyřhře, které sestavuje Ženská tenisová asociace (WTA) na základě dlouhodobých výsledků hráček z profesionálních turnajů. Byl zaveden 3. listopadu 1975. Aktualizovaný žebříček je zveřejňován obvykle každé pondělí (vyjma grandslamů a dvoutýdenních událostí, kdy je pauza čtrnáct dnů).


== Bodové hodnocení ==
Body do žebříčku jsou sčítány na základě úspěšnosti tenistek v jednotlivých turnajích, kde každé kolo turnaje dané kategorie je ohodnoceno příslušným počtem bodů. Body jsou kumulovány v rozmezí posledních 52 týdnů z maximálně šestnácti turnajů ve dvouhře a jedenácti ve čtyřhře. Aby se tenistka objevila v žebříčku, musí získat body minimálně na třech turnajích nebo uhrát alespoň 10 bodů ve dvouhře či čtyřhře na jednom nebo více turnajích. Nejnižším věkem hráčky k účasti na turnajích je čtrnáct let, kdy v tomto věku může tenistka odehrát až osm turnajů okruhu ITF a Fed Cup nebo se zúčastnit na divokou kartu jedné události WTA International Tournaments.
V minulosti se do bodového hodnocení hráček započítávalo sedmnáct nejlepších výsledků za poslední rok. Výjimku tvořily grandslamy a turnaje kategorie Tier I, které se vedle těchto sedmnácti nejlepších událostí navíc započítávaly k celkovému bodovému zisku. Od roku 1996 začal fungovat systém tzv. bonusových bodů, které byly hráčce připsány na turnaji, kde obhajovala vítězství. Ten umožňoval získat více bodů pro hráčku, která porazila soupeřku výše postavenou na žebříčku WTA. Tento systém však byl opuštěn v kalendářní sezóně 2005.


== Kategorie turnajů ==
V roce 2009 došlo k úpravě systému kategorií. Turnaje jsou do nich řazeny na základě rozdílného rozpočtu a zisku bodů, které se hráčce započítají do bodového hodnocení:
A. Grand Slam – nejvyšší kategorie obsahující čtyři turnaje. Vítězky dvouhry a čtyřhry získávají 2 000 bodů
B. Tour Championships – WTA Finals a WTA Elite Trophy
WTA Finals – Turnaj mistryň, od roku 2014 pro osm singlistek a osm deblových párů,
WTA Elite Trophy – v roce 2015 nahradil WTA Tournament of Champions, účastní se jej dvanáct singlistek a šest deblových párů,

C. Turnaje WTA
WTA Premier Tournaments – kategorie obsahující tři úrovně turnajů
Premier Mandatory – nejvýše postavená úroveň kategorie obsahující čtyři turnaje. Účastnit se ji mohou všechny hráčky první desítky žebříčku WTA, respektive vyžadován je jejich povinný start (mandatory). Vítězky dvouhry a čtyřhry získávají 1 000 bodů.,
Premier 5 – středně postavená úroveň obsahující pět turnajů. Účastnit se ji může nejvýše sedm z deseti hráček první desítky žebříčku WTA. Vítězky dvouhry a čtyřhry získávají 900 bodů.,
Premier 700, zkráceně Premier – nejníže postavená úroveň obsahující dvanáct turnajů. Účast není regulována hráčskou smlouvou WTA. Vítězky dvouhry a čtyřhry získávají 470 bodů.

WTA International Tournaments – kategorie obsahující třicet turnajů. Na každé události s dotací čtvrt milionu dolarů může ve dvouhře startovat pouze jediná tenistka elitní světové desítky žebříčku WTA. Na událostech s rozpočtem půl milionu dolarů mohou hrát dvě tenistky elitní desítky. Recipročně pak každá taková hráčka Top 10 se smí během půl roku účastnit nejvýše jedné události kategorie WTA International.. Vítězky dvouhry a čtyřhry získávají 280 bodů.
WTA 125s – série obsahující pět až šest turnajů. Vítězky dvouhry a čtyřhry získávají 160 bodů

Body lze také získat na Ženském okruhu ITF organizovaném Mezinárodní tenisovou federací, kde mají turnaje rozpočet 10–100 tisíc dolarů, a bodově hodnocena je také singlová soutěž letních olympijských her.


== Rozpis zisku bodů dle turnajových kategorií ==
Za postup do příslušného kola konkrétního turnaje, který je definován kategorií, získá tenistka předem stanovený počet bodů. Tabulka ukazuje přidělované body hráčkám na turnajích okruhů WTA Tour a ITF za jednotlivá kola v roce 2015. Body se odečítají po 52 týdnech.


== Světové jedničky ve dvouhře ==
Nejstarší světovou jedničkou v historii WTA se 18. února 2013 stala Američanka Serena Williamsová, když jí v době nástupu do čela bylo 31 let, 4 měsíce a 24 dní, čímž předstihla krajanku Chris Evertovou, která se v listopadu 1985 nejlepší hráčkou stala ve 30 letech, 11 měsících a 3 dnech.
Světová jednička Serena Williamsová po wimbledonském titulu 2015 dosáhla v aktualizaci z 13. července 2015, jako první tenistka od zavedení žebříčku, více než dvojnásobný počet bodů před druhou ženou v pořadí, když měla 13 161 bodů a druhá Šarapovová pak 6 490 bodů.


=== Přehled dvouhry ===
Toto je seznam hráček, které byly klasifikovány na prvním místě žebříčku WTA ve dvouhře od roku 1975.


=== Bez přerušení – Top 20 dvouhry ===


=== Týdny na čele žebříčku dvouhry podle státu ===


=== Konečný žebříček dvouhry ===


==== Počet zakončení na čele žebříčku dvouhry ====


==== Jedničky na konečném žebříčku dvouhry ====


=== Hráčky, které se staly jedničkami bez výhry na GS dvouhry ===
Tabulka uvádí tenistky, které nastoupily na pozici světové jedničky ve dvouhře bez výhry na grandslamovém turnaji.


=== Nejvíce výher nad světovou jedničkou dvouhry ===
Tabulka uvádí hráčky, které zaznamenaly nejvíce vítězství nad úřadující světovou jedničkou ve dvouhře, a to od zavedení žebříčku 3. listopadu 1975.


=== Nejníže postavená hráčka, která porazila světovou jedničku dvouhry ===
Tabulka uvádí hráčky nejníže klasifikované na žebříčku WTA, které zaznamenaly vítězství nad úřadující světovou jedničkou ve dvouhře, a to od zavedení žebříčku 3. listopadu 1975. (Bez zápasů, v nichž světová jednička ukončila utkání skrečí.)


== Světové jedničky ve čtyřhře ==
Toto je seznam hráček, které dosáhly na pozici světové jedničky v deblu od roku 1975.


=== Přehled čtyřhry ===


=== Bez přerušení – Top 20 čtyřhry ===


=== Týdny na čele žebříčku čtyřhry podle státu ===


=== Konečný žebříček čtyřhry ===


==== Počet zakončení na čele žebříčku čtyřhry ====


==== Jedničky na konečném