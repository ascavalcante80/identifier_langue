Doprava je účelný a zamýšlený pohyb dopravních prostředků po dopravních cestách. Produktem dopravy je přeprava. Dopravní technologie sestávají z dopravních prostředků, dopravní infrastruktury a organizace dopravy.
Doprava informací se obvykle zařazuje jako samostatný obor, komunikace a telekomunikace. Obojí ovšem úzce souvisí – řízení dopravy nákladu a osob obvykle vyžaduje i spolehlivý přenos informací, jímž se ve vztahu k dopravě zabývá dopravní telematika. Druhem dopravy je také přenos elektrické energie. Tento článek se dále zabývá především dopravou předmětů a osob.
Nejstarším způsobem dopravy je chůze a nošení nákladu. V rozvinutých zemích se lidé pěšky dopravují spíše na kratší vzdálenosti, zatímco chůze na delší vzdálenosti je způsobem oddechu a trávení volného času (pěší turistika). Lidé také dosud nosí náklady v náročném terénu (nosiči v horách). Dalším historickým způsobem dopravy je využití zvířat k jízdě, nošení nebo k tahání nákladu. K dopravě po vodě se již od prehistorických dob užívá plavidel. Moderní doba přinesla rozmach dopravy pomocí vozidel (zejména silničních a kolejových) a letadel.
Doprava patří mezi nejrychleji se rozvíjející sektory národního hospodářství. Velký nárůst probíhá i v osobním motorismu. Důsledky tohoto rozvoje jsou však nepříznivé pro životní prostředí.


== Negativní vlivy ==
Související informace naleznete také v článku Udržitelná doprava.
znečištění ovzduší, vody a půdy
hluk a vibrace
nehody
zábor půdy (zabere se město silnicí)
produkce odpadu


== Požadované vlastnosti dopravy ==
schopnost vytvářet síť
schopnost dopravy přepravovat libovolné množství materiálů a zboží
zabezpečit dopravu do libovolného místa v regionu
požadovaný stupeň rychlosti přepravy
požadovaný stupeň časové jistoty dosažení cíle (četnost spojů)
požadovaný stupeň bezpečnosti dopravy
přiměřené náklady
určitý stupeň poskytování dalších služeb během vlastního pohybu dopravního prostředku (např. napájení zvířat)


== Druhy dopravy ==


=== Podle typu dopravní cesty ===
Silniční dopravní prostředky (včetně terénních a zemědělských)
Automobil
Motocykl
Autobus
Trolejbus
Jízdní kolo
Potahové vozidlo

Kolejové
Železnice
Tramvaj
Metro
Pozemní lanová dráha

Vodní doprava
Letecká doprava
Kombinovaná doprava
Lanové dráhy – v České republice jsou pozemní i visuté lanovky řazeny společně s kolejovou dopravou do pojmu drážní doprava, ale například v Rusku visuté lanové dráhy tvoří společně s nekolejovou pozemní dopravou (zejména silniční) souhrnnou kategorii nekolejová doprava (безрельсовый транспорт)
Kosmická doprava
Potrubní
Pevná dopravní zařízení
Výtahy
Páternoster

Eskalátor
Travelátor
v některých tříděních jsou sem řazeny i různé typy lanových drah nebo přívozů s pevným zařízením


=== Podle pohonu ===
Související informace naleznete také v článku Dělba přepravní práce.
Motorový pohon
Parní pohon
Dieselový pohon
Reaktivní pohon
Elektrický pohon

Pohon větrem (plachetnice atd.)
Pneumatický nebo hydraulický pohon
Pohon samospádem nebo převahou váhy (například vodní převahou)
Doprava lidskou silou
Pěší (chůze, nosítka)
Kolové (např. jízdní kolo, invalidní vozík)

Doprava zvířecí silou
Jízda na zvířatech
Vozidla poháněná zvířecí silou (potahová vozidla, koněspřežná dráha)


=== Podle kapacity dopravních prostředků ===
Doprava osob se dá také rozdělit na dopravu
individuální (například motocykl, osobní automobil)
hromadnou (například autobus, tramvaj, vlak, dopravní letadlo).


=== Podle veřejné přístupnosti ===
Ne zcela se kryjící rozdělení je na dopravu
neveřejnou (vlastní automobil, vnitropodniková doprava, zvláštní linko