Thimphu (v dzongkä ཐིམ་ཕུ་ nebo ཐིམ་ཕུ) je hlavní město Bhútánu a také název okolního údolí a oblasti Thimphu District. S populací 79 185 obyvatel (2005) je to největší populační centrum v zemi. Thimphu se nachází na středozápadě Bhútánu na  v nadmořské výšce 2320 m. Název bývá někdy přepisován do latinky jako Thimbu.
Ve městě se prodávají jen jedny noviny Osvícení a zajímavostí také je, že toto je jediné hlavní město na světě, kde není ani jeden semafor. Město je druhé nejbohatší v zemi hned po Paru. Město nemá vlastní letiště, ale využívá letiště v Paru, které je 54 km daleko.


== Geografie ==
Město se nachází v údolí řeky Wang Chuu, v Indii zvané Raidāk. Průměrná nadmořská výška údolí je 2300 m.


== Klima ==
Vzhledem k vysoké nadmořské výšce je klima velmi mírné, průměrná červencová teplota je 20.2 °C, průměrná lednová teplota 4.9 °C. Město leží v monzunovém pásu, podobně jako většina jižní Asie. Prší přibližně od poloviny června do 