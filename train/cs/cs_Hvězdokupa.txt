Hvězdokupa je seskupení hvězd, které pohromadě udržuje gravitace. Hvězdokupy se dělí do dvou základních typů: otevřené a kulové. Některé z nich, jako například Plejády (Kuřátka), jsou viditelné i pouhým okem.


== Otevřené hvězdokupyEditovat ==
Podrobnější informace naleznete v článku Otevřená hvězdokupa.
Otevřené hvězdokupy nemají žádný specifický tvar a obsahují několik desítek až několik stovek hvězd. Lze předpokládat, že hvězdy v otevřených hvězdokupách jsou stejně staré, a že tedy také společně vznikly. Ze stejného důvodu jsou jasné hvězdy v otevřených hvězdokupách horké a bílé a nachází se mezi nimi množství mlhovin, jako třeba v případě Plejád. Otevřené hvězdokupy bývají ovlivněny gravitací okolních hvězd, která nakonec způsobí rozpad hvězdokupy.


== Kulové hvězdokupyEditovat ==

Podrobnější informace naleznete v článku Kulová hvězdokupa.
Kulové hvězdokupy jsou odlišné. Mají zhruba kulový tvar a tvoří je až milion hvězd. Kulové hvězdokupy měří v průměru asi 150 světelných let. Hvězdy v nich jsou načervenalé, neboť je tvoří nejstarší známé hvězdy.
Kulové hvězdokupy obklopují naši Galaxii a vytvářejí tak tzv. galaktické halo. Ze všech známých kulových hvězdokup v Galaxii jsou bez problémů pouhým okem viditelné pouze tři. Kulové hvězdokupy obsahují také cefeidy, takže je možné měřit jejich vzdálenost od Země. Mnoho z nich je hodně daleko, přinejmenším 2*10[zdroj?] světelných let.
Kdyby bylo naše Slunce součástí kulové hvězdokupy, blízké hvězdy by zářily tak, že by obloha nebyla nikdy temná, předměty by i v noci vrhaly stíny.


== Rozložení hvězdo