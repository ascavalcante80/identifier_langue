Žralok bělavý, nazývaný též jako žralok býčí (Carcharhinus leucas) je mohutný a velký druh žraloka dlouhý až 2,1 m a s hmotností kolem 90 kg. Samice bývají větší: dlouhé 3,49 m s hmotností až 318 kg. Má okrouhlý masivní nosec, velké žeberní štěrbiny a velkou hřbetní ploutev. Tělo má svrchu zbarvené šedě, břicho je bílé.


== Rozšíření ==
Obývají obyčejně teplé, mělké vody podél pobřeží, případně pak řeky. V moři se pohybuje v oblasti do hloubky 150 m, ale obvykle nepřesáhne hranici 30 m. V Atlantském oceánu se nalézá od Massachusetts, jižní Brazílie až po Maroko a Angolu. V Indickém oceánu obývá území od Jižní Afriky po Keňu, Indii, Vietnam a Austrálii. Velká část celkové populace žraloků bělavých žije u pobřeží nebo v řekách Austrálie. Odhaduje se, že u pobřeží Brisbanu v Austrálii žije více jak 500 žraloků bělavých. Na rozdíl od většiny ostatních mořských žraloků dokáže tento druh po určitou dobu žít ve sladké vodě. Často je viděn v oblastech řek, které jsou značně vzdálené od moře, často se tak děje v Amazonce.


== Potrava ==
Loví samotářsky a jeho kořistí se obvykle stávají ryby, jiní žraloci (např. polorejnok kalifornský), delfíni, želvy, ptáci, měkkýši, korýši a dokonce i savci žijící na souši. Žralok bělavý celosvětově proslul svým nepředvídatelným, často velice agresivním chováním, které vyústilo k názoru, že žraloci bělaví pobývající v mělkých vodách jsou často nebezpečnější člověku než ostatní druhy žraloků v témže prostředí. Navíc několik útoků žraloků bělavých na lidi byly mylně přisuzované jiným druhům žraloků, zvláště pak žraloku bílému a tygřímu. Útoky těchto žraloků při pobřeží New Jersey v roce 1916 se staly inspirací pro román a následný film Čelisti. Jsou vysoce teritoriální a neváhají zaútočit na každého živočicha - včetně člověka - který vstoupí na jeho území. V několika zemích, zvláště pak v Indii představuje žralok bělavý opravdu velké nebezpečí a může za úmrtí nebo napadení mnoha lidí. Nepohrdne 