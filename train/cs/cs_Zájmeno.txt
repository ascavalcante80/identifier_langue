Zájmeno (náměstka, nástupka[zdroj?], pronomen, z latinského pro-nomen - „za-jméno“) je jedním z plnovýznamových ohebných slovních druhů. Jde v podstatě o uzavřenou skupinu výrazů. Ve větě obvykle zastupují podstatná jména nebo přídavná jména a mají tak zpravidla funkci podmětu, předmětu nebo přívlastku.


== Zájmena v češtiněEditovat ==
Související informace naleznete také v článku Česká zájmena.
V češtině se zájmena dělí také na bezrodá (neurčují rod - já, ty, si) a rodová. Skloňování zájmen v češtině je poměrně komplikované, některá se skloňují jako přídavná jména, jiná mají vlastní skloňování několika různých vzorů.


== Typy zájmenEditovat ==

Zájmena se obvykle dělí na:
zájmena osobní (též personalia) - já, ty, on, ona, ono, my, vy, oni, ony, ona a zvratné zájmeno si
zájmena ukazovací (též demonstrativa) - ten, tento, tenhle, onen, takový, týž, tentýž, sám
zájmena přivlastňovací (též posesiva) - můj, tvůj, jeho, její, náš, váš, jejich a zvratné zájmeno svůj
zájmena tázací (též interogativa) - kdo?, co?, jaký?, který?, čí?
zájmena vztažná (též relativa) - kdo, co, jaký, který, čí, jenž
zájmena záporná (též negativa) - nikdo, nic, nijaký, ničí, žádný
zájmena neurčitá (též indefinitiva) - někdo, nějaký, některý, lecco, něčí, něco - jsou tvořena pomocí kombinace předpony (ně-, lec-, leda-, kde-, málo-, málokdy užívané zřídka-, sotva , bůhví- apod.) nebo přípony (-si, -koli, -koliv) a tázacího zájmena
zájmena vymezovací (někdy počítaná mezi neurčitá, jindy naopak jako jejich nadkategorie)
zájmena úplnostní (též totalizační) – všichni, každý…
vyjadřující totožnost – týž, samý
vytýkající platnost podstatného jména nebo zájmena – sám, samý
zájmena libovolně vymezovací
zájmena záporně vymezovací

zájmena zvratná (též reflexiva) - se, si, svůj…


== Osobní zájmenaEditovat ==
U osobních zájmen je zpravidla morfologicky odlišeno podmětové a předmětové užití a to dokonce i v jazycích, které nepoužívají skloňování - např. anglické I (já) - me (mě). U předmětového užití se navíc často rozlišuje důrazová a nedůrazová forma - srv. angl. me - myself, nebo české mu - jemu. Pomocí osobních zájmen lze někdy také vyjádřit úctu (honorifika, v češtině především protiklad vykání a tykání).


== Ukazovací zájmenaEditovat ==
Pomocí ukazovacích zájmen může mluvčí odkazovat jednak k jiným částem textu (reference, deixe vnitřní) nebo k vnějšímu světu (aktualizace, deixe vnější). U deixe (ukazování) je zpravidla dále rozlišena deixe proximální a 