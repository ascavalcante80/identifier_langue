Žaludeční vřed (též peptický vřed nebo gastroduodenální vřed) je zánětlivé onemocnění žaludku, při němž je stěna žaludeční sliznice poškozena přímým působením kyseliny chlorovodíkové z žaludeční šťávy, pH se pohybuje kolem 1-2. Za normálních okolností je sliznice žaludku chráněna zejména vrstvou hlenu (mucinu). V případě poškození ochranné vrstvy ať již snížením tvorby mucinu nebo zvýšeným odstraňování mucinu, může dojít k poškození sliznice. Poškozeno je obvykle okrouhlé ložisko v průměru dosahujícím až několika centimetrů. Protože jako ochranný faktor se uplatňuje i uspořádání krevního toku (krev ve stěně žaludku je zásaditější než krev v těle), objevují se nejčastěji léze v místech s nižším průtokem krve, tedy v malém ohbí (malé kurvatuře) žaludku.

Příčiny jsou různé, patří mezi ně:
infekce bakterií Helicobacter pylori, která narušuje ochrannou vrstvu sliznice
polékové vředy - zejména nesteroidní protizánětlivé látky a glukokortikoidy (Ibalgin)
vředy z akutního stresu (např. chirurgického výkonu) - cestou vyplavených glukokortikoidů
nadměrná produkce některých hormonů - např. gastrinu při Zollinger-Ellisonově syndromu


== PříznakyEditovat ==
Mezi obecné projevy žaludečních vředů patří bolest žaludku (na lačno/po jídle), nechutenství, nauzea, zvracení, průjem. Nicméně žaludek a dvanáctník spolupracují při zpracovávání potravy, proto i příznaky spojené s vředovou chorobou jsou do značné míře závislé na příjmu a složení toho, co právě jíme. Nejčastěji pociťujete bolest v nadbříšku, která u dvanáctníkového vředu může vystřelovat i do zad. Bolest se charakteristicky zesiluje po jídle. Žaludeční vřed vyvolá svíravé bolesti v nadbřišku nejčastěji do 2 hodin od posledního jídla, kdežto při onemocnění dvanáctníkovým vředem pociťujete maximum bolesti teprve 2 až 4 hodiny po jídle. Obtíže většinou probíhají dlouhodobě a málokdy odpovídají skutečnému rozsahu vředu. Obrovský žaludeční vřed může být náhodným nálezem u člověka, který nikdy bolestmi břicha netrpěl.


== Rizikové faktoryEditovat ==
kouření, pití kávy, alkoholu, stres, špatná životospráva (vysoký obsah tuku a soli v potravě), dědičnost, léky (např.Ibalgin)


== VyšetřeníEditovat ==
Pohled, pohmat, poklep, stanovení průkazu na Helicobacter pylori, Endoskopie


== LéčbaEditovat ==
antacida, antiulceróza
antagonisté H2-receptorů
antagonisté M3-receptorů
inhibitory protonové pumpy (omeprazol)
