Waseda (早稲田) je jednou z nejstarších a nejprestižnějších univerzit v Japonsku a patří mezi 6 nejdůležitějších tokijských univerzit.
Hlavní kampus se nachází v tokijské správní oblasti Šindžuku. Celková rozloha univerzitních pozemků činí 2 099 200 m2.
Univerzita byla založena roku 1882 jako vyšší odborná škola „Tókjó senmon gakkó“, u jejího zrodu stál samuraj a politik období Meidži Ókuma Šigenobu. Status univerzity získala roku 1902. Velká část byla těžce poškozena během spojeneckého bombardování Tokia za druhé světové války. Waseda byla přestavěna a znovuotevřena roku 1949.
Univerzita se skládá z jedenácti základních fakult (Fakulta politologie a ekonomie, Právnická fakulta, 1. a 2. filozofická fakulta, Pedagogická fakulta, Obchodní fakulta, Fakulta přírodních věd a strojírenství, Fakulta sociálních věd, Fakulta humanitních věd, Fakulta tělesné výchovy a sportu, Fakulta mezinárodních studií), od dubna 2007 se plánuje otevření dalších pěti fakult (Fakulta kultury a mediálně-společenských věd, Fakulta humanitně-sociálních věd, Fakulta elementárních přírodních věd a strojírenství, Fakulta kreativních věd a strojírenství, Fakulta pokročilých přírodních věd a strojírenství), kromě toho existují ještě postgraduální fakulty, speciální fakulta studia japonštiny pro zahraniční studenty, atd.
V roce 2006 bylo na univerzitě zapsáno 46 034 studentů v základním cyklu, 8 460 postgraduálních studentů a 1 666 učitelů v plném pracovním poměru. Ve stejném roce na Wasedě studovalo také 2 190 zahraničních výměnných studentů, což je v Japonsku nejvyšší počet hned po státem provozované Tokijské univerzitě. Pod střechami univerzitní knihovny se nachází více než 5 100 000 titulů knih.
Waseda je také činná po stránce sportovních aktivit, známý a sledovan