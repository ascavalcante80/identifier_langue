Znělá glotální frikativa je souhláska, která se vyskytuje v některých jazycích. V mezinárodní fonetické abecedě se označuje symbolem ɦ, číselné označení IPA je 147, ekvivalentním symbolem v SAMPA je h\.


== Charakteristika ==
Způsob artikulace: třená souhláska (frikativa). Vytváří se pomocí úžiny (konstrikce), která se staví do proudu vzduchu, čímž vzniká šum – od toho též označení úžinová souhláska (konstriktiva).
Místo artikulace: hlasivková souhláska (glotála). Úžina se vytváří v hlasivkách.
Znělost: znělá souhláska – při artikulaci hlasivky kmitají. Neznělým protějškem je h.
Ústní souhláska – vzduch prochází při artikulaci ústní dutinou.
Středová souhláska – vzduch proudí převážně přes střed jazyka spíše než přes jeho boky.
Pulmonická egresivní hláska – vzduch je při artikulaci vytlačován z plic.


== V češtině ==
V češtině se tato zaznamenává hláska písmenem H, h.
Znělostní pár v češtině tvoří s neznělým velárním /ch/ [x], ačkoliv se každá hláska tvoří na jiném místě. Například tedy slovo vrh vyslovujeme [vr̩x].


== V jiných jazycích ==
Hláska zaznamenávaná v cizích jazycích písmenem /h/ se na rozdíl od češtiny častěji vyslovuje jako neznělá [h].


=== Slovanské jazyky ===
Ve většině slovanských jazyků se [ɦ] nevyskytuje, mí