Navíjecí buben je mechanické zařízení, které se používá na navíjení a uložení lana nebo kabelu. V nejjednodušší podobě se skládá z cívky a připevněné kliky, což je vlastně zařízení zvané rumpál. Složitější konstrukce obsahují převodové ústrojí a mohou být poháněny elektrickým proudem, hydraulicky, pneumaticky nebo spalovacím motorem. Některé mohou obsahovat elektromagnetickou a/nebo mechanickou brzdu nebo také ozubenou západku jistící buben proti samoodvíjení (tzv. ráčnu), ta je důležitá zejména při napínání drátů či lan, případně jejich svazků. Téměř vždy se jedná o praktickou aplikaci, která využívá principu jednoduchého stroje kola na hřídeli.
Kromě průmyslového využití (např. na jeřábech či u vrátku) se navíjecí bubny používají také na vlečení aut, lodí nebo kluzáků. Několik navíjecích bubnů se nachází také téměř na každém člunu nebo lodi, kde tahají kotvu nebo kotevní a zdvihací lana. Různé druhy navíjecích bubnů nalézají své uplatnění také při stavbě elektrických vedení všech typů, ať jsou to vedení kabelová (podzemní) nebo vzdušná (nadzemní).
Navíjecí bubny se mnohdy používají jako součást zákulisních mechanismů, které po