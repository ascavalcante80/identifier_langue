Časové pásmo je ta část Země, která používá stejný standardní čas. Původně používali lidé sluneční čas, který má ovšem tu nevýhodu, že se liší od místa k místu. S rozvojem dopravy a komunikace byla tato nevýhoda stále výraznější, takže se postupem času přešlo na pásmový čas, kdy celá oblast Země, zhruba 15 ° kolem daného poledníku, používá stejný čas, který je určen svým posunem od UTC, koordinovaného světového času (většinou je posun určen celistvým počtem hodin, jsou však i výjimky).
Základním časovým pásmem je pásmo, ve kterém platí UTC a které se rozkládá kolem nultého poledníku, který prochází Královskou observatoří v Greenwichi (Londýn, Anglie). Z toho důvodu se pásmovému času odpovídajícímu UTC někdy říká Greenwichský čas (GMT, Greenwich Mean Time).

Ostatní časová pásma jsou popsána rozdílem počtu hodin, o které se v nich platný čas liší od UTC. Např. středoevropský čas (SEČ) je označen jako UTC+1, neboť je vzhledem k UTC posunut o hodinu napřed (tzn. ve chvíli, kdy je 12.00 UTC, je ve střední Evropě 13.00). Na západní polokouli je čas oproti UTC posunut zpět (např. v New Yorku, USA platí časové pásmo UTC-5), na východní polokouli platí čas, který je před UTC (např. v Tokiu, Japonsko je časové pásmo UTC+9).
Ideální časová pásma by se navzájem lišila o celý počet hodin, takže by Zemi rozdělila na přesné pruhy široké 15 °. To by však znamenalo, že státy, které procházejí hranicí takových teoretických pásem, by musely používat dvě časová pásma, jakkoli by byla jejich rozloha malá. Z praktických důvodů se proto stanovily takové tvary časových pásem, které se přizpůsobují hranicím států či jiných územních celků. Některá časová pásma pak používají čas, který se od UTC neliší o celý počet hodin, ale o půlhodiny, či dokonce čtvrthodiny.
Čas aktuálně platný na daném místě není dán pouze časovým pásmem, do kterého místo patří, ale také tím, jestli je v daném místě používán letní čas. Skutečná odchylka místně platného času od UTC se tedy může v průběhu roku měnit.
Pokud se po přičtení časového rozdílu k UTC překročí půlnoc, změní se i datum platné na daném místě (např. pokud je pátek, 18.00 UTC, pak v pásmu UTC+8 je sobota, 02.00). Datum se mění též při překročení tzv. datové čáry, která prochází zhruba po 180. poledníku a která tvoří hranici mezi pásmy UTC+12 a UTC-12. Při překročení této čáry směrem na západ (což ovšem znamená ze západní polokoule na východní) se přechází z pásma UTC-12 do pásma UTC+12, takže platný čas se zvýší o 24 hodin, tzn. čas se nemění, ale datum se posune o jeden den vpřed. Při přechodu směrem na východ opačně.


== Seznam časových pásem a příslušných území ==
V následujícím seznamu je u každého časového pásma uvedena odchylka od UTC, jednopísmenné označení používané námořníky (které lze pomocí hláskovací tabulky převést na jednoslovný název) a případná dále používaná označení časového pásma. U každého pásma je pak uveden seznam států či území, která pásmo používají. V seznamu jsou hvězdičkou (*) označena území, ve kterých se používá letní čas.


=== UTC-12 Y ===
Bakerův ostrov (neobydlený)
Howlandův ostrov(neobydlený)


=== UTC-11 X ===
Americká Samoa
Atol Midway (USA)
Niue


=== UTC-10 W, HST (Hawaii-Aleutian Standard Time) ===
Cookovy ostrovy
Části Francouzské Polynésie
Johnstonův atol
Části Spojených států (Havaj, Aleutské ostrovy)*


=== UTC-9.30 V* ===
Část Francouzské Polynésie (Markézy)


=== UTC-9 V, AKST (Alaska Standard Time) ===
Části Francouzské Polynésie
Část Spojených států (Aljaška)*


=== UTC-8 U, PST (Pacific Standard Time) ===
Části Kanady (Yukon, Britská Kolumbie)*
Části Mexika (Baja California)*
Pitcairnovy ostrovy
Části Spojených států (Kalifornie, Nevada, Oregon, Washington)*


=== UTC-7 T, MST (Mountain Standard Time) ===
Části Kanady (Alberta)*
Části Mexika (Chihuahua, Sonora, Baja California Sur, Sinaloa, Nayarit)*
Části Spojených států (Arizona, Colorado)*


=== UTC-6 S, CST (Central Standard Time) ===
Belize
Část Ekvádor (Galapágy)
Salvador
Guatemala
Honduras

Části Kanady (Manitoba, Saskatchewan)*
Kostarika
Většina Mexika*
Nikaragua
Části Spojených států (Illinois, Texas)*


=== UTC-5 R, EST (Eastern Standard Time) ===
Bahamy*
Ekvádor
Haiti
Část Chile (Velikonoční ostrov)*
Jamajka
Části Kanady (Ontario, Québec)*
Kajmanské ostrovy
Kolumbie
Kuba*
Panama
Peru
Turks a Caicos*
část Mexika (Quintana Roo)
Části Spojených států (východní pobřeží Washington, D.C., New York)*


=== UTC-4.30, Q† ===
Venezuela (od 9. prosince 2007 02.30:00 UTC-4.30)


=== UTC-4 Q, AST (Atlantic Standard Time) ===
Anguilla
Americké i Britské Panenské ostrovy
Antigua a Barbuda
Aruba
Barbados
Bermudy*
Bolívie
Části Brazílie (Amazonas)*
Curaçao
Dominika
Dominikánská republika
Falklandy*
Grenada
Část Grónska*
Guadeloupe
Guyana
Části Kanady (Nové Skotsko)*
Martinik
Montserrat
Paraguay*
Portoriko
Sint Maarten
Svatá Lucie
Svatý Kryštof a Nevis
Svatý Vincenc a Grenadiny
Trinidad a Tobago


=== UTC-3.30 P*, NST (Newfoundland Standard Time) ===
Části Kanady (Newfoundland)*


=== UTC-3 P ===
Argentina
Části Brazílie Brasila, Rio de Janeiro, São Paulo*
Francouzská Guyana
Většina Grónska*
Chile (kontinentální)*
Saint-Pierre a Miquelon*
Surinam
Uruguay


=== UTC-2 O ===
Část Brazílie (Fernando de Noronha)
Jižní Georgie a Jižní Sandwichovy ostrovy


=== UTC-1 N ===
Část Grónska*
Kapverdy
Část Portugalska (Azorské ostrovy) *


=== UTC Z (Zulu), GMT (Greenwich Mean Time), WET (West European Time) ===
Burkina Faso
Faerské ostrovy*
Gambie
Ghana
Část Grónska
Guinea
Guinea-Bissau
Irsko*
Island
Libérie
Mali
Maroko
Mauritánie
Pobřeží slonoviny
Portugalsko (kontinentální, Madeira)*
Senegal
Sierra Leone
Svatá Helena, Ascension a Tristan da Cunha
Svatý Tomáš a Princův ostrov
Část Španělska (Kanárské ostrovy) *
Togo
Velká Británie*


=== UTC+1 A, SEČ (Středoevropský čas), CET (Central European Time) ===
Albánie*
Alžírsko
Andorra*
Angola
Belgie*
Benin
Bosna a Hercegovina*
Čad
Černá Hora*
Česká republika*
Dánsko*
Francie*
Gabon
Gibraltar*
Chorvatsko*
Itálie*
Libye
Lichtenštejnsko*
Lucembursko*
Kamerun
Kongo
Maďarsko*
Makedonie*
Malta*
Monako*
Namibie*
Německo*
Niger
Nigérie
Nizozemsko*
Norsko*
Polsko*
Rakousko*
Rovníková Guinea
San Marino*
Slovensko*
Slovinsko*
Srbsko*
Středoafrická republika
Svalbard*
Španělsko*
Švédsko*
Švýcarsko*
Tunisko
Vatikán*


=== UTC+2 B, EET (East European Time) ===
Botswana
Bulharsko*
Burundi
Demokratická republika Kongo
Egypt
Estonsko*
Finsko*
Pásmo Gazy*
Izrael*
Jihoafrická republika
Jordánsko*
Kypr*
Lotyšsko*
Lesotho
Libanon*
Litva*
Malawi
Moldavsko*
Mosambik
Rumunsko*
Rwanda
Řecko*
Svazijsko
Sýrie*
Turecko*
Ukrajina*
Západní břeh Jordánu*
Zambie
Zimbabwe


=== UTC+3 C ===
Bahrajn
Bělorusko*
Džibutsko
Eritrea
Etiopie
Irák*
Jemen
Katar
Keňa
Komory
Kuvajt
Madagaskar
Mayotte
Část Ruska (Kaliningradská oblast)*
Saúdská Arábie
Somálsko
Súdán
Tanzanie
Uganda


=== UTC+3.30 C* ===
Írán*


=== UTC+4 D, MSK (Moscow Time) ===
Arménie*
Ázerbájdžán*
Gruzie*
Mauricius
Omán
Réunion
Evropská část Ruska a Republika Krym (sporné území)*
Seychely
Spojené arabské emiráty


=== UTC+4.30 D* ===
Afghánistán


=== UTC+5 E ===
Části Kazachstánu*
Maledivy
Pákistán
Části Ruska*
Tádžikistán
Turkmenistán
Uzbekistán


=== UTC+5.30 E*, IST (Indian Standard Time) ===
Indie
Šrí Lanka


=== UTC+5.45 E‡ ===
Nepál


=== UTC+6 F ===
Bangladéš
Bhútán
Kyrgyzstán*
Části Kazachstánu*
Části Ruska (Čeljabinská oblast, Sverdlovská oblast)*


=== UTC+6.30 F* ===
Kokosové ostrovy
Myanmar


=== UTC+7 G ===
Část Indonésie (Sumatra, Jáva, část Kalimantanu)
Kambodža
Laos
Část Ruska (Novosibirská oblast)*
Thajsko
Vietnam
Vánoční ostrov


=== UTC+8 H, AWST (Australian Western Standard Time) ===
Část Austrálie (Západní Austrálie)
Brunej
Čína (celá)
Hongkong
Část Indonésie (Sulawesi)
Macao
Malajsie
Mongolsko (většina)*
Filipíny
Části Ruska (Krasnojarský