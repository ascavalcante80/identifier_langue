Západní Virginie (anglicky West Virginia s výslovností  [ˌwɛstvɚˈdʒɪnjə] IPA) je 35. stát Unie, k níž se připojil 20. června 1863. Má něco přes 1,8 miliónu obyvatel a rozlohu 62 809 km². Leží ve východní části USA. Na severovýchodě hraničí s Pensylvánií a Marylandem, na východě a jihu s Virginií, na jihozápadě s Kentucky a severozápadě s Ohiem. Hlavním a největším městem je Charleston.
Západní Virginie vznikla oddělením některých okresů od Virginie poté, co se s dalšími státy Konfederace odtrhla od Unie v roce 1861. V roce 1863 byla Západní Virginie jako samostatný stát připojena k Unii.
Západní Virginie je charakterizována hornatým povrchem a velkou venkovskou populací (relativně k ostatním státům). Co se týče ekonomiky, patří mezi nejchudší státy jak z hlediska HDP, tak z hlediska životní úrovně.


== Demografie ==
Podle sčítání lidu z roku 2010 zde žilo 1 852 994 obyvatel. Počet obyvatel kvůli nedostatku pracovních příležitostí již mnoho desetiletí stagnuje. Nejvíce obyvatel měla Západní Virginie při sčítání v roce 1950, kdy zde žilo 2 005 552 lidí.


=== Rasové složení ===
93,9% Bílí Američané
3,4% Afroameričané
0,2% Američtí indiáni
0,7% Asijští Američané
0,0% Pacifičtí ostrované
0,3% Jiná rasa
1,5% Dvě nebo více ras
Obyvatelé hispánského nebo latinskoamerického původu, bez ohledu na rasu, tvořili 1,2% populace.


=== Náboženství ===
Podle průzkumu v roce 2001 bylo zastoupení jednotlivých náboženství následující:
křesťané (75 %)
protestanti (60 %)
baptisté (30 %)
metodisté (15 %)
ostatní protestanti (15 %)

římští katolíci 8 %
ostatní křesťané 7 %

bez vyznání (13 %)
jiné náboženství (4 %)
odmítl