Pevná látka je jedno ze skupenství látek, při kterém jsou částice látky vázány ve svých „pevných“ polohách, kolem kterých kmitají.
Kinetická energie neuspořádaného pohybu částic (molekul nebo atomů) je menší než potenciální energie odpovídající molekulovým přitažlivým silám. Částice se vzájemně udržují v určitých rovnovážných polohách, kolem kterých vykonávají kmitavý pohyb. Na rozdíl od kapalin se tyto rovnovážné polohy nepřemísťují. Atomy nebo molekuly jsou tedy poměrně pevně vázány, např. v krystalové mřížce.


== Rozdělení pevných látek ==
Podle uspořádání částic se pevné látky dělí na dvě odlišné skupiny
Krystalické látky (krystaly) – atomy nebo molekuly, ze kterých jsou krystaly složeny, v nich vytváří pravidelné struktury. Obecně jsou krystaly anizotropní, tj. jejich vlastnosti, např. pevnost, elektrická vodivost nebo index lomu světla, závisí na směru.
Amorfní (beztvaré) látky – nemají krystalickou strukturu a proto jsou izotropní.


== Vlastnosti ==
Mezi vnější projevy pevných látek patří:
tělesa z pevných látek drží svůj tvar, ke změně tohoto tvaru je třeba na těleso působit silou
tělesa z pevných látek mají svůj objem
elektrický proud ve vodivých pevných látkách je způso