Nadace Wikimedia (oficiálně anglicky Wikimedia Foundation, Inc., zkracováno WMF) je nadace, která spravuje projekty Wikipedie, Wikislovník, Wikicitáty, Wikiknihy, Wikizdroje, Wikimedia Commons, Wikizprávy a Wikiverzita. Byla založena 20. června 2003 zakladatelem Wikipedie Jimmy Walesem jako nezisková organizace podle zákonů státu Florida (USA).
Cílem nadace je podpora a rozvoj otevřených wiki projektů, a to tak, aby bylo zajištěno, že veškerý obsah těchto projektů zůstane pro uživatele a čtenáře zdarma.
V rámci založení nadace převedl Wales na nadaci také vlastnictví všech doménových jmen Wikipedie, Wikislovníku a Nupedie, včetně všech autorských práv na veškeré materiály týkající se těchto projektů, které v té době vlastnil on nebo jeho firma Bomis. Také nadaci daroval počítačové vybavení, na kterém projekty nadace běží. Firma Bomis také projektům v současné době financuje některé náklady na provoz a připojení k internetu. Zbytek finančních prostředků získává nadace na základě dobrovolného sponzorství.
Nadace Wikimedia je veřejnou dobročinnou organizací a jako taková je podle paragrafu 501(c)(3) zákona Spojených států o daních osvobozena od federální daně z příjmu. Dary této nadaci lze v USA i v dalších zemích odečíst z daní.
Jméno „Wikimedia“ navrhl v březnu 2003 Sheldon Rampton. Toto jméno je občas kritizováno pro svou podobnost s názvy Wikipedia a MediaWiki, což někdy vede k nedorozuměním.


== Projekty ==
Nadace Wikimedia v současnosti provozuje následující komunitní projekty:


== Pobočky ==

Tzv. pobočky doplňují mezinárodní činnost nadace Wikimedia. Místní pobočky vznikají v různých zemích a jsou nezávislé na Wikimedia Foundation, avšak úzce s ní spolupracují a lokálně podporují její cíle. Především podporují projekty nadace, tvorbu svobodného obsahu či organizování workshopů, konferencí atd. V současné době je založeno 40 místních poboček po celém světě.


== Wikimedia Česká republika ==
Podrobnější informace naleznete v článku Wikimedia Česká republika.
V Česku sídlí spolek Wikimedia Česká republika, jehož cílem je především propagace a podpora svobodné tvorby na území České republiky se zaměřením na projekty nadace Wikimedia.


== Odkazy ==


=== Reference ===
V tomto článku byl použit překlad textu z článku Wikimedia Foundation na anglické Wikipedii.
↑ Neate, Rupert."Wikipedia founder Jimmy Wales goes bananas", The Daily Telegraph, 7. října 2008. Ověřeno k 25. října 2009. 
↑ Seznam všech wiki nadace Wikimedia, cs.wikipedia.org, navštíveno 6. 5. 2014
↑ KOLEKTIV AUTORŮ. Wikimedia chapters [online]. Meta Wiki, 2004-05-30, rev. 2009-11-19, [cit. 2009-11-25]. Dostupné online.  (anglič