Kačeří příběhy (angl. DuckTales) je americký animovaný seriál z produkce společnosti Walt Disney čítající celkem 100 epizod. V USA byl vysílán od 18. září 1987 do 28. listopadu 1990, v zemích bývalého Východního bloku, jako bylo Československo nebo Rusko, až po pádu Železné opony (v Československu, resp. Česku byl seriál poprvé vysílán natřikrát, a to v letech 1991 (prvních 52 epizod), 1993 (dalších 39 epizod) a 1994 (posledních 9 epizod)).
Jeho hlavními postavami jsou Strýček Skrblík (Scrooge McDuck) a jeho prasynovci Dulík, Bubík a Kulík (Huey, Dewey a Louie); mezi další postavy patří Skrblíkův synovec Kačer Donald (Donald Duck), Skrblíkův pilot Rampa McKvák (Launchpad McQuack), kutil a vynálezce Šikula (Gyro Gearloose, antropomorfní kuře), zlá čarodějka Magika von Čáry (Magica De Spell) a mnoho dalších. Jako skupina vystupuje zlodějská banda s názvem Rafani (Beagle Boys).


== Seznam postav ==
(Některé postavy byly přejmenovány TV Nova, a mají proto více jmen.)


=== Kladné ===
Strýček Skrblík (do češtiny nadaboval Mirko Musil, v 2. dabingu Jiří Knot)
Dulík (do češtiny nadaboval Jan Kalous a Helena Štáchová , v 2. dabingu Petra Jindrová)
Kulík (do češtiny nadabovala Inka Šecová, v 2. dabingu Petra Jindrová)
Bubík (do češtiny nadabovaly Blanka Zdichyncová a Jitka Morávková, v 2. dabingu Petra Jindrová)
Šikula (do češtiny nadaboval Lubomír Lipský, v 2. dabingu Stanislav Fišer a Bohuslav Kalva)
Kačer Donald (do češtiny nadaboval Zdeněk Štěpán, v 2. dabingu Pavel Franek)
Rampa McKvák (do češtiny nadaboval Karel Heřmánek, v 2. dabingu Ivan Jiřík)
Bobo (též Buba) (do češtiny nadaboval Stanislav Bruder, v 2. dabingu Bohdan Tůma)
Robokačer (do češtiny nadaboval Ladislav Županič, v 2. dabingu Libor Terš)
Kačka (do češtiny nadabovaly Tereza Duchková a Jana Páleníčková, v 2. dabingu Klára Šumanová)
Paní Čvachtová (do češtiny na