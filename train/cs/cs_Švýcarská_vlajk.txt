Vlajka Švýcarska má podobu červeného čtvercového listu s bílým rovnoramenným křížem ve středu. Švýcarská vlajka je jednou ze dvou čtvercových vlajek států – tou druhou je vlajka Vatikánu.
Formálně je stanovena pouze podoba kříže, již od roku 1889: „Znakem Federace je kolmý bílý kříž v červeném poli, jehož ramena mají délku o jednu šestinu delší jež je jejich šířka.“ (Federální rozhodnutí z 12. prosince 1889 o podobě státního znaku).
Rozměr kříže na vlajce nebo na štítu není formálně stanoven, v současnosti se reálně užívá poměr 2:3 nebo 7:10 vůči rozměru vlajky. Rovněž přesný odstín červené barvy není určen.
Švýcarská národní vlajka byla inspirována podobou vlajky Kantonu Schwyz.
Švýcarské lodě užívají námořní vlajku s tradičními rozměry 2:3.


== Červený kříž ==

Symbol červeného kříže, užívaný Mezinárodním výborem Červeného kříže, je odvozen od švýcarské vlajky. Červený kříž v bílém poli byl prohlášen za mezinárodní ochranný symbol v roce 1864 Ženevskou úmluvou o zlepšení osudu raněných a nemocných příslušníků ozbrojených sil v poli. Tato podoba byla přijata jako pocta zakladateli 