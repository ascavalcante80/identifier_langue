Virtual International Authority File (VIAF) je mezinárodní soubor jmenných autorit. Jedná se o společný projekt, na kterém se podílí více národních knihoven a souborných katalogů, spravovaný Online Computer Library Center (OCLC). Prvotní impulz vzešel od Německé národní knihovny a americké Knihovny Kongresu.
Cílem projektu je spojovat jednotlivé národní autoritní záznamy do jednoho virtuálního záznamu (pro jednu osobu, instituci atd.). Data sesbíraná z národních databází jsou přístupná na internetu pro další využití. Vzájemné aktualizace záznamů probíhají skrz protokol Open Archives Initiative.


== Zúčastněné instituce ==
Australská národní knihovna (National Library of Australia)
Kanadská knihovna a archiv (Library and Archives Canada)
Národní knihovna České republiky
Alexandrijská knihovna (Bibliotheca Alexandrina), Egypt
Vlámské veřejné knihovny (Vlaamse Centrale Catalogus, VLACC), Belgie
Dánské knihovnické centrum (Dansk BiblioteksCenter, DBC)
Francouzská národní knihovna (Bibliothèque nationale de France)
Univerzitní dokumentační systém (Système Universitaire de Documentation, Sudoc) – ABES, Francie
Německá národní knihovna (Deutsche Nationalbibliothek)
Getty Research Institute (ULAN), USA
Széchényiho národní knihovna (Országos Széchényi Könyvtár), Maďarsko
Národní knihovna Izraele (הספרייה הלאומית‎‎)
Istituto Centrale per il Catalogo Unico (ICCU), Itálie
Národní parlamentní knihovna (National Diet Library), Japonsko
Lotyšská národní knihovna (Latvijas Nacionālā bibliotēka)
Norská národní knihovna (Nasjonalbiblioteket)
Polská národní knihovna (Biblioteka narodowa)
Varšavská univerzitní knihovna (Centrum NUKAT Biblioteki Uniwersyteckiej w Warszawie), Polsko
Portugalská národní knihovna (Biblioteca Nacional de Portugal)
Španělská národní knihovna (Biblioteca Nacional de España)
Katalánská knihovna v Barceloně (Biblioteca de Catalunya), Španělsko
Švédská národní knihovna (Kungliga biblioteket)
Švýcarská národní knihovna (Schweizerische Nationalbibliothek)
Síť knihoven západního Švýcarska (Réseau des bibliothèques de Suisse occidentale, RERO)
Knihovna Kongresu (Library of Congress), USA
Vatikánská apoštolská knihovna (Biblioteca Apostolica Vaticana)
Libanonská národní knihovna (المكتبة الوطنية اللبنانية)
Digitální knihovna Perseus (Perseus Digital Library), USA
Referenční portál Syriac (Syriac Reference Portal), USA
Wikidata (původně pouze anglická Wikipedie)
Národní a univerzitní knihovna v Záhřebu (Nacionalna i sveučilišna knjižnica u Zagrebu), Chorvatsko
VIAF shrom