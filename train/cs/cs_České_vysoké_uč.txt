České vysoké učení technické v Praze (ČVUT) patří k největším a nejstarším technickým vysokým školám v Evropě. V roce 2014 bylo vyhlášeno nejlepší technickou univerzitou v České republice. V současné době má ČVUT osm fakult a studuje na něm přes 21 000 studentů.
Pro akademický rok 2015/16 nabízí ČVUT svým studentům 117 studijních programů a v rámci nich 457 studijních oborů. ČVUT vychovává moderní odborníky, vědce a manažery se znalostí cizích jazyků, kteří jsou dynamičtí, flexibilní a dokáží se rychle přizpůsobovat požadavkům trhu.
V roce 2014 se ČVUT umístilo v hodnocení QS World University Rankings, které zahrnuje tisíce světových univerzit, ve skupině univerzit na 411. – 420. místě. V oblasti „Civil and Structural Engineering" bylo ČVUT hodnoceno na 51. – 100. místě, v oblasti  „Mechanical Engineering“ na 101. – 150. místě, v oblasti  „Computer Science and Information Systems" a „Electrical Engineering“ na 151. – 200. místě, a stejně tak i v oblastech „Mathematics“ a „Physics and Astronomy“.


== HistorieEditovat ==


=== PočátkyEditovat ===
Roku 1705 požádal Christian Josef Willenberg císaře Leopolda I. o souhlas vyučovat „ingenieurský kunst“. Teprve císařův syn Josef I., který ho na trůnu vystřídal, v roce 1707 reskriptem nařídil českým stavům zajistit v Praze inženýrskou výuku. Z různých důvodů k tomu dlouhou dobu nedošlo; v říjnu 1716 tedy Willenberg svou žádost zopakoval (českým stavům i císaři Karlu VI.) a po císařské urgenci byla konečně 9. listopadu 1717 dekretem českých stavů ustanovena Willenbergova profesura, první inženýrská profesura ve střední Evropě. 7. ledna 1718 pak začala výuka.
Zpočátku učil Willenberg ve svém bytě v dnešní Mostecké ulici na Malé Straně pouhých dvanáct studentů – šest svobodných pánů, čtyři rytíře a dva měšťany, každoročně jmenované na návrh zemských stavů – postupně však studentů přibývalo (v roce 1779 jich bylo kolem 200) a výuka se přestěhovala do vhodnějších prostor na Staré Město. Zpočátku byla výuka zaměřena zejména na vojenství (kromě opevňování se vyučovalo zeměměřictví, kartografie, odvodňování či mechanismy zvedání těžkých břemen), což bylo i jednou z hlavních císařových motivací pro zavedení výuky. Výuka v prvním roce trvala jednu hodinu denně, ve druhém roce již dvě.
Nástupcem prof. Willenberga byl Jan Ferdinand Schor, stavitel vodních staveb v povodí Vltavy a autor na škole využívané učebnice matematiky; za jeho vedení se začala vyučovat optika, perspektiva, technické kreslení a geografie. Třetím profesorem byl František Antonín Herget, vrchní zemský stavební ředitel a významný zeměměřič; tehdy se již škola zaměřovala hlavně na civilní inženýrství, zejména stavební.
V září 1776 Hergetovi povolila Marie Terezie využívat k výuce Klementinum, v roce 1786 se Stavovská inženýrská škola přestěhovala do budovy bývalého jezuitského Svatováclavského semináře v Dominikánské (dnešní Husově) ulici. V roce 1787 byla škola na základě dekretu císaře Josefa II. spojena s pražskou univerzitou.


=== Polytechnika – německá a českáEditovat ===

V roce 1798 vytvořil František Josef Gerstner koncept přetvoření inženýrské stavovské školy na polytechniku, ve kterém se inspiroval nedlouho předtím vzniklou pařížskou École Polytechnique. Tento návrh v roce 1803 císař František I. schválil a tak 11. listopadu nový Polytechnický ústav zahájil činnost, čímž vznikla první instituce svého druhu v Rakousku i střední Evropě (jelikož inženýrská akademie ve Vídni již předtím zanikla). Stále však oficiálně patřila pod pražskou univerzitu, osamostatnila se až 8. září 1815.
Dne 23. listopadu 1863 schválil císař František Josef I. Organický statut Polytechnického ústavu, čímž byla provedena reforma polytechniky, v rámci které se představitelem školy stal volený rektor. Studenti byli rozděleni do čtyř odborů: pozemní stavitelství, vodní a silniční stavitelství, strojnictví a technická lučba (chemie). Jako rovnoprávný vyučovací jazyk byla k němčině uznána čeština. Rozpory mezi českou a německou částí profesorstva však necelých šest let poté vedly k rozdělení na český a německý ústav (k 8. dubnu 1869). Česká část, zvaná Český polytechnický ústav, se v roce 1874 přestěhovala do nově postavené budovy na Karlově náměstí (architekt Vojtěch Ignác Ullmann).
Roku 1875 byly do té doby zemské ústavy zestátněny. Na základě říšského zákona z roku 1878 směli ti, kteří složili na technice dvě státní zkoušky, používat tehdy ještě stavovské označení inženýr. Od roku 1879 bylo škole dovoleno nazývat se vysokou školou technickou (Česká škola technická). V roce 1901 získala škola říšským zákonem z 13. dubna právo udělovat doktoráty technických věd. V roce 1902 vydal profesorský sbor doporučení přijímat ženy jako řádné posluchačky.
Na počátku 20. století škola využívala rozmachu průmyslu, v roce 1909 měla přes tři tisíce posluchačů. V té době přednášel v budově na Karlově náměstí i profesor T.G. Masaryk a jeho přednáška vyšla i knižně (Student a politika, Praha 1909).


=== České vysoké učení technickéEditovat ===

Po vytvoření ČSR byla škola výnosem Ministerstva školství a národní osvěty Československé republiky z 1. září 1920 přeorganizována – název se změnil na České vysoké učení technické, místo odborů řízených přednosty byly zavedeny vysoké školy řízené děkany, v čele akademického senátu stál rektor.
Tehdy ČVUT tvořilo svazek sedmi vysokých škol:
inženýrského stavitelství,
kulturního inženýrství,
architektury a pozemního stavitelství,
strojního a elektrotechnického inženýrství,
zemědělského a lesního inženýrství,
chemicko-technologického inženýrství,
speciálních nauk.
Vysoká škola kulturního inženýrství byla v roce 1921 začleněna pod Vysokou školu inženýrského stavitelství, od roku 1929 se plnohodnotnou součástí ČVUT stala Vysoká škola obchodní, do té doby pouze tříletá.
V roce 1921 založil František Klokner při vysoké škole inženýrského stavitelství Výzkumný a zkušební ústav hmot a konstrukcí stavebních.
I ČVUT postihlo násilné uzavření českých vysokých škol za nacistické okupace, od 17. listopadu 1939 do 4. června 1945. Kvůli němu zůstala nedokončena i výstavba budov ČVUT v Dejvicích, započatá roku 1925. Německá technika byla zrušena Benešovým dekretem 123/1945 Sb. ze dne 18. října 1945.


=== 1948, 50. létaEditovat ===
Rok 1948 znamenal pro stovky studentů vyloučení ze studií, postupně byla také zrušena vysoká škola obchodní (tehdy největší fakulta ČVUT, v té době již pod názvem Vysoká škola věd hospodářských). Zároveň s ukončením výuky na VŠO (Vysoké škole věd hospodářských) r. 1952 byla zřízena na ČVUT Fakulta ekonomicko-inženýrská (FEI – zrušena r. 1960). V průběhu let 1949–1960 byla univerzita přeorganizována, vznikla celoškolská pracoviště jako např. katedry vojenské, marxismu-leninismu, branné výchovy (zrušeny roku 1990). Roku 1952 byly z ČVUT vyděleny Vysoká škola chemicko-technologická a Vysoká škola zemědělská.
V roce 1957 byl škole udělen Řád republiky.


=== 60. až 90. létaEditovat ===
Po roce 1960 sestávalo ČVUT ze čtyř fakult:
stavební (architektura, stavební inženýrství),
strojní,
elektrotechnická,
jaderná a fyzikálně inženýrská.
V roce 1976 byla zřízena Fakulta architektury (do té doby část stavební fakulty), v roce 1993 pak Fakulta dopravní. V roce 1995 bylo otevřeno detašované pracoviště FD a jaderné a FJFI v Děčíně. Ústav biomedicínského inženýrství, založený roku 1996, se k 27. květnu 2005 přetransformoval na Fakultu biomedicínského inženýrství se sídlem v Kladně. V roce 2009 vznikla Fakulta informačních technologií.


== OrganizaceEditovat ==
ČVUT dnes má osm fakult, které se dále podle oborů dělí na katedry/ústavy. Výuku také nabízí pět vysokoškolských ústavů, univerzita také dále zahrnuje celoškolská účelová zařízení a specializovaná pracoviště.


=== FakultyEditovat ===
Fakulta stavební
Fakulta strojní
Fakulta elektrotechnická
Fakulta jaderná a fyzikálně inženýrská
Detašované pracoviště Děčín

Fakulta architektury
Fakulta dopravní
Detašované pracoviště Děčín

Fakulta biomedicínského inženýrství
Fakulta informačních technologií


=== Vysokoškolské ústavyEditovat ===
Masarykův ústav vyšších studií
Kloknerův ústav
Univerzitní centrum energeticky efektivních budov
Český institut informatiky, robotiky a kybernetiky
Ústav tělesné výchovy a sportu


=== Ostatní součásti ČVUTEditovat ===

Výpočetní a informační centrum (VIC)
Inovacentrum - centrum pro transfer technologií a spolupráci s průmyslem ČVUT
Ústav technické a experimentální fyziky ČVUT (ÚTEF)
Ústřední knihovna ČVUT (ÚK)
Dne 3. prosince 2014 bylo otevřeno nové Informační centrum ČVUT v objektu AIR House, který navrhli studenti Fakulty architektury ČVUT pro mezinárodní studentskou soutěž Solar Decathlon 2013 v USA.


=== Účelová zařízeníEditovat ===
Rektorát ČVUT
Správa účelových zařízení (zahrnuje i studentské koleje, menzy, správu Betlémské kaple atd.)
Česká technika – nakladatelství ČVUT


== Fakulty a VŠ ústavyEditovat ==


=== Fakulta stavebníEditovat ===
Související informace naleznete také v článku Fakulta stavební ČVUT.

Fakulta stavební je jednou z osmi fakult Českého vysokého učení technického v Praze a je pevným základem univerzity od jejího založení v roce 1707, kdy nejstarším samostatným oborem vznikajících polytechnických institucí bylo právě stavitelské a kartografické umění. Fakulta je tak historicky nejstarší a patří počtem studentů i dalšími parametry svého výkonu k největším fakultám ČVUT v Praze.
Fakulta je moderní vysokoškolskou institucí, která neustále zdokonaluje nabídku studijních oborů, jejich skladbu i obsah předmětů. Studenti mají řadu příležitostí absolvovat část studia svého studia také v zahraničí. Fakulta si dává za cíl držet vysokou úroveň kvality studia. Ve všech studijních oborech garantuje propojení na praxi a nové poznatky z výzkumu. Absolventi se profilují jako široká řada odborníků ve stavebnictví s uplatněním napříč nejrůznějšími oblastmi, jako jsou doprava, energetika, životní prostředí a hygiena, zdravotnictví, zemědělství či průmysl.


=== Fakulta strojníEditovat ===
Související informace naleznete také v článku Fakulta strojní ČVUT.
Fakulta strojní ČVUT (FS ČVUT) je nejstarší strojní fakultou v ČR. Její vznik je datován rokem 1864. Na fakultě studuje přes 3 100 studentů ve 3 studijních programech bakalářského, 5 programech navazujícího magisterského studia a v doktorském studiu. Studenti si mohou v rámci uvedených studijních programů vybírat z velké řady oborů od aplikované mechaniky po techniku životního prostředí. V současné době má fakulta 18  ústavů (dříve kateder) a každý rok více jak 530 kvalitních absolventů, kteří nemají problém uplatnit se na trhu práce.
Fakulta se podílí i na činnosti dalších výzkumných center, spolupracuje s AV ČR, Inženýrskou akademií ČR, Asociací výzkumných organizací, Svazem průmyslu a dopravy, Svazem výrobců strojírenské techniky, s řadou velkých, středních i malých průmyslových firem. Cílem fakulty je špičkové pedagogické a vědecké pracoviště uznávané doma i v zahraničí.
V poslední době je jedním z největších úspěchů Fakulty strojní ČVUT její podíl na objemu aplikovaného výzkumu. Zájem médií o práci studentů, např. o úspěšnou studentskou formuli CTU CarTech potvrzuje její postavení ve vysokoškolském vzdělání.


=== Fakulta elektrotechnickáEditovat ===
Související informace naleznete také v článku Fakulta elektrotechnická ČVUT.
Fakulta elektrotechnická je nejlepší českou školou vyučující informatiku a druhou největší fakultou ČVUT. Nabízí 16 studijních programů se 40 studijními obory a v roce 2014 ji navštěvovalo přes 3 200 studentů.
Nabízené studijní obory pokrývají oblasti elektrotechniky a informatiky, elektroniky, telekomunikací, automatického řízení, kybernetiky, robotiky a počítačového inženýrství. Velká část předmětů je vyučována i v anglickém jazyce.  Studenti mají také možnost část studia strávit v zahraničí na některé z mnoha partnerských univerzit.
Fakulta se dlouhodobě řadí do přední desítky výzkumných institucí v ČR a produkuje přibližně 30 % výzkumných výsledků celého ČVUT. Spolupracuje se špičkovými světovými univerzitami a výzkumnými ústavy i s řadou významných průmyslových, energetických a telekomunikačních společností jako je Škoda Auto, Porsche, T-Mobile či Samsung.
Elektrofakulta je domovem mnoha zajímavých projektů –  například leteckého simulátoru či aplikace cykloplánovač. Tým studentů se také již čtvrtým rokem úspěšně účastní celosvětové konstrukční a závodní soutěže univerzitních týmů Formule Student v kategorii formulí s elektrickým pohonem.


=== Fakulta jaderná a fyzikálně inženýrskáEditovat ===
Související informace naleznete také v článku Fakulta jaderná a fyzikálně inženýrská ČVUT.

Na Fakultě jaderné a fyzikálně inženýrské (FJFI) studuje přes 1800 studentů v 15 studijních programech bakalářského, 15 programech magisterského studia a v doktorském studiu. V současné době má fakulta 10 kateder a jími zdmi prošlo již 5 143 kvalitních absolventů, kteří nemají problém na trhu práce. Fakulta se také snaží maximálně vyjít vstříc handicapovaným studentům. Celá budova je bezbariérová a díky technickému vybavení umožňuje studium i zrakově postiženým. Na FJFI fungovalo mimo jiné ojedinělé Centrum podpory samostatného studia zrakově postižených TEREZA, které dále funguje jako Středisko pro podporu studentů se specifickými potřebami ČVUT ELSA. Tam handicapovaní získávají nejen technickou podporu studia.
Za 60 let svého působení si vydobyla fakulta pověst těžké školy, která však na druhou stranu produkuje specializované absolventy, kteří se dokáží uplatnit v mezioborové problematice a nemají problém najít si práci. Současně se snaží fakulta neustále podporovat nové trendy ve výzkumu a konkurovat zahraničním univerzitám ve vědeckých projektech, čehož jsou ostatně důsledkem nejen kvalitní vysoce impaktované publikace, ale i celá řada mezinárodních ocenění pro pracovníky nebo studenty FJFI.
Fakulta úzce spolupracuje s velkými firmami, například ve spolupráci s ČEZ zajišťuje provoz a organizuje využívání školního jaderného reaktoru VR-1 VRABEC. Jedná se o unikátní zařízení v celém rezortu školství. Výuky na lehkovodním reaktoru bazénového typu (exkurze s ukázkou provozu, experimentální úlohy podle výběru, výcvikové kurzy) se kromě kmenových posluchačů fakulty v různé míře účastní i studenti zhruba 12 různých fakult v ČR a mnoho studentů ze zahraničních univerzit. Na exkurze také jezdí stále větší počet středních škol, například v rámci Dne na Jaderce. Na exkurzi si lze prohlédnout také unikátní pokusné zařízení pro zvládnutí řízené termojaderné fúze, který FJFI získala roku 2007 ve spolupráci s AV ČR, tokamak GOLEM.


=== Fakulta architekturyEditovat ===
Související informace naleznete také v článku Fakulta architektury ČVUT.

Fakultu sídlící v Nové budově ČVUT v akademickém roce 2012/2013 studovalo celkem 1 769 studentů v 5 studijních programech a 9 studijních oborech. Na fakultě je zaměstnáno 133 akademických pracovníků.
Jako první z České republiky se tým pod vedením studentů právě z Fakulty architektury účastní prestižní mezinárodní soutěže pořádané Ministerstvem energetiky Spojených států (Department of Energy – DOE) a Národní laboratoří obnovitelných energií (National renewable energy laboratory – NREL)- SOLAR DECATHLONu. Jejich projekt s názvem AIR House představuje energeticky naprosto soběstačné moderní bydlení pro pár v generaci 50+, které navíc splňuje 10 podmínek stanovených soutěží.


=== Fakulta dopravníEditovat ===
Související informace naleznete také v článku Fakulta dopravní ČVUT.

V akademickém roce 2012/2013 ji studovalo celkem 1 844 studentů (z toho 71 v detašovaném pracovišti v Děčíně) ve 4 studijních programech a 21 studijním oboru. Na fakultě je zaměstnáno 185 akademických pracovníků.
Přestože je Fakulta dopravní jednou z nejmladších na ČVUT, patří její absolventi k těm nejžádanějším na trhu práce v oblastech spojených s dopravou, telematikou a telekomunikacemi. Vyznačuje se specifickou formou projektově zaměřené výuky. Za svou nedlouhou existenci vybudovala mnoho unikátních vědecko-výzkumných pracovišť, na kterých projektová výuka probíhá, díky kterým je úzce spjata s praxí a podílí se na řešení aktuální problematiky v oboru dopravy.
Například na modelu v Dopravním sále, který byl slavnostně otevřen 23. dubna 2013, lze bez rizika negativních dopadů na skutečný provoz nacvičovat technologii řízení železniční dopravy, řešení mimořádných situací, poruchových stavů apod. Studentům umožňuje se v praxi seznámit s obsluhou a funkcí různých typů zabezpečovacích zařízení - od nejstarších (ale stále ještě používaných) až po ty nejmodernější. Dále rozšiřuje teoretické znalosti získané v oblasti zabezpečovací techniky, je možné vidět jejich praktickou realizaci a funkci většiny systémů. V sále probíhá i vývoj nových technologií systému ETCS, který je dnes aplikován na moderních železničních systémech po celém světě.


=== Fakulta biomedicínského inženýrstvíEditovat ===
Související informace naleznete také v článku Fakulta biomedicínského inženýrství ČVUT.

Je jedinou veřejnou vysokou školou ve Středočeském kraji se sídlem v Kladně a druhou nejmladší fakultou Českého vysokého učení technického v Praze. Složení studijních oborů, charakter výuky i zaměření vědecké a výzkumné činnosti vycházejí z interdisciplinárního charakteru školy, zahrnujícího spojení techniky, biologie i medicíny, s důrazem na praktickou výuku. V současné době na FBMI studuje ve všech formách studia (v některých oborech také v jazycích anglickém a ruském) téměř 2 000 studentů. Fakulta nabízí 8 bakalářských studijních oborů, 4 navazující magisterské a 2 doktorské studijní obory.
Za deset let svého působení vychovala téměř 900 absolventů bakalářského studia a více než 500 absolventů magisterského studia. Její absolventi mají velmi dobré uplatnění na trhu práce.
FBMI disponuje nejmodernějším laboratorním vybavením pro experimentální výuku a výzkum v mnoha oblastech, čítající na 30 specializovaných laboratoří, včetně těch, které simulují prostředí vybraných oddělení urgentní medicíny a intenzivní péče v nemocnicích, což lze v rámci ČR považovat v oblasti biomedicínského inženýrství za unikátní. K unikátním oblastem vědy patří i výzkum nanotechnologií pro zdravotnictví a senzorika pro biomedicínu, dále oblast biometrických systémů spojená se snímáním, zpracováním, přenosem, archivací biologických signálů, nacházející uplatnění také v medicíně katastrof, nebo výzkum interakce XUV záření s biologickými objekty. Unikátní výsledky dosahuje fakulta v oblasti nekonvenční umělé plicní ventilace, ve výzkumu kvantifikace rehabilitačního procesu, ve vyhodnocování polohy těla i končetin a očí. Fakulta zavádí metody Health Technology Assessment v ČR.
Škola vytváří širokou výukovou základnu pro budoucí biomedicínské techniky a biomedicínské inženýry zahrnující kompletní unikátní soubor testerů bezpečnosti zdravotnických elektrických přístrojů od předních světových výrobců, analyzátorů a simulátorů vybraných fyziologických subsystémů, či parametrů a v neposlední řadě též unikátním reálným modelem řídicího a monitorovacího systému MEDICS pro elektrické rozvody v nemocničních zařízeních.
Zajišťuje zázemí pro pacientskou simulaci s využitím nejmodernějších prostředků zdravotnické techniky a pro výuku biomedicínské informatiky včetně možnosti si vyzkoušet v různých rolích nejčastěji používané nemocniční informační systémy v nemocničních zařízeních v ČR.


=== Fakulta informačních technologiíEditovat ===
Související informace naleznete také v článku Fakulta informačních technologií ČVUT.

Fakulta informačních technologií je nejmladší fakultou ČVUT, vznikla 1. července 2009 a sídlí spolu s Fakultou architektury v Nové budově ČVUT. V akademickém roce 2015/2016 studuje na fakultě 2 197 studentů ve 3 studijních programech a 16 studijních oborech. Škola zaměstnává 101 akademických pracovníků - 7 profesorů, 15 docentů a 79 odborných asistentů .
Škola má k dispozici mnoho moderních laboratoří a odborných pracovišť, jako je laboratoř pro výzkum bezpečnostních aspektů čipových karet, laboratoř 3D tisku, síťová multimediální laboratoř SAGElab (vybudována ve spolupráci s Cesnetem a FEL ČVUT) atp. Každoročně pořádá významné konference, například The Prague Stringology Conference (vědecká konference z oblastí stringologie, překladačů, komprese dat, arbologie a konečných automatů), LawFIT (zabývá se právem v IT oblasti), ARCS (nejvýznamnější evropská vědecká konference o počítačových architekturách a operačních systémech) a TOOLS (největší evropská konference o technologiích objektového programování).


=== Masarykův ústav vyšších studiíEditovat ===
Masarykův ústav vyšších studií uskutečňuje výuku v akreditovaných bakalářských, navazujících magisterských a doktorských studijních programech. Nabízí též výukové programy v rámci celoživotního vzdělávání, určené zejména pro absolventy českých a zahraničních vysokých škol, prováděné formou studia při zaměstnání. V akademickém roce 2014/15 nabízel tento vysokoškolský ústav 9 studijních oborů v 6 studijních programech.
Na 1500 studentů učí 115 lektorů, MÚVS má celkem 75 stálých zaměstnanců. Od svého vzniku v roce 1992 má již více než 600 absolventů s titulem MBA a přes 2000 inženýrů a bakalářů.
Hlavními oblastmi vzdělávání jsou ekonomické a manažerské vzdělávání, inženýrská pedagogika a jazyková příprava. V tomto směru se MÚVS snaží obsáhnout kompletní portfolio vysokoškolských vzdělávacích programů, které propojují technické předměty s předměty humanitními a ekonomickými a doplňují tak širokou nabídku technických oborů na ČVUT v Praze.


=== Kloknerův ústavEditovat ===
Kloknerův ústav je samostatným pracovištěm Českého vysokého učení technického v Praze. Byl založen na ČVUT v roce 1921 pod názvem „Výzkumný a zkušební ústav hmot a konstrukcí stavebních“ a vznikl jako první vědeckovýzkumné pracoviště svého druhu v Československu a ve střední Evropě. Jeho iniciátorem, zakladatelem a přednostou byl profesor František Klokner.
Zrod ústavu byl způsoben rychlým rozvojem stavebnictví v nové republice po létech stagnace za 1. světové války. Od prvních let své existence přispěl k pozvednutí technické úrovně našich staveb, k zavádění nových typů stavebních technologií. Působil v oblasti výzkumu a vývoje moderní techniky i technologie, přispěl k prohloubení teorie, rozvinul experimentální metody jejího ověřování, stál u základů novodobého stavebního zkušebnictví. Za tuto činnost se mu dostalo širokého uznání doma i v zahraničí.
Činnost a výsledky dosažené v posledním období prokazují významné postavení ústavu jak v rámci ČR, tak i ve světě zejména v oblastech: teorie spolehlivosti stavebních soustav, diagnostiky, monitorování a hodnocení konstrukcí, mechaniky kompozitních materiálů, vývoje a ověřování nových technologií betonu a nových stavebních materiálů, degradace železobetonových a zděných konstrukcí vlivem vnějšího prostředí a způsobů jejich sanace, navrhování moderních konstrukcí, seizmického a větrného inženýrství.
Aktivity Kloknerova ústavu se týkají pěti oblastí:
vědeckovýzkumná a vývojová činnost,
pedagogická činnost,
znalecká, expertní a konzultační činnost pro průmysl a státní správu,
činnost akreditované zkušební laboratoře,
národní a mezinárodní standardizace.
Ústav má čtyři odborná oddělení (oddělení spolehlivosti, stavebních materiálů, mechaniky a experimentální) a akreditovanou laboratoř. Od r. 1986 je soudně-znaleckým pracovištěm v oboru stavebnictví pro diagnostiku, analýzu poruch a zkoušky betonových, ocelových, dřevěných a zděných objektů a jejich částí, stavební mechaniku (deformace betonových a ocelových konstrukcí), vliv dynamických účinků na tyto konstrukce, ocelové a betonové konstrukce a využití plastických hmot ve stavebních konstrukcích. Osvědčení o akreditaci, vydané Českým institutem pro akreditaci (ČIA) s platností do 17. 5. 2018, uvádí jako předmět akreditace: zkoušení mechanicko-fyzikálních a reologických vlastností stavebních materiálů, statické a dynamické zkoušky stavebních konstrukcí, součástí a prvků, včetně vyšetřování dynamických účinků na konstrukce.


=== Univerzitní centrum energeticky efektivních budovEditovat ===
Cílem právě vznikajícího Univerzitního centra energeticky efektivních budov je zajištění nové vědecké a technické inovační základny, využívající nejmodernějších výzkumných zařízení v unikátní kombinaci zúčastněných oborů. Jeho náplní je výzkum v oblasti optimalizace energetických úspor v budovách. Teoretické přístupy jsou ve všech programech kombinovány s experimentálním výzkumem, který bude sloužit k ověření výsledků počítačových simulací. Testování v reálném měřítku (full – scale), umožní dosažení spolehlivých informací o funkčních parametrech materiálů, konstrukcí, navrhovaných energetických systémů a systémů inteligentního řízení, včetně jejich dopadů na kvalitu vnitřního prostředí budov i na životní prostředí.
Na vzniku centra se podílejí celkem čtyři fakulty – stavební, strojní, elektrotechnická a biomedicíny. Společně sestavily pět výzkumných programů, pro jejichž zajištění se ČVUT v Praze podařilo získat účelové finanční prostředky z operačního programu Věda a výzkum pro inovace, řízeným MŠMT ČR. UCEEB bude vybaveno nejmodernější technikou pro měření, diagnostiku, laboratorní i full-scale ověřování teoretických výstupů. Jmenovitě například solární, požární, akustická a mechanická laboratoř, statické a dynamické testovací zařízení, 3D tiskové centrum pro tisk funkčních vzorků, obalů elektroniky a elektromechanických součástí apod.
Budova s laboratořemi a výzkumným zázemím bude umístěna v lokalitě Kladno – Buštěhrad. Plné uvedení centra do provozu je plánováno na konec roku 2013.


=== Český institut informatiky, robotiky a kybernetikyEditovat ===
Český institut informatiky, robotiky a kybernetiky (CIIRC) založil rektor ČVUT prof. Václav Havlíček 1. července 2013.
Byl založen s cílem vytvořit výzkumněpedagogické pracoviště podporující směřování k excelenci a kvalitě, otevřít pro osobnosti CIIRC a fakulty ČVUT prostor pro spolupráci ve špičkové výuce a výzkumu se studenty a vytvořit prostředí podporující transfer know-how do průmyslu i jiné praxe.
Momentálně CIIRC, spolu s dalšími fakultami ČVUT, usiluje o možnost získání financování ze strukturálních fondů Evropské komise v programu Věda a výzkum pro inovace (VaVpI) pro období 2007–2013 ve výši asi 1,2 miliardy Kč. V případě úspěchu žádosti mají finance zaplatit rekonstrukci Technické menzy v ulici Jugoslávských Partyzánů v Dejvicích a postavení nové budovy. Stavby musí být dokončeny do konce roku 2015. Nové budovy tak vytvoří integrovanou vědeckovýzkumnou infrastrukturu, která dovolí přivést na jedno místo až jedenáct současných center excelence či center kompetence TAČR fungujících na ČVUT. Vytvořené podmínky budou stimulovat spolupráci jak uvnitř ČVUT tak i s vnějšími organizacemi. Projekt také pravděpodobně otevře přístup k strukturálním fondům v dalším finančním období Evropské komise.


=== Ústav tělesné výchovy a sportuEditovat ===
Hlavním cílem Ústavu tělesné výchovy a sportu ČVUT ÚTVS je zlepšení kvality životního stylu co nejvyššího počtu studentů a akademických pracovníků prostřednictvím pravidelně prováděných sportovních aktivit. Současně spravuje a provozuje tělovýchovná zařízení ČVUT: sportovní haly, víceúčelové tělocvičny, posilovny, lezecké stěny, lukostřelecké střelnice, tenisové kurty atp.
Ústav zajišťuje semestrální výuku TV na fakultách ČVUT, organizaci zimních a letních výcvikových kurzů v ČR i zahraničí, jednorázové sportovní akce pro studenty a zaměstnance a v neposlední řadě sportovní reprezentaci ČVUT na sportovních přeborech VŠ v ČR, Českých akademických hrách (ČAH), mezinárodních sportovních akcích. Týdně učí na 9 000 studentů s nabídkou přibližně 40 různých pohybových aktivit.


== Spolupráce se zahraničními univerzitamiEditovat ==
České vysoké učení technické v Praze má uzavřenu řadu smluv buď v rámci mezivládních dohod či na principu meziuniverzitní výměny studentů. Je zapojeno do celoevropských studijních programů Erasmus a Leonardo a řady programů vědecko-výzkumných. 


=== Studium a praxe studentů ČVUT v zahraničíEditovat ===
ČVUT se snaží uzavírat smlouvy o spolupráci především s univerzitami z první pětistovky mezinárodně uznávaného žebříčku QS World University Rankings. V současné době má platné dvoustranné dohody s 475 zahraničními institucemi, z čehož 83 je z prestižní skupiny univerzit do stého místa v žebříčku (Politecnico di Milano, TU Leuven, TU München, KTH Stockholm, National University of Singapore). V posledních dvou letech se ČVUT podařilo navázat kontakty a následně uzavřít bilaterální dohody například s izraelským TECHNIONEM (Israel Institute of Technology) z Haify, s jihoafrickou Stellenbosch University, s australskými University of South Australia v Adelaide a University of Technology v Brisbane, s korejskými Kyungpook National University v Daegu a se Sungkyunkwan University v Seoulu.
V rámci bilaterálních smluv probíhají výměny zejména s mimoevropskými univerzitami v Severní, Střední i Jižní Americe, v Asii a Austrálii. Nejvyšší počty studentů, v posledních třech letech přibližně padesát ročně, vyjíždějí tradičně do USA na celkem šest partnerských univerzit, vysoká čísla dosahujeme také při výměnách s Tchaj-wanem, Jižní Koreou, Singapurem a Ruskem. Každoročně vyjíždějí studenti rovněž do dalších atraktivních destinací, jako jsou Argentina, Brazílie, Kostarika, Mexiko, Peru, Čína, Japonsko, Indonésie, Kanada a Austrálie.
V rámci programu Erasmus směřuje přes 50% studentů na studijní pobyty do 4 zemí – Francie, Německa, Velké Británie a Španělska (odkud k nám také přijíždí nejvíce studentů). Každoročně kolem 700 studentů ČVUT pobývá 1–2 semestry v zahraničí na partnerských univerzitách.[3]


==== Dvojí diplomEditovat ====
V současné době má ČVUT 11 platných dohod o společných diplomech, především na Fakultě stavební, kde se studenti mohou přihlásit do pěti společných studijních programů. Dále po dvou programech na získání společného diplomu nabízí Fakulta elektrotechnická a Fakulta dopravní, jeden program získala Fakulta strojní a Fakulta biomedicínského inženýrství. Z partnerských zahraničních univerzit jmenujme alespoň ty nejvýznamnější: University of Padova, Technical University of Catalonia, École Nationale des Ponts et Chaussées, École Centrale de Nantes, RWTH Aachen, TU München, Trinity College Dublin, University of Coimbra, Tomsk Polytechnic University, University of Linköping, University of Texas at El Paso, National Tsing Hua University.


=== Zahraniční studentiEditovat ===
České vysoké učení technické v Praze nabízí více než 38 studijních programů v anglickém a ruském jazyce, a to v bakalářském, magisterském i doktorském studiu.[3]
V současné době svůj akademický život na ČVUT tráví více než 3000 zahraničních studentů ze 101 zemí světa. Z nich kolem 720 přijíždí jako studenti výměnných programů. Ze statistik vyplývá, že každý dvanáctý student ČVUT pochází ze zahraničí.
Výraznou měrou narostl počet studentů samoplátců, za poslední roky došlo k navýšení počtu těchto studentů. V roce 2013 se jejich počet zvýšil na 313. Pocházejí z více než 40 zemí světa a celou jednu třetinu z nich tvoří studenti z Kazachstánu a z Indie. Nejvíce z nich studuje momentálně na Fakultě strojní. Studium probíhá v malých skupinách, což přispívá k individuálnímu přístupu ke studentům.
V dubnu 2012 ČVUT spustilo web www.studyatctu.com, kde uchazeči najdou kompletní informace. Zájemci o studium na ČVUT je poskytnuta veškerá péče od prvních kroků nejen na úrovni studijních informací, ale také problémů souvisejících se životem v cizí zemi. Od vždy aktuálních informací o možnostech studia v anglickém jazyce, procesu výběrového konání, získaní víz, nostrifikace předešlého studia, ubytování, informace o životních nákladech, až po kulturní život v Praze a možnosti cestování. Se svými dotazy se mohou obrátit na Student advisora na e-mail, Skype nebo na Facebooku prakticky nonstop.
Významnou roli při péči o zahraniční studenty sehrává na škole působící International Student Club (ISC). Ten například organizuje tzv. buddy program, v němž čeští studenti pomáhají studentům ze zahraničí překonávat počáteční kulturní rozdíly prostřednictvím pestré nabídky mimoškolních aktivit (mj. prezentace zahraničních škol, jazykové kurzy typu student učí studenty, exkurze, sport a výlety). Zároveň pomáhají českým studentům ke zvyšování jazykových znalostí a získávání zahraničních přátel).
Výsledkem dobré práce se zahraničními studenty je i fakt, že v současné době většina dotázaných studentů samoplátců (80%) označuje ČVUT jako první alternativu při svém výběru univerzitního studia.


== Ubytování a stravování studentůEditovat ==
Škola má vlastní stravovací zařízení (menzy) i ubytovací zařízení (koleje) – celkem 8 000 lůžek. Menzy a koleje, i včetně sportovišť, spravuje Správa účelových zařízení (SÚZ).


=== Koleje ČVUTEditovat ===
Strahov (Břevnov)
Podolí
Bubeneč
Dejvická (Dejvice)
Orlík (Bubeneč)
Hlávkova kolej (Nové Město)
Sinkuleho (Dejvice)
Masarykova kolej (Dejvice)


==== Další ubytovací provozyEditovat ====
Novoměstský hotel (Nové Město) - http://www.novomestskyhotel.cz/


=== Menzy ČVUTEditovat ===
Studentský dům (kampus Dejvice)
Strahovská (na kolejích Strahov)
Podolská (na kolejích v Podolí)
Masarykova kolej (Dejvice, Thákurova)
Výdejna Karlovo náměstí (Nové Město)
Menza Kladno (na Fakultě biomedicínského inženýrství)
Výdejna Horská (na Novém Městě, na Albertově)
Pizzerie La Fontanella (kampus Dejvice)


=== Další stravovací provozyEditovat ===
MEGA Buf Fat (Fakulta stavební)
Snack Bar (budova SÚZ, kolej Strahov)
ArchiCafé (budova FIT, FA, Dejvice)


== Studentské organizaceEditovat ==
Studentské organizace jsou nedílnou součástí vysokoškolského studentského života a zájem o ně se mezi studenty rok od roku zvyšuje. Aktivity studentských organizací jsou velmi rozmanité, od kulturních a sportovních, přes odborné až po mezinárodní. Členové studentských organizací a klubů vykonávají mnohdy vysoce kvalifikované činnosti spojené s jejich provozem či s jejich vlastní náplní, a to zpravidla bez nároků na honorář.


=== Studentská unie ČVUTEditovat ===
Studentská unie ČVUT (dále jen SU ČVUT) vznikala z iniciativy samotných studentů, zejména z Akademického senátu ČVUT pod vedením tehdejšího místopředsedy AS ČVUT za studenty Jaroslava Kuby za pomoci řady dalších studentů postupně od října 1997. V současné době je tvořena centrálou, kontrolním výborem, kolejními, zájmovými a externími kluby. Rozhodování o budoucnosti SU ČVUT má na starosti parlament Studentské unie ČVUT, který je tvořen patnácti delegáty z řad klubů, delegátem za Akademický senát ČVUT a presidentem unie. SU ČVUT zastupuje studenty před univerzitou a Správou účelových zařízení ČVUT. Taktéž organizuje společenské, kulturní a sportovní akce a podílí se na reprezentaci univerzity v rámci veřejných akcí. Bližší informace o SU ČVUT naleznete na webu www.su.cvut.cz. Taktéž nás můžete sledovat na facebooku.
Studentská unie ČVUT zajišťuje:
Informovanost
Průvodce prváka po ČVUT - studentův průvodce životem na ČVUT (v elektronické i tištěné podobě)
Akce prvák - součást Ahoj techniko!, hlavním cílem je usnadnění studia na vysoké školy pro prváky, www.ahojtechniko.cz
webový portál Student.cvut.cz - slouží pro podporu studia, pro pobavení studentů a informuje o všech akcích, které se na ČVUT pořádají, www.student.cvut.cz

Zábavu
Strahov Open Air - součást Ahoj techniko!, velkolepý hudební festival pod širým nebem, www.strahovopenair.cz
Studentský ples - maškarní ples, který se koná v prostorách Masarykovy koleje, www.studentský ples.cvut.cz
MEZI BLOKY - hudební festival a největší pravidelná akce pořádaná na Praze 4, www.mezibloky.cz o MayDej - sportovně společenský den plný zábavy, www.maydej.cz
Vánoční večírek - společenská akce pořádaná před vánočními svátky

Volný čas
Čajovna - příjemné posezení a široká nabídka nejrůznějších druhů čajů, www.klubcajovna.cz
Klub STOlních Her (STOH) - hráčské večery pro každého a turnaje o zajímavé ceny, stoh.su.cvut.cz
Křesťani - podpora duchovního a osobního rozvoje, www.signaly.cz/kklub
GALIBI - vysokoškolsky gay-lesbický spolek, www.galibi.cz
posilovny a sportoviště - na kolejích

Vzdělávání
Cisco Networking Academy - čtyř semestrální vzdělávací program zaměřený na síťové technologie, wiki.siliconhill.cz/CNA
Středisko UNIXových Technologií (SUT) - semináře o operačním systému GNU/Linux a svobodném softwaru jako takovém, sut.sh.cvut.cz
InstallFest - akce pro zájemce o operační systém GNU/Linux, www.installfest.cz

Podporu
Buddy program - přivítání a péče o zahraniční studenty, doprovázeno celou řadou akcí, www.isc.cvut.cz/buddy
koleje - jednání s vedením Správy účelových zařízení ČVUT
tiskárny
síťové služby
studovny, společenské místnosti

Veletrh iKariéra - veletrh pro studenty, na kterém mají možnost potkat se s firmami (nabídky práce, brigád, diplomových či bakalářských prací), ikariera.cz


=== Kluby Studentské unie ČVUTEditovat ===


==== Kolejní klubyEditovat ====
Poskytují svým členům připojení k internetu a další služby, jako je tisk dokumentů, vlastní emailová schránka, webový prostor, digitální televize po síti a její nahrávání. Komunikují s vedením koleje spravují a půjčují zájmové místnosti. Mimo to pořádají společenské, sportovní a vzdělávací akce. Za všechny lze jmenovat ten největší, strahovský Silicon Hill.


==== Kulturní klubyEditovat ====
Kulturní kluby přináší do života studentů zábavu, poučení i oddech. Nabízejí jak příjemné prostředí, tak možnost otevřené diskuse na různá témata nebo možnost poměřit síly v různých hrách. Jedním z nejmladších je např. Filmový klub ČVUT Kulaťák.


==== Sportovní klubyEditovat ====
Lze se zapsat do sportovní ligy či se zúčastnit nějakého sportovního turnaje.


==== Zahraniční klubyEditovat ====
Kluby zahraničního typu se starají o zahraniční studenty, kteří přijedou na ČVUT a pomáhají jim překonávat počáteční obtíže v neznámém prostředí. Také nabízejí studentům vycestovat na praxi do zahraničí, podívat se do světa a něco se přiučit. Aktivity zahraničních klubů jsou však podstatně širší a zahrnují pořádání různých akcí a mnoho dalšího. Zahraniční kluby zahrnují IAESTE, International Student Club ČVUT a Local BEST observer Group.


== Hudební kultura na ČVUTEditovat ==


=== Akademický orchestr ČVUTEditovat ===

Vystoupení britského orchestru a sboru „The Cambridge orchestra and chorus“ v říjnu 2006 na jednom z koncertů konaných k 300. výročí vzniku ČVUT podnítilo prorektora ČVUT prof. Vejražku k předložení návrhu opatření vedoucích ke vzniku orchestru. Dirigentská taktovka byla svěřena Janu Šrámkovi spolu s úkolem budovat reprezentační těleso ČVUT. Zakrátko vznikl malý smyčcový ansámbl a flétnový soubor, který působí i jako samostatné hudební těleso. Orchestr ČVUT je jedinečné hudební univerzitní těleso, které propojuje profesionální mladé umělce, s neprofesionálními hudebníky studující vysokoškolské obory. Aby jejich koncerty byly co nejzajímavější jak pro publikum, tak pro samotné členy orchestru, zvou ke spolupráci vynikající sólisty a renomované 