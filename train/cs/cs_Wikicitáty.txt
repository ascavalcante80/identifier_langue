Wikicitáty (z anglického Wikiquote) jsou sesterský projekt Wikipedie, obsahující sbírku citátů a přísloví. Projekt byl spuštěn 27. června 2003, původně v angličtině. Česká mutace vznikla 21. srpna 2004.
Náměty jsou rozděleny podle zemí, podle osobností, podle literárních děl, podle profesí, podle témat a podle kategorií (epitafy, slavné výroky apod.).
V červenci 2015 projekt Wikicitátů obsahoval přes 160 000 hesel v 89 různých jazycích, z toho 57 verzí mělo více než 100 hesel. Bylo zde registrováno přes 2 859 000 uživatelů, z nichž přes 1 600 bylo aktivních - editujících v posledních 30 dnech. Celkem bylo evidováno 175 správců. Podle počtu článků byla největší anglická jazyková verze, která obsahovala přes 24 600 hesel (15,4 % z celkového rozsahu projektu). Další rozsáhlé verze byly polská (13,4 %), italská (13,1 %), ruská (6,3 %) nebo německá (4,7 %). 71 % všech hesel bylo napsáno v deseti největších verzích. 
Česká verze byla na 6. místě. Obsahovala téměř 7 000 hesel, což činí 4,3 % z celkového počtu všech hesel z jazykových verzí. Pracovali pro ni dva správci. Registrováno 