Vilém-Alexandr (celým jménem: Willem-Alexander Claus George Ferdinand, * 27. dubna 1967, Utrecht) je nizozemský král a nejstarší syn bývalé nizozemské královny Beatrix. Funkci nizozemského krále vykonává od 30. dubna 2013, kdy jeho matka abdikovala.


== Životopis ==


=== Dětství a vzdělání ===
Král Vilém-Alexandr je nejstarší syn princezny Beatrix a jejího manžela prince Clause. Vzdělání získal na protestantské střední škole v Haagu, později na United World College of the Atlantic v jižním Walesu. Byl připravován pro státnické záležitosti s vědomím, že jednoho dne převezme vládu v zemi. Studoval historii na univerzitě v Leidenu, zajímá se o mezinárodní vodní hospodářství.


=== Královská funkce ===
28. ledna 2013 oznámila jeho matka královna Beatrix, že ke Dni královny, státnímu svátku, který připadá na 30. dubna, abdikuje v jeho prospěch (stejně jako její matka o 33 let dříve v její prospěch). To také učinila a Vilém Alexandr se toho dne stal králem Nizozemska. Stal se tak prvním nizozemským králem od roku 1890 (posledním králem byl Vilémův prapradědeček Vilém III., po něm vládly královny Vilemína, Juliána a Beatrix). Zároveň bylo oznámeno že budoucí král nebude vládnout pod předpokládaným jménem Vilém IV., ale pod svým dosavadním jménem jako Vilém-Alexandr


=== Rodina ===
Rozruch vyvolal v roce 2002 jeho sňatek s Máximou Zorreguieta Cerruti, Argentinkou se španělskými a italskými předky, dcerou argentinského ministra zemědělství z dob vlády diktátora Jorge Videla v 70. a 80. letech 20. století; otec se rozhodl (po žádosti nizozemského premiéra Wima Koka) svatby neúčastnit.


==== Dcery ====
Catharina-Amalia Beatrix Carmen Victoria (nar. 7. prosince 2003)
Alexia Juliana Marcela Laurentien (nar. 26. června 2005)
Ariane Wilhelmina Máxima Ines (nar. 10. dubna 2007)


==== Bydliště ====
Se svou rodinou žije ve vile Eikenhorst ve Wassenaaru.
Jeho hlavní úlohou ve funkci hlavy státu je reprezentace Nizozemska. V den svého nástupu do funkce prohlásil, že jeho cílem je také celková reforma nizozemského královského úřadu tak, aby odpovídala společenské situac