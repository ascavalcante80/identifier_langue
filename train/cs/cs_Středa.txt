Středa je v češtině označení dne v týdnu mezi úterým a čtvrtkem. Jeho jméno říká, že se jedná o střed týdne, což je odvozeno z pozice středy jako prostředního, tedy čtvrtého dne týdne v tradičním židovském a křesťanském kalendáři. V českém občanském kalendáři je středa považována za den třetí.


== Význam středy ==
V křesťanství je středa vedle pátku druhým postním dnem.
V byzantském ritu je středa dnem připomínky svatého Kříže nebo Bohorodičky.


== Středa v jiných jazycích ==
Středa se v klasické latině nazývala Dies Mercurii, tj. „den Merkurův“. Od tohoto názvu jsou odvozeny jména středy ve většině románských jazyků (it. Mercoledì, fr. Mercredi, špan. Miercoles atd.). V jiných románských jazycích převládl středověký latinský termín označující středu jako feria quarta „čtvrtý den v týdnu“ (neděle se počítala za první den v týdnu). Srov. např. portugalské quarta-feira.
Angličtina označuje středu jako Wednesday, staroangl. Wódnesdæg, „den Ódinův“, tj. zasvěcený bohu Ódinovi. Němčina se v případě středy odděluje od angličtiny a podobně jako čeština označuje středu za prostřední den týdne (Mittwoch). Ještě do 10. století však nazývala středu podobně jako angličtina Wodantag (den Ódinův).
Finský název je prakticky podobný: Keskiviikko (doslova: "střed týdne") podobně jako je islandské jméno: Miðvikudagur ("střední den týdne").
Podle hebrejské bible, je středa dnem kdy bylo stvořeno Slunce a Měsíc.
Středa má také pozici uprostřed pěti pracovních dnů v týdnu, které začínají pondělím a končí pátkem.
Anglický jazykový idiom pro středu je "hump day" (den hrbu), což odkaz na to, že se pracovní týden převalil do své druhé poloviny. Jedná se tak o neformální odkaz na vrchol týdne.
Kvakeři tradičně referují o středě jako o „čtvrtém dnu“, aby se vyvarovali pohanského původu anglického názvu tohoto dne.
Podle thajského solárního kalendáře je středa spojena se zelenou barvou.


== Astrologické znamení ==
Astrologické znamení planety Merkur reprezentuje středu - Dies Mercurii u Římanů, s podobnými názvy odvozenými z latiny v románských jazycích jako francouzsky Mercredi a španělsky Miércoles.
Podle lidových tradic platila středa