Západní Flandry (nizozemsky West-Vlaanderen, francouzsky Flandre Occidentale) jsou nejzápadnější belgická provincie a nacházejí se ve Vlámském regionu. Jako jediná z belgických provincií leží Západní Flandry na pobřeží Severního moře, které je vymezuje na severozápadě. Kromě toho sousedí na severovýchodě s Nizozemskem, na východě s belgickými provinciemi Východní Flandry a Henegavsko a na jihu a jihozápadě s Francií. Povrch provincie je nížinatý; nejvyšší bod je vrch Kemmelberg s nadmořskou výškou 156 m. Rozloha činí 3 144 km² a počet obyvatel je 1 141 866 (1. ledna 2006).
Mezi nejvýznamnější turistické cíle v Západních Flandrech patří historická města jako Bruggy nebo Ypry, ale také pobřeží Severního moře. Podél něj se táhne pobřežní tramvajová trať, která vede z De Panne u francouzských hranic přes Ostende do Knokke-Heist blízko hranice s Nizozemskem.


== Administrativní uspořádání ==
Provincie Západní Flandry se dělí na 8 okresů (ni