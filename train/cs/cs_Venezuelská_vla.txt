Vlajka Venezuely má tři vodorovné pruhy stejné šířky v barvách žluté, modré a červené a je odvozena z vlajky Simóna Bolívara a z barev konfederace Velké Kolumbie, ke které Venezuela v letech 1819-1830 spolu s Kolumbií a Ekvádorem patřila.
Žlutá barva znamená nové příležitosti a možnosti pro Ameriku po osvobození. Červená Španělsko, modrá vody Atlantského oceánu mezi oběma zeměmi.
Ve středu modrého pruhu je do oblouku seřazeno osm bílých pěticípých hvězd. Hvězdy jsou na vlajce (v měnícím se seskupení) od roku 1817(?). Sedm hvězd reprezentuje sedm tehdejších provincií - signatářů vyhlášení venezuelské nezávislosti (Caracas, Cumaná, Barcelona, Barinas, Margarita, Mérida a Trujillo). Venezuela se ale dnes administrativně člení na 23 federativních států a 2 zvlástní území.
Osmá hvězda byla přidaná 7. března 2006. Symbolizuje teritorium Esequiba nacházející se v západní části Guyany (více než 70% jejího území), na západ od řeky Essequibo, na které si Venezuela činí nárok.
V horním rohu státní vlajky je na žlutém pruhu venezuelský státní znak z roku 1930, naposledy upravený roku 2006 (název státu). Jeho štít je dělený obloukem na dvě části, ze kterých horní je půlená. V prvním červeném poli, je žlutý klas pšenice, v druhém, žlutém, jsou tři zkřížené venezuelské vlajky a šavle, v dolním, modrém, je na zelené trávě bílý kůň. Štít obepínají dvě ratolesti, vavřínová a palmová, které dole spojuje stuha v národních barvách s texty: 19 DE ABRIL DE 1810 INDEPENDENCIA, 20 DE FEBRERO DE 1859 FEDERACION, REPUBLICA BOLIVARIANA DE VENEZUELA. Nad štít