Biologická klasifikace je způsob, jakým biologové kategorizují existující a vymřelé druhy organismů.
Biologickou klasifikací se zabývají systematická biologie, fylogenetika a kladistika.
Moderní klasifikace má své kořeny v systému, který vytvořil švédský přírodovědec Carl Linné. Ten rozdělil tehdy známé druhy organismů do skupin podle fyzických charakteristik.
Moderní biologické klasifikační systémy procházejí neustálým vývojem. Od prosté morfologické podobnosti se na základě prohlubujících se znalostí postupně přechází ke klasifikaci přirozené, tedy podle skutečné fylogenetické příbuznosti.


== Nejvyšší klasifikační úroveň ==
Nejvyšší klasifikační úrovní buněčných organismů jsou v současné biologii zpravidla tři tzv. domény:
archea (Archaea, zast. Archaebacteria)
bakterie (Bacteria, zast. Eubacteria) a
eukaryota, čili jaderní (Eukaryota syn. Eukarya)
Podrobnější informace naleznete v článku Doména (biologie).
Předpokládá se, že se jedná o hlavní vývojové větve života, i když na stávající úrovni poznání nedokážou biologové s dostatečnou věrohodností prokázat jejich přirozenost – jednak proto, že není úplně jasné, jak vypadal společný předek, ale také proto, že jedna z domén mohla vzniknout až vývojem uvnitř jiné (parafyletismus). Existují např. mnohé studie, kladoucí jaderné organismy dovnitř archeí; naopak hypotéza společného evolučního vývoje archeí a bakterií (tzv. prokaryota) byla s vysokou věrohodností vyvrácena.
K výše uvedeným doménám bývá řazena ještě jedna skupina, tzv.
nebuněčné organismy, kam patří viry, viroidy a podobné soustavy, vykazující charakteristiky života pouze společně s nějakým buněčným organismem.
Zatím neexistuje jednotný fylogenetický pohled na vznik virů, ale může se ukázat, že některé jejich skupiny jsou pozůstatkem dnes již vymřelých dalších domén buněčných organismů. Další překvapení zasahující nejvyšší klasifikační úrovně může přinést rozvíjející se exobiologie, podaří-li se nalézt mimozemský život.


== Klasifikace nižších úrovní ==
Klasifikace eukaryot
Klasifikace hub
Klasifikace rostlin
Systém APG III

Klasifikace živočichů
Klasifikace strunatců
Taxonomie plžů (Bouchet & Rocroi, 2005)

Klasifikace virů


== Odkazy ==


=== Reference ===
↑ Encyklopedický slovník ISBN 80-207-0438-8 Heslo Linné str. 610


=== Související články ===
Binominální nomenklatura
Terminologie
Taxon
Biologická systematika
Taxonomická kategorie


=== Externí odkazy ===

(anglicky) A Higher Level Classification of All Living Organisms (návrh hierarchické klasifikace od nadříší po řády). Dostupné jako p