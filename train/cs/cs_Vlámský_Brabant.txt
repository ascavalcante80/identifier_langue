Vlámský Brabant (nizozemsky Vlaams-Brabant, francouzsky Brabant flamand) je jedna z pěti provincií, které tvoří Vlámský region v Belgii. Sousedí na severu s provincií Antverpy, na západě s provincií Limburk, na jihu s provinciemi Lutych, Valonský Brabant a Henegavsko a na západě s provincií Východní Flandry. Vlámský Brabant má hranice rovněž s Bruselským regionem, který ze všech stran obklopuje.
S rozlohou 2106 km² je Vlámský Brabant nejmenší provincií Vlámského regionu a druhou nejmenší provincií Belgie (menší je pouze Valonský Brabant). Počet obyvatel činí 1 044 133 a hustota zalidnění je 587 obyv. na km² (údaje z 1. ledna 2006).
Vlámský Brabant vznikl 1. ledna 1995, kdy došlo k rozdělení bývalé provincie Brabant na tři části – dvě nové provincie (Vlámský a Valonský Brabant) a Region Brusel-hlavní město, který nepatří do žádné provincie.


== Administrativní uspořádání ==
Vlámský Brabant je rozdělen na dva okresy (nizozemsky arrondissementen), a sice Halle-Vilvoorde na západě a Lovaň ve východní části. Provincie zahrnuje 