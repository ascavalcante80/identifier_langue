Wikislovník (do roku 2007 známý pod názvem Wikcionář, anglicky Wiktionary) je sesterský internetový projekt Wikipedie, který má za cíl vytvořit svobodný wiki mnohojazyčný slovník ve všech a o všech jazycích s definicemi, výslovností, překlady, etymologií a dalšími slovníkovými sekcemi. Vychází z myšlenky Daniela Alstona a byl spuštěn 12. prosince 2002.

První neanglické mutace, francouzská a polská, byly založeny 29. března 2004. Wikislovník běžel nejprve na provizorní adrese (wiktionary.wikipedia.org) a 1. května 2004 byl přesunut na současnou doménu http://wiktionary.org . Anglická verze Wikislovníku 24. listopadu 2004 přesáhla 50 000 hesel.
V červenci 2015 běžel projekt ve 171 jazykových verzích. Největší verzí byla anglická, která obsahovala přes 4 055 000 hesel (17,9 % z celkového rozsahu projektu). Další dvě verze mají přes 1 000 000 hesel, 21 přes 200 000 hesel, 13 přes 100 000 hesel, 35 přes 10 000 hesel, 39 přes 1 000 hesel, 33 přes 100 hesel a 7 méně než 100 hesel. Všechny verze společně měly přes 22 687 000 hesel a pracovalo pro ně 432 správců. Registrováno bylo přes 3 897 000 uživatelů, z nichž přes 4 300 aktivně editovalo v posledních 30 dnech.
Český Wikislovník měl v červenci 2015 přes 38 300 hesel. Pracovali pro něj 3 správci. Registrováno bylo přes 17 200 uživatelů, z nichž asi 65 editovalo v posledních 30 dnech. V počtu hesel byla česká verze mezi ostatními na 38. místě. Česká hesla představovala asi 0,3 % z celkového počtu hesel všech verzí.
Do české verze Wikislovníku byla první slova přidána 12. srpna 2004, v srpnu 2009 dosáhl hranice deseti tisíc a v lednu 2011 dvaceti tisíc hesel. Statistiky počtu hesel lze nalézt zde a zde.
Na rozdíl od mnoha slovníků, které jsou jednojazyčné nebo dvojjazyčné, Wikislovník je mnohojazyčný světový slovník. Mnohojazyčný znamená, že existují různé jazykové verze Wikislovn