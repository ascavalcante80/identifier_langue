Státní znak Thajska (emblém) je mýtický pták Garuda existující v náboženstvích jako Hinduismus a Buddhismus v nichž je symbolem volnosti a lepšího rána. Garuda je také státním znakem Indonésie, kde ovšem nese na hrudi štít se znaky (a dá se tak považovat na znak).


== Historie znaku ==
V letech 1873-1910 byl státní znak Thajska, (v té době Siamu) znak podobný znakům evropských zemí, i když byl vytvořen jako znak Thajska (Siamu). Znak zavedl král Rama V. Hlavní částí znaku byl štít (znak) rozdělený na tři části. V horní části byl na žlutém podkladu mýtický trojhlavý bílý slon (vozidlo boha Indry), tento znak symbolizoval Siamské království a tři hlavy slona zase jeho severní, centrální a jižní část. V levé dolní části (z pohledu čtenáře) byl na červeném podkladu jdoucí slon, stejný jako je na vlajce thajského námořnictva. Tento znak reprezentoval suzerenitu nad Laosem (symbol pochází z domorodého Lax Xang – země milionů slonů). V poslední, tedy pravé dolní části (z pohledu čtenáře) byly dvě zkřížené dýky kris (národní symbol Malajska), jež symbolizovaly suzerenitu nad Malajskem na jihu země.
Štít byl obklopen Řádem devíti drahokamů a Řádem Chula Chom Klao. Nad štítem byl znak dynastie Chakri. V jeho okolí bylo rozmístěno všech šest thajských královských insignií. Štít korunovala Velká koruna vítězství s paprsky světla vycházejícími z vrcholu, pod ním byly umístěny dva královské sandály. Za štítem se křížil Meč vítězství a žezlo. Vedle štítu stáli dva stítonoši reprezentující prastaré departmenty Kalahom (Kojasiha) a Mahatthai (Rajasiha). Levý stítonoš byl Kojasiha (คชสีห์) tzv. sloní lev (lev s chobotem) a napravo Rajasiha (ราชสีห์) tzv. král lvů. Štítonoši nesli každý jeden sedmivrstvý královský slunečník a stáli na královské podložce Than Phra Kon která také patří ke královským insigniím. Pod podložkou se nachází motto: สพฺเพสํ สงฺฆภูตานํ สามคฺคี วุฑฺฒิ สาธิกา (Sabbesam Sanghabhutānam Sāmaggī Vuḍḍhi Sādhiga.)
Celý tento zn