První vláda Marka Rutteho byla od 14. října 2010 do 5. listopadu 2012 nizozemská menšinová koaliční vláda dvou politických stran – Lidové strany pro svobodu a demokracii (VVD, 31 mandátů) a Křesťanskodemokratické výzvy (CDA, 21 mandátů) v čele s Markem Ruttem za podpory Strany pro svobodu (PVV, 24 mandátů), která se vlády přímo neúčastní. Jmenována byla královnou Beatrix 14. října 2010. Její složení vzešlo z výsledku parlamentních voleb, které se uskutečnily 9. června 2010. Navázala na čtvrtý kabinet Jana Petera Balkenendeho.
Díky podpoře PVV vláda disponovala v parlamentu těsnou většinou až do 20. března 2012, kdy PVV opustil poslanec Hero Brinkman. Ačkoli Brinkman prohlásil, že bude vládu podporovat i nadále jako nezávislý, PVV odvolala svou podporu vládě 21. dubna 2012, když selhala jednání o nových úsporných opatřeních. Tím byla zahájena cesta k předčasným volbám, po nichž byla vláda nahrazena druhou vládou Marka Rutteho.


== Složení vlády ==
Vláda je tvořena dvanácti ministry a osmi státními sekretáři (tzv. náměstci ministrů neboli mladší ministři). Posty jsou rozděleny paritně, VVD i CDA obsadily po šesti ministrech a čtyřech státních sekretářích.
Stranický lídr VVD Mark Rutte je předsedou vlády, stranický lídr CDA Maxime Verhagen pak obsadil křeslo místopředsedy vlády a ministra.


=== Členové vlády ===


== Odkazy ==


=== Reference ===
V tomto článku byl po