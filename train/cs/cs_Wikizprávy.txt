Wikizprávy (anglicky Wikinews) jsou projektem otevřeného zpravodajského serveru na bázi wiki, který provozuje nadace Wikimedia. Wikizprávy umožňují komukoli přispívat zprávami z různých oblastí a jejich cílem, uvedeným na hlavní straně, je „vytvořit různorodé prostředí, kde místní novináři mohou nezávisle referovat o rozmanitých aktualitách“.


== Historie ==
Myšlenka číst a psát online zprávy (kolaborativní zpravodajství) na wiki vznikla v listopadu 2004. V prosinci tento projekt přešel z předváděcí fáze do beta verze. Současně s původní anglickou verzí byla spuštěna i německá. Později postupně vznikaly verze v dalších jazycích, na začátku listopadu 2005 jich existovalo patnáct.
Prvního tisíce článků dosáhly Wikizprávy 13. března 2005.
Česká jazyková mutace byla připravována od prosince 2007 na Inkubátoru a od 26. května 2008 běží na vlastní doméně.


== Rozsah projektu ==
V červenci 2015 projekt existoval ve 33 jazycích. Obsahoval přes 205 000 článků a pracovalo v něm 147 správců. Zaregistrováno bylo přes 2 459 000 uživatelů, z nichž bylo více okolo 610 aktivních (přispívajících v posledních 30 dnech). Podle počtu článků byla největší srbská jazyková verze, která obsahovala přes 76 500 článků (37,3 % z celkového rozsahu projektu). Další rozsáhlé verze byly anglická (10 %), francouzská (8,2 %), německá (6,2 %) nebo polská (5,6 %). 87,5 % všech článků bylo napsáno v deseti největších verzích.
Česká verze byla 14. v pořadí a obsahovala přes 2 630 článků, tedy 1,3 % z celkového množství. Registrováno v ní bylo přes 3 600 u