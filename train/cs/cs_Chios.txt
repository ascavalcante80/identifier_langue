Chios (druhý pád Chiu, řecky: Χίος) je ostrov na severovýchodě Egejského moře blízko pobřeží Malé Asie patřící Řecku. Mezi řeckými ostrovy je pátý největší. Spolu s okolními malými neobydlenými ostrůvky tvoří stejnojmennou obec. Spolu s ostrovy Inousses a Psara je součástí stejnojmenné regionální jednotky v kraji Severní Egeis. V hlavním městě Chios žije téměř polovina obyvatel ostrova.


== Obyvatelstvo ==
V obci žilo v roce 2011 51 390 obyvatel. Obec Chios se člení na osm obecních jednotek, které se dále skládají z komunit a ty z jednotlivých sídel, tj. měst a vesnic. V závorkách je uveden počet obyvatel obecních jednotek a komunit.
Obecní jednotka Agios Minas (3271) - komunity: Neochori (665), Thymiana (2606)
Obecní jednotka Amani (983) - komunity: Agio Gala (38), Chalandra (31), Diefcha (20), Fyta (17), Keramos (37), Kourounia (75), Leptopoda (37), Melanios (7), Nea Potamia (64), Nenitouria (53), Parparia (138), Pirama (40), Pispilounta (60), Trypes (53), Volissos (313)
Obecní jednotka Chios (26850) - komunity: Chios (26850)
Obecní jednotka Ionia (3956) - komunity: Exo Didyma (40), Flatsia (76), Kallimasia (1100), Katarraktis (408), Koini (146), Mesa Didyma (169), Myrmigki (92), Nenita (924), Pagida (129), Tholopotami (692), Vouno (180)
Obecní jednotka Kampochora (2897) - komunity: Agios Georgios Sykousis (579), Chalkeio (950), Dafnonas (385), Vasileonoiko (377), Vaviloi (209), Ververato (231), Zyfias (166)
Obecní jednotka Kardamyla (2234) - komunity: Amades (140), Kampia (50), Kardamyla (1643), Pityous (257), Spartounta (36), Viki (108)
Obecní jednotka Mastichochoria (3672) - komunity: Armolia (442), Elata (248), Kalamoti (746), Lithi (398), Mesta (437), Olympoi (376), Patrika (120), Pyrgi (832), Vessa (113)
Obecní jednotka Omiroupoli (7527) - komunity: Anavatos (1), Avgonyma (14), Karyes (676), Lagkada (856), Sidirounta (38), Sykiada (610), Vrontados (5332)


== Geografie ==
Jeho rozloha činí 842 km² a délka jeho pobřeží je 213 km. Nejvyšší hora ostrova Pelineon má nadmořskou výšku 1297 m. Ostrov má typické středomořské klima. Severní nebo