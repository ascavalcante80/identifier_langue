Žabljak je město ležící na severu Černé Hory. Žijí v něm necelé 2000 obyvatel. Město je situováno uprostřed náhorní plošiny pohoří Durmitor, které je přírodní památkou UNESCO a národním parkem. Jeho střed se nachází v nadmořské výšce kolem 1450 m n. m.


== Historie ==
Historicky první jméno dali okolí současného města Slované. Díky blízkému zdroji pitné vody se oblast jmenovala Varezina voda (Варезина вода). Později bylo město přejmenováno na Hanovi. Současné jméno pochází z roku 1870, kdy zde byla postavena škola, kostel a kapitánský domek.
Během Balkánských válek byla většina původních staveb zničena. K jedné z mála dochovaných staveb patří například kostel sv. Preobraženje z roku 1862, postavený jako památka na počest vítězství Černohorského knížectví nad Osmanskou říší. Později zde bylo zřízeno město Žabljak s obchody, kavárnami apod. V roce 1880 se stal Žabljak obchodním městem a sídlem stejnojmenné opštiny.

Před první světovou válkou byl Žabljak typickým horským městečkem. Díky typické architektuře a kráse okolní přírody se místo stalo významným centrem pro turisty nejen z Jugoslávského království, ale také třeba z Itálie (díky úzkým vazbám mezi Itálií a Černou Horou).
Během druhé světové války bylo město vypáleno, avšak hned po válce bylo znovu vystavěno a stalo se černohorským centrem zimních sportů.


== Obyvatelstvo ==

Žabljak je administrativním centrem stejnojmenné opštiny, která má 4 204 obyvatel. Samotné město má 1 937 obyvatel a je to největší sídlo v opštině.
Obyvatelstvo města Žabljak
3. března 1981 - 1379
3. března 1991 - 1853
1. listopadu 2003 - 1937
Etnické složení (sčítání lidu 1991)
Černohorci - 91, 07%
Srbové - 7, 33%
Etnické složení (sčítání lidu 2003)
Srbové - 50, 26%
Černohorci - 43, 03%


== Turistika ==

Město je významným turistickým centrem, a to hlavně v oblasti letních a zimních sportů. Nejlepšími sportovními aktivitami v okolí jsou lyžování, snowboarding, rafting, horolezectví nebo pěší turistika. V okolním horském masivu Durmitor je mj. 18 ledovcových jezer, nejznámějším je Crno jezero nedaleko města.


== Doprava ==
Hlavním problémem Žabljaku je špatná dopravní infrastruktura, která ale v posledních letech prochází mnoha rekonstrukcemi (při