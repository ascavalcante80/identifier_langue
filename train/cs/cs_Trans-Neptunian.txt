Transneptunické těleso (zkratka TNO z anglického Trans-Neptunian Objects) je objekt v naší sluneční soustavě, který se pohybuje za drahou planety Neptun. Celkový počet těchto objektů prolétávajících oblastí ve vzdálenosti 30 až 50 AU od Slunce a s průměrem nad 100 km se odhaduje na více než 70 tisíc.
Tato tělesa jsou (alespoň zatím) považována za planetky a jsou také zařazována do katalogu planetek, včetně Pluta i s jeho měsícem Charonem. Některé z nich jsou doprovázeny průvodci (k 14. 9. 2006 celkem 28 objektů).


== Kategorie transneptunických těles ==

Transneptunická tělesa se dělí podle dynamických vlastností jejich drah do několika skupin:
Objekty z Kuiperova pásu (zkratka KBO z anglického Kuiper Belt Objects) jsou objekty ve vzdálenostech 30 (v blízkosti dráhy Neptunu) až 50 AU; dále se dělí na:
Plutína (pojmenovány podle trpasličí planety Pluto, která je jejich prvním objeveným představitelem) jsou objekty, jejichž dráha je v rezonanci 2:3 s Neptunovou dráhou.
Jiné rezonanční objekty (s poměrem oběžných dob 4:5, 3:4, 3:5, 4:7 a 1:2) s Neptunem.
Kubewana (angl. Cubewanos, pojmenovány podle hláskování části předběžného označení prvního představitele této skupiny, 1992 QB1, [kjuː biː wʌn] IPA) jsou objekty na drahách s malou excentricitou (pod 0,15) a s velkými poloosami v rozpětí od 41,8 do 48 AU.

Objekty rozptýleného disku (zkratka SDO z anglického Scattered Disk Objects) jsou objekty v oblasti obklopující Kuiperův pás. Mohou mít perihel v blízkosti dráhy Neptunu, mají však výraznější sklon oběžné dráhy a velkou excentricitu dráhy.
Také v této oblasti se vyskytují rezonanční objekty s Neptunem (nejčastěji v poměru oběžných dob 2:5), ale vzhledem k větší vzdálenosti od Neptunu jich je relativně méně než v Kuiperově pásu.

Objekty odděleného disku jsou tělesa, která se ani v době svého největšího přiblížení nedostávají do gravitačního vlivu Neptunu.
Objekty z Oortova oblaku jsou velmi vzdálené objekty. Existence mračna těles na okraji sluneční soustavy vyplývá z modelů jejího vývoje, ovšem žádné z nich nebylo dosud přímo pozorováno.
Předpokládaná, avšak zatím také stále nepozorovaná vnitřní část Oortova mračna se někdy nazývá Hillsův oblak.

Další objekty, nepatřící do žádné z výše uvedených kategorií.


== Největší transneptunická tělesa ==

(134340) Pluto (plutíno), 2370 ± 20 km
(136199) Eris (SDO), 2326 ± 12 km
(90377) Sedna (objekt odděleného disku), 1500 km
(136472) Makemake (kubewano), 1500 km
(136108) Haumea (kubewano), 1380 km
(50000) Quaoar (kubewano), 1260 km
Charon (měsíc Pluta), 1212 km
(84522) 2002 TC302 (2:5 rezonanční objekt), 1200 km?
(90482) Orcus (plutíno), 1000 km
(19308) 1996 TO66 (kubewano), 900 km?
(20000) Varuna (kubewano), 870 km
(55637) 2002 UX25 (kubewano), 840 km?
(55565) 2002 AW197 (jiné TNO), 790 km
2002 MS4 (jiné TNO), 760 km?
2003 MW12 (kubewano), 760 km?
2005 RN43 (kubewano?), 760 km?
(19521) Chaos (kubewano), 740 km?
2003 AZ84 (plutíno), 730 km?
(55636) 2002 TX300 (kubewano), 710 km?
(24835) 1995 SM55 (jiná TNO), 700 km?
(90568) 2004 GV9 (kubewano), 700 km?
(120178) 2003 OP32 (kubewano), 670 km?
(42301) 2001 UR163 (SDO), 640 km?
(84922) 2003 VS2 (plutíno), 640 km?
(15874) 1996 TL66 (SDO), 630 km
Poznámka
Průměry, doprov