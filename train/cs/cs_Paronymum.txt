Paronyma (podobnost, z řeckého παρά – blízko a όνομα – jméno) jsou slova graficky nebo fónicky podobná, avšak významově zcela odlišná. Existence uvedených dvojic způsobuje možnost záměny slov. Jde o jev blízký homonymii a využívá se ho v uměleckém stylu, v publicistickém stylu, ale i ve slovních hříčkách.


== Příklady v češtině ==


=== Domácí slova ===
holt – hold
letní – lední
polepit – popelit; popelení – polepení
povědomí – podvědomí
skolit – školit
srpen – prsen; srpem – prsem
vypiplati – pivy pláti
vzteklý – steklý


=== Slova cizího původu ===
bojler – brojler
gramatický – dramatický
kalumet – kulomet
kánon – kanón
konverzace – konzervace
kór – kord
magazín – magacín
organismus – orgasmus
renesanční – resonanční
suterén – suverén
totální – totalitní


== Užití ==
Paronyma se v literatuře a zábavných vystoupeních používají jako humorný (humoristický) výrazový prostředek. Bohatě jsou užívána např. v knihách Lea Rostena o Hymanu Kaplanovi.
Mimo tuto oblast je v Česku mediálně známá záměna výrazů brojler – bojler v projevu komunistického