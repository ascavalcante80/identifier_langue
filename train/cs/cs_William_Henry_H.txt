William Henry Harrison (9. února 1773 – 4. dubna 1841) byl devátým prezidentem Spojených států amerických v roce 1841. Byl také vojevůdcem, válečným hrdinou a senátorem za stát Ohio. Prezidentem se stal ve svých 68 letech a byl do té doby nejstarším americkým prezidentem.
Jeho inaugurační projev 4. března trval jednu a půl hodiny, dodnes je nejdelším v celé prezidentské historii. Legenda praví, že kvůli špatnému oblečení při tomto projevu (odmítl si vzít zimník) a chladnému počasí onemocněl zápalem plic a o měsíc později zemřel jako první úřadující prezident. Tato verze ale není příliš realistická, protože první známky nemoci se u něj objevily až tři týdny po projevu. Lékaři, kteří se touto teorií zabývali, ji považují za nepravděpodobnou.
Vládl pouze 30 dní, 11 hodin a 30 minut. Dosud je tedy prezidentem, který ve funkci strávil nejkratší období. Byl prvním prezidentem, který zemřel ve funkci, což způsobilo ústavní krizi, nicméně vedlo to také ve výsledku k vyjasnění