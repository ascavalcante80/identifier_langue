Wuppertal je město v Německu v Severním Porýní-Vestfálsku. Leží na řece Wupper na jihu Porúří. Žije zde 343 488 obyvatel.
V městě působí mnoho továren různých průmyslových odvětví; textilní, metalurgický, chemický, zdravotnický, elektronický, gumárenský, automobilový a průmysl na výrobu tiskařských strojů. Jeden z nejznámějších léků – Aspirin, byl objeven právě ve Wuppertalu.


== Historie ==
Město bylo založeno až v roce 1929 spojením obcí Barmen, Elberfeld, Vohwinkel, Ronsdorf, Cronenberg, Langerfeld a Beyenburg. Zpočátku se jmenovalo Barmen-Elberfeld, ale v roce 1930 bylo přejmenováno na Wuppertal, což odkazuje na složení dvou slov Wupper (název řeky protékající městem) a Tal (německy údolí).
Během druhé světové války bylo zničeno téměř 40 % města, tak jako v jiných průmyslových centrech Třetí říše. I přesto se mnoho historických památek dochovalo až do současnosti.
Po osvobození od nacistické nadvlády se Wuppertal stal částí Britské okupační zóny, později se stal součástí Severního Porýní-Vestfálska a Západního Německa.


== Památky ==
Ve Wuppertalu se nachází celkem přes 4500 památek označených jako národní památky, nejvíc z období klasicismu, secese a Bauhaus.
Mezi nejznámější patří:
Koncertní síň (založená v roce 1900 císařem Vilémem II. a jeho ženou)
Tanztheater Wuppertal
Engelshaus
Wuppertal Zoo
Von der Heydt Museum


== Visutá dráha ==
Visutá dráha Schwebebahn je jednou z největších atrakcí města. Byla postavena v roce 1900 a od roku 1901 je v provozu. Kolejnice vedou 8 metrů nad ulicemi a 12 metrů nad říčkou Wupper.


== Významní rodáci ==
Friedrich Engels (1820– 1895), německý politický filosof a ekonom, spoluzakladatel marxismu, osobní přítel Karla Marxe
Rudolf Carnap (1891–1970), německý filosof, matematik a logik
Emil Bock (1895– 1959), evangelický a antroposofic