Wikimedia Foundation Inc. on yleishyödyllinen säätiö, joka hallinnoi Wikipediaa ja joitakin muita sisällöltään vapaita hakuteosmaisia hankkeita. Se rahoittaa toimintansa lahjoituksilla. Sen pääkonttori sijaitsee San Franciscossa, Kaliforniassa, ja se perustaa toimintansa Floridan osavaltion lakeihin. Sen hallinnoimia wiki-projekteja ovat Wikipedia, Wiktionary, Wikiquote, Wikibooks (ml. Wikijunior), Wikisource, Wikimedia Commons, Wikispecies, Wikinews, Wikiversity, Wikimedia Incubator ja Meta-Wiki. Englanninkielinen Wikipedia sijoittuu kymmenen eniten vieraillun nettisivun joukkoon maailmanlaajuisesti.


== Hankkeet ==
Wikimedian hankkeille on yhteistä wiki-pohjaisuus. Ne toimivat internet-sivustoina, joiden sisältö on vapaasti toimitettavissa, ja käyttävät MediaWiki-ohjelmistoa. Useimmat on tarkoitus tehdä kaikille kielille. Suomenkieliset hankkeet ovat:
 Wikipedia
vapaasti toimitettava tietosanakirja
käynnistyi 15. tammikuuta 2001, perustettiin suomeksi 21. helmikuuta 2002

 Wikisanakirja (Wiktionary)
kaikkien kielten välinen sanakirja
käynnistyi 12. joulukuuta 2002, perustettiin suomeksi 2. toukokuuta 2004

 Wikikirjasto (Wikibooks)
kokoelma tieto- ja oppikirjoja
käynnistyi 10. heinäkuuta 2003, perustettiin suomeksi 27. elokuuta 2004

 Wikisitaatit (Wikiquote)
kokoelma sanontoja, sananlaskuja, lainauksia ja lentäviä lauseita
käynnistyi 27. heinäkuuta 2003, perustettiin suomeksi 5. elokuuta 2004

 Wikiaineisto (Wikisource)
kokoelma alkuperäisessä muodossaan olevia tai niistä käännettyjä dokumentteja
käynnistyi 24. marraskuuta 2003, perustettiin suomeksi 16. huhtikuuta 2004

 Wikiuutiset (Wikinews)
lähde uutisille
beeta-vaiheessa joulukuusta 2004 alkaen, perustettiin suomeksi 25. marraskuuta 2007

Edellä mainittujen Wikipedian sisarhankkeiden nimet suomennettiin syyskuussa 2004 suoritetuilla äänestyksillä. Suomeksi ainakin vielä perustamattomat Wikimedian hankkeet ovat:
 Wikimedia Meta
tukihanke Wikimedian hankkeille esimerkiksi ylläpitoasioissa ja muissa yhteisissä kysymyksissä
MediaWiki-ohjelman kotisivu
käynnistyi marraskuussa 2001

 Wikipedia In Memoriam
syyskuun 11. päivän terrori-iskujen hakuteos, vain englanniksi
käynnistyi syyskuussa 2001 Wikipediassa erikoisartikkeleina aiheesta, sai oman sivustonsa 28. lokakuuta 2002
lukittiin 15. syyskuuta 2006

 Wikispecies
eliöiden tieteellisen luokittelun hakuteos
käynnistyi 5. syyskuuta 2004

 Wikimedia Commons
Wikimedian hankkeiden multimediatiedostojen säilytys- ja hakupalvelu
käynnistyi 7. syyskuuta 2004

 Nupedia
akateemista tasoa vastanneen tarkastuksen kautta toimitettu tietosanakirja
käynnistyi maaliskuussa 2000 ja lakkautettiin 26. syyskuuta 2003
tuotti 24 valmista artikkelia englanniksi
sisältö yhdistettiin lakkautukseen mennessä Wikipediaan

Kaksi hanketta on suunn