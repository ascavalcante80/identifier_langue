Zulu eli isiZulu on yksi Etelä-Afrikan tasavallan virallisista kielistä. Sitä puhuu äidinkielenään noin 10 000 000 ihmistä, pääosin zulu-kansan jäsentä. Noin puolet eteläafrikkalaisista ymmärtää zulua. Yli 95 % zulun puhujista elää Etelä-Afrikan tasavallassa. Loput asuvat pääasiassa Malawissa, Mosambikissa sekä Swazimaassa.
Zulu on eräs suurimmista bantukielistä. Se kuuluu ngunikielten alaryhmään, johon kuuluvat myös xhosa, ndebele ja swati. Kieltä kirjoitetaan latinalaisilla aakkosilla.
Zulun kieleen on otettu lukuisia englannin- ja afrikaansinkielisiä lainasanoja. Seuraavassa Sowetosta tallennetussa zulunkielisessä näytteessä afrikaansperäiset sanat on lihavoitu ja englanninkieliset merkitty kursiivilla:

»I-Chiefs isidle nge-referee's optional time, otherwise ngabe ihambe sleg. Maar why benga stopi this system ye-injury time?»


== Kielioppi ==


=== Persoonapronominit ===
Zulun persoonapronominit ovat:
mina = minä
wena = sinä
yena = hän
thina = me
nina = te
bona = he


=== Etuliitteet ===
Muiden bantukielien tapaan zulussa käytetään etuliitteitä muokkaamaan sanojen merkitystä. Yksiköille ja monikoille on eri etuliitteet.


== Zulunkielisiä fraaseja ==
"Sawubona" ("Päivää" yhdelle henkilölle)
"Sanibonani" ("Päivää" useammalle henkilölle)
"Unjani" ("Kuinka voit/mitä kuuluu?" yhdelle))
"Ninjani" ("Kuinka voit/mitä kuuluu?" useammalle)
"Ngiyaphila" ("Hyvin/hyvää", 