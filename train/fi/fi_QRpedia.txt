QRpedia on sovellus, joka avaa viivakoodin avulla aiheeseen liittyvän Wikipedian sivun, kun käyttäjä kuvaa kamerakännykällään siihen liittyvän QR-koodin eli erään kaksiulotteisen viivakoodin. Sovellus tunnistaa mobiililaitteen kielivalinnan ja etsii Wikipedia-artikkelin samalla kielellä, jos sellainen on luotu. Artikkeli esitetään kannettaville laitteille optimoidussa muodossa. QRpediaa on käytetty museoissa antamaan näyttelyesineistä taustatietoja monella kielellä, ilman että museon seiniä peittävät suurikokoiset tekstitaulut. Esimerkkejä sitä hyödyntäneistä museoista ovat Derbyn kaupunginmuseo ja Fundació Joan Miró, joka liitti koodit ulkomaille kiertoon lähteneeseen näyttelyynsä. Myös Britanninan kansallisarkisto aloitti koodeja käyttävän projektin näyttelytilassaan.

Sovellus käyttää Wikipedian APIa, ja sen lähdekoodi on julkaistu vapaalla lisenssillä (MIT). Sen kehittämiseen osallistuivat Britannian Wikimedian puh