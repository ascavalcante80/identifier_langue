Vientiane (laoksi ວຽງຈັນ) on Laosin pääkaupunki. Sen arvioitu asukasluku vuonna 2005 oli 287 000. Kaupungin nimen translitterointi Vientiane on ranskalaista alkuperää. Toinen yleinen, alkukielistä ääntämystä paremmin vastaava translitteroitu muoto on Viangchan. Nimi tarkoittaa 'kuun kaupunkia'.
Vientiane sijaitsee Mekongjoen mutkassa lähellä Thaimaan vastaista rajaa. Lähin maayhteys Thaimaan puolelle on 25 kilometrin päässä sijaitseva Nong Khai, jonne on pääsy Mekongjoen ylittävää siltaa, Thai-Lao Friendship Bridgeä (saphaan mittaphaap), pitkin.
Kuningas Setthathirath perusti Vientianen Lan Xangin pääkaupungiksi vuonna 1560. 1779 Siamin armeija valtasi kaupungin ja teki Laosista alusmaan.
Kaupunki tuhoutui epäonnistuneen kapinan seurauksena 1827. Laos ja Vientiane päätyivät Ranskan vallan alaisiksi vuonna 1893. Ranskalaisajan vaikutteet näkyvät edelleen kaupungin arkkitehtuurissa ja ruokakulttuurissa.


== Liikenne ==

Vientianessa on Wattayn kansainvälinen lentoasema, josta on säännöllisiä lentoja Bangkokiin, Thaimaahan, Vietnamiin, Kambodžaan ja Kiinaan.


== Nähtävyyksiä ==
Ph