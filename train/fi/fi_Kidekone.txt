Kidekone on yksinkertainen radiovastaanotin, joka ei tarvitse ulkopuolista virtalähdettä, vaan se saa käyttövoimansa suoraan vastaanottamistaan radioaalloista. Kidekoneet olivat suosittuja erityisesti radion alkuaikoina.
Kidekone vastaanottaa AM-lähetyksiä ja siinä oleva diodi tasasuuntaa kantoaallon jättäen jäljelle vain signaalin verhokäyrän, joka sisältää radion välittämän ohjelmasignaalin. Yleisradionkin aiemmin lähettämät keskipitkä- ja pitkäaaltoalueiden lähetykset olivat siten vastaanotettavissa kidekoneella.
Voimakkaan radioaseman läheisyydessä ei tarvita edes virityspiiriä. Mutta jos vastaanotettav