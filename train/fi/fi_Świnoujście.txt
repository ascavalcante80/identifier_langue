Świnoujście [,ɕvinɔ'ujɕtɕe] (saks. Swinemünde) on 40 854 (2009) asukkaan kaupunki Puolan luoteisnurkassa Länsi-Pommerin voivodikunnassa. Kaupunki sijaitsee Usedomin ja Wolinin saarilla.
Swinemünde perustettiin Swinan, Oderin laskujoen, läntiselle rannalle pienen kylän paikalle vuonna 1748. Fredrik II Suuren aikana Swinemünde linnoitettiin ja se sai kaupunginoikeudet 1765. Se toimi Stettinin (Szczecin) ulkosatamana. Nykyään (2011) kaupunkien yhteinen Szczecin-Świnoujścien satama on Puolan 2. suurin kauppasatama.
Swinemünden merkitys pieneni, kun Itämerestä rakennettiin kanava suoraan Stettiniin 1800-luvun lopussa. Kaupunki kärsi toisessa maailmansodassa raskaista pommituksista ja ainakin 23 000 siviiliä kuoli. Sodan jälkeen kaupunki luov