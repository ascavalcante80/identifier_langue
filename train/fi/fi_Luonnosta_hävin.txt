Luonnosta hävinnyt laji tarkoittaa eliölajia, jonka luonnonvarainen kanta on kuollut sukupuuttoon, mutta jota on edelleen jäljellä esimerkiksi viljeltynä, istutettuna tai eläintarhassa.
Kansainvälisen luonnonsuojeluliiton (IUCN) uhanalaisuusluokituksessa ”luonnosta hävinnyt” (EW, Extinct in the Wild) on yksi uhanalaisuuden tasoista.
IUCN:n luonnosta hävinneiksi luokittelemia lajeja ovat esimerkiksi perhostoka, havaijinvaris, guaminluhtakana, davidinhirvi ja sapelibeisa. Laji voi myös hävitä vain joltakin tietyltä alueelta: esimerkiksi euroopanmajava elää Suomessa ainoastaan istutettuna Satakunnan alueella, luontaisen elinalueensa eli Itä- ja Poh