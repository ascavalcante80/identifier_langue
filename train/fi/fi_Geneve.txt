Geneve (ransk. Genève, saks. Genf, ital. Ginevra, retoromaaniksi Genevra, engl. Geneva) on Sveitsin toiseksi suurin kaupunki Zürichin jälkeen. Se on Geneven kantonin pääkaupunki.


== MaantiedeMuokkaa ==
Geneve sijaitsee Genevenjärven rannalla Rhônejoen luusuassa, Ranskan rajan tuntumassa. Kaupungissa oli joulukuussa 2012 188 898 vakinaista asukasta, joista 46,7 % oli ulkomaalaisia. Geneven kantonissa asui yhteensä 462 848 asukasta ja sen pinta-ala on 282 km².  


== HistoriaMuokkaa ==
Geneve oli kelttien asuttama ennen joutumistaan Rooman valtaan. Latinankielinen nimi "Genua" mainitaan ensimmäisen kerran Julius Caesarin gallialaissodista kertovassa kirjassa. Rooman valloituksen jälkeen kaupunki kuului Rooman Provincia Romana (Gallia Narbonensis) -provinssiin. 800-luvulla Genevestä tuli Burgundin pääkaupunki. Vaikka burgundit, frankit ja Pyhä saksalais-roomalainen keisarikunta taistelivat alueesta, Geneve oli pääasiassa omien piispojensa hallitsema. Jean Calvinin reformaation yhteydessä Genevestä tuli tasavalta.
Uskonpuhdistajen vaikutuksesta Geneveä on kutsuttu protestanttien Roomaksi; 1500-luvulla kaupunki oli kalvinismin keskus ja Pyhän Pietarin kirkko (Temple de Saint-Pierre) Calvinin kotikirkko.
Yksi tärkeimmistä tapauksista Geneven historiassa on Escalade, Savoijin viimeinen yritys vallata Geneve. Hyökkäys tapahtui yöllä 11.–12. joulukuuta 1602. Voittoa juhlitaan edelleen tuonaikaisilla asuilla, hevosin ja tykein varustetuilla paraateilla ja näytöksillä Geneven vanhassa kaupungissa (Fête de l'Escalade).
Nykyisen Geneve on saman nimisen kantonin (virallisesti: Geneven tasavalta ja kantoni; République et Canton de Genève) pääkaupunki vuodesta 1815 lähtien, vapauduttuaan Napoleonin vallasta.


== Kansainvälinen merkitysMuokkaa ==
Geneve tunnetaan erityisesti monien kansainvälisten organisaatioiden pääpaikkana. Siellä on myös järjestetty merkittäviä konferensseja ja solmittu sopimuksia. Ensimmäinen Geneven sopimus solmittiin 1864 taistelukentällä haavoittuneiden suojelemisesta.
Genevessä oli 1920–1946 Kansainliiton päämaja. Kansainliiton kutsusta pidettiin 1932 aseistariisuntakonferenssi, jonka epäonnistumisen jälkeen Saksa ilmoitti eroavansa Kansainliitosta.
Genevestä ja lähiseudulta johdetaan nykyisinkin mm. seuraavia järjestöjä:
CERN
International Baccalaureate (IB)
Kansainvälinen standardointiorganisaatio ISO
Kirkkojen maailmanneuvosto (KMN)
Punaisen Ristin ja Punaisen Puolikuun yhdistysten kansainvälinen liitto (IFRC)
Punaisen Ristin kansainvälinen komitea (ICRC)
Yhdistyneiden kansakuntien (YK) monet järjestöt, muun muassaKansainvälinen televiestintäliitto (ITU)
Kansainvälinen työjärjestö (ILO)
Maailman henkisen omaisuuden järjestö (WIPO)
Maailman ilmatieteen järjestö (WMO)
Maailman kauppajärjestö (WTO)
Maailman terveysjärjestö (WHO)
Yhdistyneiden kansakuntien kauppa- ja kehitysjärjestö (UNCTAD)
Yhdistyneiden kansakuntien lastenrahasto (UNICEF), Euroopan hallintokeskus
Yhdistyneiden kansakuntien pakolaisjärjestö (UNHCR)


== LiikenneMuokkaa ==
Genevessä on vilkas kansainvälinen lentoasema. Gare de Cornavin'n rautatieasemalta on kattavat yhteydet sekä Sveitsin muihin osiin että naapurimaihin. Genevestä lähtee moottoritie kolmeen 