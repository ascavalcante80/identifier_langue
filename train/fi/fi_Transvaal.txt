Transvaal oli itsenäinen buuritasavalta 1800-luvun jälkipuoliskolla ja sittemmin yksi Etelä-Afrikan provinssi vuodesta 1910 vuoteen 1991. Nykyään Transvaal käsittää joko osittain tai kokonaan Gautengin, North Westin, Limpopon ja Mpumalangan provinssit.


== Historia ==

Transvaalin asutti 1830- ja 1840-luvuilla Kapmaasta brittien vainoa paenneet voortrekkerit. Tätä tapahtumaa kutsutaan nimellä "Suuri vaellus". Buurit voittivat helposti paikalliset asukkaat valtataistelussa ja perustivat useita tasavaltoja brittihallinnon ulkopuolelle. 1850-luvulla britit tulivat yhteisymmärrykseen buuritasavaltojen kanssa ja myönsivät itsenäisyyden Transvaalille, josta tehtiin viralliselta nimeltä Etelä-Afrikan tasavalta (ZAK). Britannia valloitti kuitenkin Transvaalin vuonna 1877, ilmeisesti omaksi suojeluksekseen. Vuonna 1880 Transvaalin buurit nousivat kapinaan koventunutta brittihallintoa vastaan. Buurien johtaja Paul Kruger vaikutti keskeisesti siihen, että Ensimmäinen buurisota saatiin päätökseen ja Transvaal sai takaisin itsenäisyytensä vuonna 1881. Sittemmin Kruger valittiin Transvaalin presidentiksi.
Vuoden 1885 alun Witwatersrandin suuri kultalöydös johti ulkomaalaisten (uitlander) muuttovirtaan Transvaaliin. Pelko kasvavasta brittimallin käyttöönotosta seudulla johti buurien tekemään ennalta ehkäisevään iskuun vuonna 1899. Toinen buurisota johti lopulta Transvaalin liittämiseen Brittiläiseen imperiumiin vuonna 1900. Kymmenen vuotta myöhemmin buuritasavallat liittyivät yhteen Kapmaan ja Natalin siirtokuntien kanssa muodostaakseen Etelä-Afrikan unionin.
Vuonna 1961 liitto erosi Brittiläisestä kansainyhteisöstä ja muodosti Etelä-Afrikan tasavallan. PWV alueesta (Pretoria-Wiwatersrand-Pretoria-Witwatersrand-Vereeniging) Transvaalissa (nykyään Gautengin provinssi) muodostui Etelä-Afrikan talouden höyryveturi - asema jota se yhä pitää hallussaan.
Vuonna 1994 ensimmäisten kaikille roduille avointen vaalien jälkeen vanhat provinssit ja asuinalueet järjestettiin uudelleen eikä erillisiä Transvaalin provinsseja enää ole. Osa Transvaalista kuuluu nykyisiin Gautengin, North Westin, Limpopon ja Mpumalangan provinsseihin.


== Maantieto ==

Transvaalin provinssi sijaitsi etelän Vaal-joen ja pohjoisen Limpopo-joen välissä (suuripiirteisesti 22 1/2 S ja 27 1/2 S, 25 E ja 32 E). Etelässä se jakoi rajan Oranjen vapaavaltion kanssa ja Natal provinssin kanssa, lännessä Cape Provincen ja Bechuanalandin protektoraatin (myöhemmin Botswana), pohjoisessa Rhodesian (myöhemmin Zimbabwe) ja idässä Portugalin Itä-Afrikan (myöhemmin Mosambik) ja Swazimaan kanssa. Ainoastaan 