Wuhan (yksink.: 武汉; perint.: 武漢; pinyin: Wǔhàn ) on Hubein maakunnan pääkaupunki keskisessä Kiinassa. Kaupunki sijaitsee Jangtse- ja Han-jokien yhtymäkohdassa. Wuhan on muodostunut kolmesta pienemmästä kaupungista: Hanyangista, Wuchangista ja Hankousta, jotka olivat ennen itsenäisiä.


== Historia ==
Hanyangin alueella on ollut asutusta jo yli 3 000 vuotta sitten. Han-dynastian aikaan Hanyang oli melko vilkas satama. Vuonna 206 rakennettiin muurit Hanyangin ja vuonna 223 myös Wuchangin turvaksi. Jälkimmäinen tapahtuma tarkoitti Wuhanin perustamista. Yuan-dynastian ollessa vallassa Wuchang nostettiin provinssin pääkaupungin asemaan.
1800-luvun lopussa rautateitä jatkettiin kaupunkiin. Wuhanista muodostui tällöin merkittävä uudelleenlastauspaikka rautatie- ja jokiliikenteen välillä.
Vuonna 1911 Sun Yat-senin seuraajat aloittivat Wuchangin kansannousun, jonka seurauksena Qing-dynastia kaatui ja Kiinan tasavalta perustettiin. Wuhan oli Wang Jingwein johtaman Guomindang-hallituksen pääkaupunki 1920-luvulla.
Kaupunki on kärsinyt useasti tulvista. Kolmen solan padon pitäisi hillitä tulvia.lähde? Vuonna 2011 tulvat olivat harvinaisen pahoja, Sateet olivat runsaimmat 13 vuoteen, ja paikallisten viranomaisten mukaan sadevesiviemäreitä oli vaurioitunut rakennustöissä.
Kaupungin yksi nähtävyyksistä on Käärmemäen puistossa sijaitseva Keltaisen kurjen paviljonki, joka rakennettiin alun perin vuonna 223 ja uudelleen vuonna 1981.


== Ystävyyskaupungit ==

 Arnhem, Alankomaat, kesäkuusta 1999
 Bordeaux, Ranska, 18. heinäkuuta 1998 alkaen
 Borlänge, Ruotsi, syyskuusta 2007
 Cheongju, Etelä-Korea, 29. lokakuuta 2000 alkaen
 Duisburg, Saksa, 8. lokakuuta 1982 alkaen
 Galați, Romania, 12. elokuuta 1987 alkaen
 Győr, Unkari, 19. lokaku