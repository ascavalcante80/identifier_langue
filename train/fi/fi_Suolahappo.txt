Suolahappo (vetykloridihappo, kloorivetyhappo) on vahva happo, joka on vetykloridin (HCl) vesiliuos. Se on voimakkaasti syövyttävää ja sitä löytyy luonnostaan mahanesteestä.

Vetykloridi on pistävänhajuinen kaasu (kiehumispiste −85 °C), joka liukenee runsaasti veteen (725 g/l, 20 °C). Muita synonyymejä ovat vetykloridihappo ja kloorivetyhappo.
Vetykloridia voidaan valmistaa laboratoriossa muun muassa ruokasuolasta (NaCl) ja väkevästä rikkihaposta (H2SO4):
2 NaCl + H2SO4 → Na2SO4 + 2 HCl 
Vedessä vetykloridimolekyyli jakaantuu vetyioniksi H+ ja kloridi-ioniksi Cl−. Vetyioni liittyy vesimolekyyliin jolloin muodostuu oksoniumioni H3O+.
HCl + H2O → H3O+ + Cl−
Suolahapon suolat ovat nimeltään klorideja. Esimerkiksi ruokasuola NaCl, natriumkloridi, on suolahapon natriumsuola. Natriumkloridia käytetään teolliseen suolahapon valmistukseen.


== LähteetM