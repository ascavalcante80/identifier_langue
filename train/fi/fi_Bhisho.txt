Bhisho (aikaisemmin Bisho, xhosaa, suom. Puhveli) on Etelä-Afrikan Eastern Cape -provinssin pääkaupunki. Apartheidin aikana se toimi nimellisesti itsenäisen Ciskein bantustanin pääkaupunkina. Se on saanut nimensä kaupungin läpi virtaavalta samannimiseltä joelta.
Kaupunki tuli tunnetuksi siellä 7. syyskuuta 1992 tapahtuneesta Bishon verilöylystä. Tuolloin 70 000 ANC:n kannattajaa marssi kohti kaupunkia vaatien alueen johtajan Oupa Gqozon eroa. Joukon lähestyessä Gqozan joukot avasivat tulen väkijoukkoon tappaen 29 ja haavoittaen yli kahtasataa ihmistä.


== Lähteet ==
↑ Bisho, Eastern Cape SA-Venues.com and Suedafrika-Reise.net. Viitattu 29.6. 2007. (englanniksi)
↑ Allister Sparks: Tomorrow Is Another Country, s. 147–152. The University of Chicago Press, 1995. ISBN