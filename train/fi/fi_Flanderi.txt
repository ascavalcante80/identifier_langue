Flanderi (holl. Vlaanderen) on Belgian liittovaltion pohjoinen pääosin hollanninkielinen osa. Belgian eteläinen osa, Vallonia on pääosin ranskankielinen lukuun ottamatta itäisiä saksankielisiä raja-alueita. Belgian liittovaltio muodostuu hallintoalueista (holl. Gewesten) sekä kieliyhteisöistä (holl. Gemeenschappen). Siten Flanderi voidaan käsittää joko Flanderin alueena (holl. Vlaams Gewest), joka ei sisällä pääkaupunki Brysseliä, tai Flanderin (kieli)yhteisönä (holl. Vlaamse Gemeenschap), joka käsittää myös kaksikielisen Brysselin, joka on sekä liittovaltion että Flanderin pääkaupunki.
Toisin kuin ranskankielisessä Valloniassa, jossa Vallonian alueella ja Vallonian yhteisöllä on erilliset hallinnolliset roolit, Flanderissa vuodesta 1980 lähtien kaikki hallinnolliset tehtävät on siirretty Flanderin yhteisölle, jolla on oma vaaleilla valittu parlamentti ja hallitus, joita Flanderin alueella ei nykyään enää ole. Flanderin alueella (ilman Brysseliä) asuu 6,25 miljoonaa ihmistä (2010)lähde? ja alueen kokonaispinta-ala on 13 522 km². Flanderin alueen suurin kaupunki on Antwerpen. Muita merkittäviä kokoisia kaupunkeja ovat Gent, Brugge, Leuven, Mechelen ja Kortrijk.


== Flanderi ja Bryssel ==
Vaikka Bryssel on sekä Flanderin että Belgian liittovaltion pääkaupunki, Flanderilla ei ole aluehallinnollisia oikeuksia Brysselissä, jolla on oma aluehallinto, kuntarakenne ja alueellinen parlamentti. Flanderin yhteisö vastaa kuitenkin myös Brysselissä sille liittovaltiorakenteessa kuuluvista hollanninkielisten koulutus-, kulttuuri-, ja terveydenhoitopalveluiden tuottamisesta, kuten vastaavasti myös Vallonian yhteisö vastaa myös Brysselissä vastaavien ranskankielisten palveluiden tuottamisesta.


== Läänit ==

Flanderin alue jakaantuu viiteen provinssiin, joilla on omat aluehallinnolliset tehtävänsä. Fla