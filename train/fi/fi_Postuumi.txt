Postuumilla tarkoitetaan henkilön kuolemansa jälkeen saamaa tunnustusta tai julkaistua teosta. Se voi tarkoittaa myös isänsä kuoleman jälkeen syntynyttä lasta.
Kirjan julkaisu postuumisti tarkoittaa, että julkaiseminen tapahtuu kirjailijan kuoleman jälkeen. Kuuluisia postuumisti ilmestyneitä kirjoja ovat muun muassa Franz Kafkan Oikeusjuttu, Mihail Bulgakovin Saatana saapuu Moskovaan, Anne Frankin Nuoren tytön päiväkirja, Stieg Larssonin Millennium-trilogia, Mika Waltarin Nuori Johannes ja J. R. R. Tolkienin Silmarillion.
Myös musiikkia voidaan julkaista postuumisti. Niin on julkaistu muun muassa John Lennonin Bob Dylanin ”Gotta Serve Somebody” -kappaleelle irvaileva kappale ”Serve Yourself”, joka julkaistiin vasta Lennonin kuoltua.
Ranskassa avioliiton voi solmia erityistapauksissa puolison kuoleman jälkeen, jolloin voidaan puhua postuumista avioliitost