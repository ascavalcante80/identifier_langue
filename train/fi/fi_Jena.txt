Jena on yliopistokaupunki Thüringenissä Saalejoen varrella, Weimarista itään. Se on rautateiden risteysasema ja se tunnetaan muun muassa Carl Zeissin tehtaista ja Schottin lasista. Vuoden 2011 väestönlaskennassa siellä oli 105 739 asukasta. Jenassa on heitetty keihäänheiton maailmanennätys.


== Historia ==
Jena oli 800-luvulla mahdollisesti nimeltään Jani. Kaupunginoikeudet se sai 1230. Vuodesta 1331 se kuului Meissenin kreivikuntaan. Vuosina 1672-1690 se oli Saxe-Jenan herttuakunnan keskus, ja herttua asui siellä vuoteen 1903 asti.
Huomattavia rakennuksia ovat vanhat yliopiston rakennukset, 1300-luvulta peräisin olevan kaupungintalo ja Michaelskirche (rakennettu 1438–1528). Keskiaikaisista linnoituksista on jäljellä useita torneja. Kaupunki vaurioitui pahasti pommituksissa toisen maailmansodan aikana. Sodan jälkeen Jena jäi Itä-Saksan puolelle.


== Yliopisto ==
Jenan yliopisto perustettiin 1558. 1700-luvun loppuun mennessä se nousi Saksan alueen kuuluisimmaksi ja suurimmaksi yliopistoksi. Sen opettajakuntaan kuului monia suuria filosofeja ja kirjailijoita kuten Hegel ja Schiller. Evoluution tutkija Ernst Haeckel vaikutti siellä 1800-luvun puolivälissä, ja Karl Marx sai 