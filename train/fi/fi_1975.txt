
== TapahtumiaMuokkaa ==


=== tammikuuMuokkaa ===
1. tammikuuta – Watergate-skandaali: entinen USA:n oikeusministeri John N. Mitchell sekä Valkoisen talon avustajat H. R. Haldeman ja John Ehrlichman havaittiin syyllisiksi ja tuomittiin 21. helmikuuta 30 kuukaudeksi – 8 vuodeksi vankilaan.
1. tammikuuta – Anjalan ja Sippolan kunnat yhdistettiin uudeksi Anjalankosken kauppalaksi. Jepuan ja Munsalan kunnat sekä Uudenkaarlepyyn maalaiskunta liitettiin Uudenkaarlepyyn kaupunkiin.
1. tammikuuta – Kuritushuonerangaistus poistettiin lainmuutoksella Suomen rangaistusjärjestelmästä.
1. tammikuuta – Elinkeinoelämän valtuuskunta (EVA) aloitti toimintansa.
5. tammikuuta – Rahtilaiva Lake Illawarra törmäsi Tasman Bridge -siltaan Tasmaniassa, 12 ihmistä sai surmansa.
7. tammikuuta – OPEC päätti nostaa raaka-öljyn hintaa 10 %.
18. tammikuuta – Kyproksella aloitettiin kyproksenturkkilaisten pakolaisten kuljettaminen Turkkiin.
19. tammikuuta – Ensi- ja turvakotien liitto vietti 30-vuotisjuhliaan. Suomessa oli toiminnassa kahdeksan ensikotia.
20. tammikuuta – Sosiaali- ja terveysministeri Pentti Pekkarinen menehtyi auto-onnettomuudessa saamiinsa vammoihin. Hänen seuraajakseen nimitettiin kansanedustaja Reino Karpola ja uudeksi kansanedustajaksi tuli Toivo Yläjärvi.
20. tammikuuta – Hannu Salama sai Pohjoismaiden neuvoston kirjallisuuspalkinnon romaanistaan Siinä näkijä missä tekijä.
25. tammikuuta – Bangladeshin parlamentti hyväksyi maalle uuden perustuslain, jonka nojalla maa siirtyi yksipuoluejärjestelmään. Pääministeri, šeikki Mujibur Rahman ryhtyi hoitamaan presidentin tehtäviä ja kielsi poliittiset puolueet.
30. tammikuuta – Ruotsin Keskustapuolueen puheenjohtaja Thorbjörn Fälldin ehdotti Nobelin rauhanpalkinnon myöntämistä presidentti Urho Kekkoselle.


=== helmikuuMuokkaa ===
1. helmikuuta – SDP:n puoluetoimistoon Helsingin Hakaniemessä murtauduttiin. Tekoa epäiltiin aluksi poliittiseksi, mutta se osoittautui myöhemmin ”tavalliseksi” murroksi.
3. helmikuuta – Etiopian sotilashallitus Derg otti maan suurimmat teollisuuslaitokset ”kansan omistukseen”.
3. helmikuuta – Marokko vaati Espanjalta Ceutan ja Melillan alueita.
7. helmikuuta – Helsingin uusi messukeskus vihittiin käyttöön Pasilassa. Samalla avattiin Vene 75 -näyttely, jossa oli esillä yli 400 venettä.
9. helmikuuta – Neuvostoliiton Sojuz 17 palasi maahan.
10. helmikuuta – Riihimäen ja Seinäjoen välisen rataosan sähköistys valmistui.
10. helmikuuta – Tilastokeskus ilmoitti energian kokonaiskulutuksen olleen Suomessa vuonna 1974 viisi prosenttia pienempi kuin vuonna 1973.
11. helmikuuta – Margaret Thatcherista tuli Britannian konservatiivipuolueen ensimmäinen naisjohtaja. Hän johti konservatiivit voittoon vuoden 1979 vaalissa, toimi Yhdistyneen kuningaskunnan pääministerinä 11 vuotta ja luopui puolueen johdosta marraskuussa 1990.
15. helmikuuta – Etelä-Korean presidentti Park Chung-hee ilmoitti, että kaikki poliittiset vangit kommunisteja lukuun ottamatta tullaan vapauttamaan. Välittömästi vapautettiin noin 40 vankia.
23. helmikuuta – Norjan Lillehammerissa kuoli 27 ihmistä junaonnettomuudessa.
24. helmikuuta – Birendra kruunattiin Nepalin kuninkaaksi. Hän oli hallinnut maata tosiasiallisesti jo vuodesta 1972.
28. helmikuuta – Onnettomuudessa Lontoon metron Moorgate-asemalla sai 43 ihmistä surmansa.


=== maaliskuuMuokkaa ===
1. maaliskuuta – Iranin šaahi Muhammad Reza Pahlavi lakkautti maan kaikki poliittiset puolueet ja ilmoitti siirtymisestä yksipuoluejärjestelmään.
4. maaliskuuta – Kuningatar Elisabet II löi Charlie Chaplinin ritariksi. Hänen aateloimistaan lykättiin kahdellakymmenellä vuodella, koska Britannian ulkoministeriön raportissa vuodelta 1956 häntä epäiltiin kommunistisympatioista ja koska hän oli mennyt kahdesti naimisiin 16-vuotiaan kanssa.
4. maaliskuuta – Presidentti Urho Kekkonen kastoi vastavalmistuneen Suomen suurimman jäänmurtajan kaimakseen. Urho-jäänmurtajan teho on 22 000 hevosvoimaa.
4. maaliskuuta – Etiopian sotilashallitus Derg aloitti radikaalin maauudistuksen, joka kansallisti kaiken maan, lakkautti maaorjuuden ja asetti talonpojat vastuuseen järjestelmän toteuttamisesta. Kukaan ei saanut omistaa yli kymmentä hehtaaria maata tai palkata maatyöläisiä.
6. maaliskuuta – Algerin sopimus: Iran ja Irak sopivat rajariitansa. Irak menetti yksinoikeutensa Shatt al-Arabin hallintaan ja joutui luopumaan vaatimuksestaan Iranin Khūzestāniin.
8. maaliskuuta – Suomen kansan yhtenäisyyden puolueen kansanedustaja Kalevi Huotari kuoli. Hänen tilalleen Eduskuntaan tuli Matti Hannola.
10. maaliskuuta – Vietnamin sota: Pohjois-Vietnamin joukot hyökkäsivät Ban Me Thoutiin tavoitteenaan valloittaa Saigon.
15. maaliskuuta – Estado da Guanabara liittyi Rio de Janeiron osavaltioon Brasiliassa.
15. maaliskuuta – Neste Oy:n säiliöalus Enskeri lähti Sköldvikin satamasta kohti Etelä-Atlanttia. Laivan lastina oli 690 arsenikkipitoista myrkkyä sisältänyttä tynnyriä, jotka oli tarkoitus upottaa mereen Afrikan rannikolla lähellä päiväntasaajaa. Aikomus herätti vastalauseiden myrskyn.
21. maaliskuuta – Etiopian sotilashallitus Derg lakkautti kuninkaalliset arvonimet ja ehdotti monarkian kumoamista.
22. maaliskuuta – Euroviisut järjestettiin Tukholmassa.
25. maaliskuuta – Oma veljenpoika ampui Saudi-Arabian kuningas Faisalin.


=== huhtikuuMuokkaa ===
3. huhtikuuta – Bobby Fischer kieltäytyi pelaamasta šakkia Anatoli Karpovin kanssa, joten hän menetti mestaruustittelinsä.
12. huhtikuuta – Yhdysvallat sulki suurlähetystönsä Phnom Penhissä ja evakuoi kansalaisensa Kamputseasta.
15. huhtikuuta – Säiliöalus Enskerin myrkkylasti tuotiin Naantaliin.
17. huhtikuuta – Pol Pot teki Kamputseasta ”Kamputsean demokraattisen tasavallan” ja ryhtyi sen pääministeriksi (1975–1979).
20. huhtikuuta – Keskustapuolueen puheenjohtaja Johannes Virolainen torjui huhut puolueensa sisäisestä presidenttikilpailusta. Virolainen sanoi presidenttikeskustelun olevan ennenaikaista niin kauan kuin Urho Kekkonen on käytettävissä tasavallan presidenttinä.
25. huhtikuuta – Kuusi länsisaksalaisen Punaisen armeijakunnan (RAF) jäsentä valtasi Länsi-Saksan Tukholman-suurlähetystön ja otti 12 lähetystön henkilökuntaan kuuluvaa panttivangeiksi. Kaappaajat vaativat 26 toverinsa vapauttamista länsisaksalaisista vankiloista, mihin Länsi-Saksan hallitus ei suostunut. Kaappausdraama kesti 12 tuntia ja päättyi lähetystössä sattuneeseen pommin räjähdykseen. Kaksi panttivankia ja yksi kaappaaja saivat surmansa ja yli 20 ihmistä loukkaantui. Yksi kaappaaja kuoli saamiinsa vammoihin myöhemmin.
30. huhtikuuta – Vietnamin sota päättyi kommunistien vallattua Saigonin ja Etelä-Vietnamin antauduttua ehdoitta. Saigonin nimi muutettiin Hồ Chí Minhin kaupungiksi.


=== toukokuuMuokkaa ===
1. toukokuuta – Rafael Paasio ilmoitti SDP:n vappujuhlassa Tampereella jättävänsä puolueen puheenjohtajuuden.
3. toukokuuta – Yhdysvaltalainen Newsweek-lehti kirjoitti, että Kamputseassa on teloitettu tuhansia ihmisiä.
7. toukokuuta – Professori Veli Merikoski esitti julkisuuteen antamassaan kirjelmässä huolestumisensa siitä, että politiikka on syrjäyttämässä virkanimityksissä kokemuksen ja pätevyyden. Presidentti Urho Kekkonen lähetti seuraavana päivänä Merikoskelle kuuluisaksi tulleen ”onnettomat tunarit” -myllykirjeensä, jossa hän moitti Merikoskea Kymen läänin uuden maaherran nimityksen vaikeuttamisesta.
9. toukokuuta – Elokuvaohjaaja Matti Kassila, kirjailijat Christer Kihlman ja Veijo Meri sekä taidemaalari Kauko Lehtinen nimitettiin taiteilijaprofessoreiksi.
10. toukokuuta – Yhtyneet Kuvalehdet Oy:n julkaisema iltapäivälehti Iltaset ilmestyi viimeisen kerran.
12. toukokuuta – Mayaguezin välikohtaus: Kamputsean laivasto valtasi yhdysvaltalaisen kauppalaivan SS Mayaguezin kansainvälisillä vesillä.
13. toukokuuta – Etelä-Korean presidentti Park Chung-hee kielsi miltei kaiken oppositiotoiminnan maassa.
15. toukokuuta – Yhdysvaltain merijalkaväki valtasi kauppalaiva Mayaguezin; operaatiossa kuoli 38 ihmistä.
16. toukokuuta – Intia liitti itseensä Sikkimin.
16. toukokuuta – Japanilaisesta Junko Tabeista tuli ensimmäinen Mount Everestin huipun saavuttanut nainen.
16. toukokuuta – Presidentti Urho Kekkonen nimitti Kokoomuksen kansanedustajan, varatuomari Erkki Huurtamon Kymen läänin uudeksi maaherraksi heinäkuun alusta lukien. Huurtamon tilalle eduskuntaan tuli lehtori Saara Mikkola.
29. toukokuuta – 15 Länsi-Afrikan maata solmi Lagosin sopimuksen, joka loi Länsi-Afrikan talousyhteisön.
31. toukokuuta – Suomen ja Neuvostoliiton välillä avattiin Nuijamaan rajanylityspaikka.


=== kesäkuuMuokkaa ===
1. kesäkuuta – Presidentti Urho Kekkonen vihki käyttöön suomalais-ruotsalaisen kulttuurikeskuksen Espoon Hanasaaressa. Vihkiäisiin osallistui myös Ruotsin kuningas Kaarle XVI Kustaa.
4. kesäkuuta – Pääministeri Kalevi Sorsa jätti hallituksensa eronpyynnön presidentti Urho Kekkoselle. Suomen toiseksi pitkäikäisimmäksi noussut hallitus hajosi sisäisiin kiistoihinsa, erityisesti SDP:n ja Keskustan erimielisyyksiin ns. maapaketista.
4. kesäkuuta – Presidentti Urho Kekkonen määräsi ennenaikaiset eduskuntavaalit pidettäviksi syyskuussa 1975.
5. kesäkuuta – Suezin kanava avattiin ensimmäisen kerran Kuuden päivän sodan jälkeen.
6. kesäkuuta – SDP piti puoluekokouksensa Jyväskylässä. Puolueen puheenjohtajaksi tuli puoluesihteeri, pääministeri Kalevi Sorsa, varapuheenjohtajiksi kansanedustajat Veikko Helle ja Pirkko Työläjärvi sekä puoluesihteeriksi opetusministeri Ulf Sundqvist.
11. kesäkuuta – Eduskunta hyväksyi Oy Veikkaus Ab:n osake-enemmistön oston valtiolle.
12. kesäkuuta – Kreikka haki Euroopan talousyhteisön EEC:n jäsenyyttä.
13. kesäkuuta – Presidentti Urho Kekkonen nimitti Keijo Liinamaan johtaman virkamieshallituksen.
13. kesäkuuta – Tasavallan presidentti vahvisti tieliikennelain muutoksen, jonka nojalla turvavyön käyttö tuli pakolliseksi henkilöauton kuljettajalle ja etuistuimella matkustavalle. Samoin moottoripyörän kuljettajat ja matkustajat velvoitettiin käyttämään suojakypärää. Lainmuutos tuli voimaan heinäkuun alussa.
20. kesäkuuta – Virenojan tiilitehdas Orimattilassa paloi maan tasalle. Tehtaassa oli palon alkaessa tiilenpoltto käynnissä. Vahinkojen suuruudeksi arvioitiin kaksi miljoonaa markkaa.
20. kesäkuuta – Riihimäen Lasi Oy:n pakkauslasivarasto tuhoutui tulipalossa Riihimäellä. Tuhoutuneen omaisuuden arvoksi laskettiin 4–5 miljoonaa markkaa.
25. kesäkuuta – Portugalin siirtomaana lähes 500 vuotta ollut Mosambik itsenäistyi. Vapautusrintama Frelimon johtaja Samora Machel tuli maan ensimmäiseksi presidentiksi.


=== heinäkuuMuokkaa ===
1. heinäkuuta – Ugandan diktaattori Idi Amin armahti kuolemaantuomitun brittiläisen kirjailijan Denis Hillsin, joka oli julkaisemattomassa käsikirjoituksessaan luonnehtinut Aminia tyranniksi. Armahduksen taustalla oli kuningatar Elisabet II:n vetoomus Hillsin puolesta.
3. heinäkuuta – Työtuomioistuin totesi Simo Juntusen erottamisen Demarin palveluksesta joulukuussa 1974 laittomaksi ja tuomitsi lehden kustannusyhtiön Kansanvallan maksamaan Juntuselle 7 000 markan vahingonkorvauksen. Erottamisen perusteita oli yleisesti pidetty väärinä ja toimittajan sananvapautta loukkaavina. Juntunen siirtyi Suomen Kuvalehden pakinoitsijaksi.
5. heinäkuuta – Kap Verde itsenäistyi Portugalista.
6. heinäkuuta – Komorit julistautui itsenäiseksi Ranskasta.
12. heinäkuuta – São Tomé ja Príncipe julistautui itsenäiseksi.
15. heinäkuuta – Apollo- ja Sojuz-avaruusalukset lähtivät avaruuteen telakointia varten.
17. heinäkuuta – Apollo- ja Sojuz-avaruusalukset telakoituivat kiertoradalla. Telakointi oli ensimmäinen kahden eri valtion avaruusalusten välinen.
17. heinäkuuta – Aulis Sallisen ooppera Ratsumies sai ensiesityksensä Savonlinnan oopperajuhlilla. Ooppera oli Olavinlinnan 500-vuotisjuhlien tilausteos ja sen libreton oli kirjoittanut Paavo Haavikko. Päärooleissa esiintyivät Anita Välkki ja Matti Salminen.
19. heinäkuuta – Miss Suomi Anne Pohtamo valittiin San Salvadorissa Miss Universumiksi.
25. heinäkuuta – Presidentti Urho Kekkonen nimitti Suomen ETYK-valtuuskunnan, johon tulivat pääministeri Keijo Liinamaa, ulkoministeri Olavi J. Mattila sekä puoluejohtajat Kalevi Sorsa (SDP), Harri Holkeri (Kok.) ja Aarne Saarinen (SKDL). Keskustapuolue valitsi edustajakseen valtuuskuntaan ETYK-prosessissa aktiivisesti mukana olleen entisen ulkoministerin, tohtori Ahti Karjalaisen.
29. heinäkuuta – Olavinlinna täytti 500 vuotta.
30. heinäkuuta – Euroopan turvallisuus- ja yhteistyökonferenssin päätösvaihe alkoi Helsingissä.
31. heinäkuuta – Yhdysvaltain kuljetusalan ammattiliiton puheenjohtaja Jimmy Hoffa ilmoitettiin kadonneeksi Detroitissa.


=== elokuuMuokkaa ===
1. elokuuta – Euroopan turvallisuus- ja yhteistyökonferenssin (ETYK) päätösasiakirja allekirjoitettiin Helsingissä.
6. elokuuta – Turussa mitattiin poikkeuksellisen korkea lämpötila 31,4 astetta. Eri puolilla Eurooppaa mitattiin epätavallisen helleaallon vuoksi 30–40 asteen lämpötiloja.
11. elokuuta – Portugalin Timorin kuvernööri Mário Lemos Pires pakeni pääkaupungista Dilistä vallankumouksen ja sisällissodan vuoksi.
14. elokuuta – Suomen peruskartoitus valmistui, kun maastotyöt Pellon kunnan alueella saatiin päätökseen. Pellon kunnantalon seinään kiinnitettiin tapauksen kunniaksi muistolaatta. Peruskartoitus oli aloitettu 1940-luvun lopulla Oulujoen varresta.
15. elokuuta – Bangladeshin presidentti Mujibur Rahman sai surmansa vallankaappauksessa Dhakassa.
20. elokuuta – NASA laukaisi Viking 1 -luotaimen Marsiin.
23. elokuuta – Kreikkalainen tuomioistuin tuomitsi vuonna 1967 vallan kaapanneen entisen presidentin Georgios Papadopoulosin ja kaksi hänen läheistä avustajaansa maanpetoksesta kuolemaan. Kreikan hallitus muutti tuomiot elinkautisiksi vankeusrangaistuksiksi 25. elokuuta.
25. elokuuta – Suomen Pankki laski liikkeelle 500 markan setelin ja 10 markan arvoisen presidentti Urho Kekkosen 75-vuotisjuhlarahan.
28. elokuuta – Sanoma Oy päätti lopettaa Viikkosanomat-viikkolehtensä julkaisemisen vuoden 1975 lopussa taloudellisista syistä.


=== syyskuuMuokkaa ===
2. syyskuuta – Joonas Kokkosen ooppera Viimeiset kiusaukset sai ensi-iltansa Suomen Kansallisoopperassa. Oopperan libreton oli kirjoittanut Joonas Kokkosen pikkuserkku, kirjailija Lauri Kokkonen ja se kuvasi herännäisjohtaja Paavo Ruotsalaisen elämänvaiheita. Pääroolissa vuorottelivat Martti Talvela ja Martti Wallén. Ruotsalaisen vaimon roolissa esiintyi Ritva Auvinen.
3. syyskuuta – Presidentti Urho Kekkonen täytti 75 vuotta.
5. syyskuuta – Kalifornian Sacramentossa kulttijohtaja Charles Mansonin seuraaja Lynette ”Squeaky” Fromme yritti murhata Yhdysvaltain presidentti Gerald Fordin. Ford selvisi vammoitta.
12. syyskuuta – Suomen sanomalehdistö vietti 200-vuotisjuhliaan. Ensimmäisen suomenkielisen sanomalehden, Antti Lizeliuksen julkaisemien Suomenkielisten Tieto-Sanomien näytenumero ilmestyi syyskuun alussa 1775.
16. syyskuuta – Papua-Uusi-Guinea itsenäistyi.
18. syyskuuta – Espanjalainen sotilastuomioistuin tuomitsi viisi vasemmistolaista kuolemaan erään poliisin murhasta. Tuomiot pantiin täytäntöön 27. syyskuuta ja ne nostattivat ulkomailla vastalauseiden myrskyn.
20. syyskuuta – Malesian kuninkaan Tuanku Al-Mutassimu Billahi Muhibbudin Sultan Abdul Halim Al-Muadzam Shah ibni Almarhum Sultan Badlishahin toimikausi päättyi. Hänen seuraajakseen tuli Kelantanin sulttaani Yahya Petra ibni Almarhum Sultan Ibrahim Petra.
21.–22. syyskuuta – Suomessa käytiin eduskuntavaalit.
22. syyskuuta – Yhdysvaltain presidentti Gerald Ford selvisi toisesta murhayrityksestä.
23. syyskuuta – Kolme teollisuusliittoa - Suomen Teollisuusliitto, Metsäteollisuuden Keskusliitto ja Teollisuudenharjoittajain Liitto - yhdistyi Helsingissä uudeksi Teollisuuden Keskusliitoksi, jonka toimitusjohtajaksi valittiin Suomen Työnantajain Keskusliiton toimitusjohtaja Timo Laatunen. Laatusen seuraajaksi STK:n toimitusjohtajana tuli Pentti Somerto.
24. syyskuuta – Kaakkois-Aasian puolustusliitto SEATO päätti lopettaa toimintansa kahden vuoden kuluessa.
25. syyskuuta – Norjan pääministeri Trygve Bratteli ilmoitti luopuvansa tehtävistään vuoden 1976 alussa.
29. syyskuuta – Suomi tuomitsi Espanjassa toimeenpannut teloitukset ja kutsui Espanjan-suurlähettiläänsä Heikki Hannikaisen kotiin.


=== lokakuuMuokkaa ===
1. lokakuuta – Uuden eduskunnan puhemieheksi valittiin Keskustapuolueen V. J. Sukselainen, ensimmäiseksi varapuhemieheksi SDP:n Veikko Helle ja toiseksi varapuhemieheksi Kokoomuksen Anna-Liisa Linkola, josta tuli ensimmäinen nainen eduskunnan puhemiehistössä.
2. lokakuuta – Japanin keisari Hirohito aloitti ensimmäisen valtiovierailunsa Yhdysvalloissa ja tapasi presidentti Gerald Fordin.
5. lokakuuta – SDP:n taloudenhoitaja Pentti Ketola ja kaksi hänen apulaistaan jäivät kiinni Arlandan lentokentällä yrittäessään salakuljettaa Ruotsin ja Länsi-Saksan ammattiyhdistysliikkeiltä Metalliliiton vaaleihin vaalitueksi saatua valuuttaa Suomeen. Julkisuudessa liikkui huhuja Yhdysvaltain tiedustelupalvelun CIA:n osuudesta varojen hankintaan, minkä SDP kiisti. 4. marraskuuta pidetyt vaalit päättyivät SDP:n niukkaan voittoon.
7. lokakuuta – Neuvostoliitto ja Itä-Saksa solmivat uuden ystävyys- ja avunantosopimuksen. Sopimuksesta oli poistettu kaikki viittaukset Saksojen jälleenyhdistymiseen.
10. lokakuuta – Papua-Uusi-Guinea hyväksyttiin YK:n 142. jäsenvaltioksi.
10. lokakuuta – Hovioikeudenneuvos Ritva Hyöky nimitettiin Vaasan hovioikeuden presidentiksi. Hän oli Suomen ensimmäinen nainen hovioikeuden presidenttinä.
13. lokakuuta – Sosialistinen Työväenpuolue irtisanoi kaikki työntekijänsä talousvaikeuksien vuoksi. Puolue, jonka jäsenistä suuri osa oli entisen TPSL:n kannattajia, ei ollut saanut eduskuntavaaleissa yhtäkään kansanedustajaa.
16. lokakuuta – Indonesian joukot tappoivat viisi australialaista toimittajaa Balibossa Timorissa.
29. lokakuuta – Suomi ja Yhdysvallat sopivat Asla-stipendiaattijärjestelmän muuttamisesta pysyväksi.
30. lokakuuta – Francisco Francon luovutti terveyssyistä tehtävänsä Prinssi Juan Carlosille.
31. lokakuuta – Valtiontalouden tarkastusvirasto totesi Teiniliiton tileissä runsaasti epäselvyyksiä ja väärinkäytöksiä. Liitto oli muun muassa ilmoittanut jäsenmääräkseen 100 000, kun todellinen luku oli ollut noin 12 600. Teiniliittoa vaadittiin palauttamaan saamansa valtionapu.


=== marraskuuMuokkaa ===
6. marraskuuta – 300 000 aseistamatonta marokkolaista kokoontui Tarfajaan odottamaan kuningas Hassan II:n käskyä marssia Länsi-Saharaan.
7. marraskuuta – Kuusi nuorta, joista kaksi saksalaista, kuoli kahden auton yhteentörmäyksessä Pälkäneellä.
10. marraskuuta – Yhdistyneiden kansakuntien yleiskokouksen päätös 3379: Äänin 72–35 (32 tyhjää) sionismi rinnastettiin rasismiin. Päätös peruttiin vuonna 1991.
10. marraskuuta – Malmilaiva SS Edmund Fitzgerald upposi 29-henkisine miehistöineen myrskyssä Yläjärvellä.
11. marraskuuta – Angola itsenäistyi Portugalista. Itsenäistymishetkellä maassa oli käynnissä verinen, kolmen ryhmittymän välinen sisällissota.
11. marraskuuta – Australian kenraalikuvernööri Sir John Kerr erotti pääministeri Gough Whitlamin, mikä johti sisäpoliittiseen kriisiin.
12. marraskuuta – Komorit hyväksyttiin YK:n jäseneksi.
14. marraskuuta – Espanja hylkäsi Länsi-Saharan. Madridin sopimuksessa Marokko sai 2/3 Saharasta ja Mauritania kolmanneksen. Espanjan armeija lähti Länsi-Saharasta ja helmikuussa 1976 Polisario-rintama julisti Saharan demokraattisen arabitasavallan.
14. marraskuuta – Presidentti Urho Kekkonen nimitti oikeusneuvos, lakitieteen tohtori Curt Olssonin Korkeimman oikeuden presidentiksi. KKO:n edellinen presidentti Antti Hannikainen siirtyi eläkkeelle. Olsson oli ollut KKO:n jäsen vuodesta 1970 ja toiminut sitä ennen mm. kauppaoikeuden professorina Svenska Handelshögskolanissa ja korkeakoulun rehtorina.
16. marraskuuta – Etelä-Afrikasta siirtyi palkkasotureita Angolaan FNLA:n ja UNITAn tueksi.
18. marraskuuta − Neuvostoliiton puoluelehti Pravda arvosteli kovin sanoin länsimaita ETYK-päätösasiakirjan noudattamatta jättämisestä.
19. marraskuuta – Keskustapuolue ja sitoutumattomat ryhmät menestyivät Suomen oppikouluissa ja lukioissa pidetyissä kouluneuvostovaaleissa. Suurimman tappion kärsi äärivasemmisto.
21. marraskuuta – Sievin junaturma: erikoispikajuna Polaria suistui raiteilta Sievin ratapihalla. 44 loukkaantui.
22. marraskuuta – Juan Carlos kruunattiin Espanjan kuninkaaksi Francon kuoleman jälkeen.
25. marraskuuta – Suriname itsenäistyi Alankomaista.
27. marraskuuta – Presidentti Urho Kekkonen piti puoluejohtajille ankaransävyisen puhuttelun poliittisen hallituksen aikaansaamiseksi vedoten ”kansalliseen hätätilaan” eli ennätykselliseen työttömyyteen.
28. marraskuuta – Portugalin Timor julistautui itsenäiseksi Itä-Timorina. Ensimmäiseksi presidentiksi tuli Francisco Xavier do Amaral.
28. marraskuuta − Yhdyspankin pääjohtaja Mika Tiivola valittiin Elinkeinoelämän valtuuskunnan puheenjohtajaksi tehtävästä terveyssyistä eronneen Päiviö Hetemäen tilalle.
29. marraskuuta – Bill Gates käytti nimeä ”Micro-soft” kirjeessään Paul Allenille. Microsoftista tuli rekisteröity tavaramerkki 26. marraskuuta 1976.
30. marraskuuta – Presidentti Urho Kekkonen nimitti kokoon ”runnomansa”, Lapin läänin entisen maaherran Martti Miettusen johtaman hallituksen, jota alettiin kutsua ”hätätilahallitukseksi”.


=== joulukuuMuokkaa ===
1. joulukuuta – Länsiafrikkalainen Dahomeyn valtio otti uudeksi nimekseen Beninin kansantasavalta.
1. joulukuuta – Eduskunnan puhemiehistöön tuli muutoksia Miettusen hallituksen nimittämisen vuoksi. Ensimmäinen varapuhemies Veikko Helle valittiin puhemieheksi ja hänen tilalleen tuli Johannes Virolainen.
4. joulukuuta – Israelilainen Yuval Yaron voitti kolmannen kansainvälisen Jean Sibelius -viulukilpailun.
5. joulukuuta – Agronomi Heikki Haavisto valittiin Maa- ja metsätaloustuottajain Keskusliiton (MTK) puheenjohtajaksi Veikko Ihamuotilan jäätyä eläkkeelle.
7. joulukuuta – Indonesian joukot valtasivat Itä-Timorin.
10. joulukuuta – Jelena Bonner vastaanotti Oslossa hänen miehelleen ydinfyysikko Andrei Saharoville myönnetyn Nobelin rauhanpalkinnon. Bonner esitti puheessaan voimakkaan vetoomuksen mielipidevankien vapauttamiseksi kaikkialla maailmassa.
10. joulukuuta – Teiniliitto kieltäytyi maksamasta takaisin pääosaa saamastaan valtionavusta.
12. joulukuuta – Eduskunnan pankkivaltuusmiehet esittivät yhden pennin kolikon poistamista käytöstä.
12. joulukuuta – Suomalaiset urheilutoimittajat valitsivat ampumahiihtäjä Heikki Ikolan vuoden parhaaksi urheilijaksi.
15. joulukuuta – Suomessa oli voimakas myrsky. Valassaarilla mitattiin 10 minuutin keskituuleksi 31 m/s. Myrsky vaurioitti muun muassa rakennusten kattoja eri puolilla maata.
15. joulukuuta – Länsi-Saksan entisen liittokanslerin Willy Brandtin entinen neuvonantaja Günter Guillaume tuomittiin 13 vuodeksi ja hänen vaimonsa Cristel Guillaume kahdeksaksi vuodeksi vankeuteen vakoilusta Itä-Saksan hyväksi.
17. joulukuuta – Ensimmäinen Kuuban kommunistisen puolueen puoluekokous alkoi Havannassa. Fidel Castro valittiin politbyrooseen ja ensimmäiseksi sihteeriksi.
21. joulukuuta – Konepistoolein aseistautuneet terroristit tunkeutuivat terroristijohtaja Carloksen johdolla öljyntuottajamaiden kokoukseen OPEC-järjestön päämajassa Wienissä ja ottivat 11 öljyministeriä panttivangeiksi, joihon kuuluivat muun muassa Iranin ja Saudi-Arabian öljyministerit. Terroristit syyttivät OPEC-maita salaliitosta Israelin kanssa. Seuraavana päivänä terroristit siirtyivät panttivankeineen Libyaan. Terroristit antautuivat 23. joulukuuta Algeriassa, jossa he myös vapauttivat kaikki panttivankinsa. Palestiinalaisjärjestöt kiistivät osallisuutensa tapahtuneeseen
23. joulukuuta – Suomessa oli jälleen voimakas myrsky. Valassaarilla mitattiin toistamiseen 10 minuutin keskituuleksi 31 m/s.
24. joulukuuta – Neuvostoliitto ja Kuuba ilmoittivat jatkavansa Angolan MPLA-sissijärjestön tukemista. Kuuba oli lähettänyt runsaasti sotilaitaan Angolaan MPLA:n avuksi.
25. joulukuuta – "Iron Maiden" perustettiin.
29. joulukuuta – Pommi-isku New Yorkin LaGuardia-lentokentällä surmasi 11 ihmistä. Isku on edelleen selvittämättä, eikä kukaan ottanut siitä vastuuta. Syyllisiksi epäiltiin Puerto Ricon itsenäisyyttä tavoittelevaa FALN:aa, joka teki yli 120 pommi-iskua 1974–1983, Juutalaisten puolustusliigaa, Palestiinan vapautusjärjestöä ja Jugoslaviasta itsenäisyyttä tavoitelleita kroaatteja.


=== Tuntematon päivämääräMuokkaa ===
tammikuu – Altair 8800, ensimmäisiä mikrotietokoneita, esiteltiin Popular Electronicsin kannessa. Koneen valmistus aloitettiin toukokuussa ja se jatkui vuoteen 1978. Siinä oli Intel 8080 -suoritin ja 256 tavua keskusmuistia. Se oli myös ensimmäinen tietokone, joka käytti Paul Allenin ja Bill Gatesin BASIC-ohjelmistoa.
lokakuu – Helsingin Huopalahden ja Vantaan Martinlaakson välinen rataosuus avattiin liikenteelle.
Presidentti Urho Kekkonen sommitteli kuvanveistäjä Kimmo Pyykön ateljeessa Sipoossa kevään aikana kaksi taideteosta, ”Niin on jos siltä näyttää” ja ”omakuvansa”, johon oli käytetty leipälapiota ja hevosen kuolaimia. Molemmat teokset olivat esillä Maailman luonnon säätiön Suomen osaston järjestämässä harrastetaiteilijoiden Suntai 75 -näyttelyssä Helsingissä kesän aikana. ”Omakuvan” jäljennöksiä myytiin myöhemmin vuoden 1978 presidentinvaalien alla Kekkosen vaalikampanjan tukemiseksi.


== SyntyneitäMuokkaa ==


=== tammikuu–maaliskuuMuokkaa ===
2. tammikuuta – Heidi Suomi, suomalainen urheilutoimittaja ja yleisurheilija
7. tammikuuta – Piia-Noora Kauppi, suomalainen poliitikko ja europarlamentaarikko
9. tammikuuta – James Beckford, jamaikalainen yleisurheilija
9. tammikuuta – Katri Manninen, suomalainen kirjailija
11. tammikuuta – Matteo Renzi, italialainen poliitikko
4. helmikuuta – Natalie Imbruglia, australialainen muusikko ja näyttelijä
20. helmikuuta – Brian Littrell, yhdysvaltalainen laulaja ("Backstreet Boys")
22. helmikuuta – Drew Barrymore, yhdysvaltalainen näyttelijätär (E.T. – The Extra Terrestrial)
3. maaliskuuta – Petri Neittaanmäki, suomalainen poliitikko
5. maaliskuuta – Jolene Blalock, yhdysvaltalainen näyttelijä (Star Trek: Enterprise)
15. maaliskuuta – Eva Longoria, yhdysvaltalainen näyttelijä ja malli
20. maaliskuuta – Hans Petter Buraas, norjalainen alppihiihtäjä (olympiavoittaja)
27. maaliskuuta – Stacy Ferguson, yhdysvaltalainen laulaja
27. maaliskuuta – Tommi Uschanov, suomalainen kirjailija


=== huhtikuu–kesäkuuMuokkaa ===
4. huhtikuuta – Toni Wirtanen, suomalainen rock-muusikko ("Apulanta")
10. huhtikuuta – Sauli Lehtonen, suomalainen laulaja (vuoden 1994 tangokuningas) (k. 1995)
22. huhtikuuta – Martin Bahne, suomalainen näyttelijä
2. toukokuuta – David Beckham, englantilainen jalkapalloilija
8. toukokuuta – Enrique Iglesias, espanjalainen laulaja
10. toukokuuta – Hélio Castroneves, brasilialainen moottoriurheilija
16. toukokuuta - Tony Kakko, suomalainen laulaja ("Sonata Arctica")
22. toukokuuta – Janne Niinimaa, suomalainen jääkiekkoilija
25. toukokuuta – Lauryn Hill, yhdysvaltalainen hip-hop-laulaja
31. toukokuuta – Heta Hyttinen, suomalainen toimittaja ja juontaja
31. toukokuuta – Toni Nieminen, suomalainen mäkihyppääjä (olympiavoittaja)
4. kesäkuuta – Angelina Jolie Voight (”Angelina Jolie”), yhdysvaltalainen Oscar-palkittu näyttelijä (Vuosi nuoruudestani)
4. kesäkuuta – Betty Okino, yhdysvaltalainen telinevoimistelun olympiamitalisti
8. kesäkuuta – Juha Itkonen, suomalainen kirjailija
8. kesäkuuta – Shilpa Shetty, intialainen näyttelijä
25. kesäkuuta – Vladimir Kramnik, venäläinen šakinpelaaja (maailmanmestari)
30. kesäkuuta – Ralf Schumacher, saksalainen For