Visigootit (lat. Visigothi, Wisigothi, Vesi, Visi, Wesi, tai Wisi) eli länsigootit olivat pohjoisesta tullut germaanikansa, joka vuonna 375 lähti asuinsijoiltaan Tonavan yli Balkanille ja sieltä Kreikan kautta Alarikin johdolla Italiaan. He ryöstivät Rooman vuonna 410. Keisari Honorius veti legioonat pois Reiniltä ja Britanniasta. Alarikin kuoltua visigootit muodostivat valtakunnan Ranskaan vuonna 415 ja liittivät siihen suuren osan Espanjaa. Vuonna 507 frankit valtasivat valtakunnasta pohjoispuolen ja vuonna 711 arabit tuhosivat sen lopullisesti.
Roomalainen historioitsija Cassiodorus kirjoitti goottien historian noin vuonna 550. Visigootit käyttivät itsestään tuolloin nimeä vesi. Cassiodorus tulkitsi ostrogootit itägooteiksi ja vesi-nimestä tuli visigootit eli länsigootit. Kos