Kielikunta on yhteistä alkuperää olevien kielten laajin mahdollinen ryhmä, johon kuuluvat kielet periytyvät samasta kantakielestä. Suppeammasta ryhmästä sukulaiskieliä yhden kielikunnan sisällä voidaan käyttää termiä kieliryhmä.
Kieliä, jotka eivät kuulu mihinkään kielikuntaan (esimerkiksi korea), kutsutaan isolaateiksi. Toisin sanoen isolaattikieli on kielikuntansa ainoa kieli.
Monet kielen epäsäännöllisyydet kertovat sen muuttuneen historiansa aikana. Esimerkiksi vesi-sanan taivutusmuodoista (kuten veteen ja vedet) on päätelty sen muinaisen perusmuodon olleen likimain vete. Tällaisen sisäisen rekonstruktion lisäksi kieliä verrataan myös muihin kieliin. Foneettisia muutoksia menneisyyteen seuraamalla sukukielille voidaan hahmotella yhteinen alkumuoto eli kantakieli, josta ne ovat alkaneet kehittyä omiin suuntiinsa. Kielikunta muodostuu laajimmasta joukosta kieliä, joiden voidaan osoittaa periytyneen yhteisestä kantakielestä. Kielten välillä saattaa olla kaukaisempiakin sukulaisuussuhteita - erään hypoteesin mukaan maailman kaikki kielet ovat peräisin samasta kantamuodosta - mutta sitä ei enää voida osoittaa. Kielten sukulaisuutta tutkii historiallis-vertaileva kielitiede.
Perinteisesti kielikuntaa onkin kuvattu kielten sukupuuna. Nykyisin tällainen selkeä haarautumismalli on kuitenkin usein korvattu pensasmallilla, jossa kielikunnan päähaarat ovat tasa-arvoisia.
Joskus kantakieli voidaan yhdistää historian tuntemaan kieleen. Esimerkiksi latinan murteet (vulgaarilatina) olivat lähtökohtana nykyisille romaanisille kielille. Romaaninen kantakieli on siis suurin piirtein sama kuin (klassinen) latina. Samoin muinaisskandinaavin murteet ovat norjan, ruotsin, tanskan ja islannin kantakieltä.
Kielitypologiassa maailman kielet ryhmitellään samankaltaisuuksien perusteella. Hyvinkin läheiset sukulaiskielet voivat sijoittua typologisesti tarkasteltuna eri ryhmiin. Esimerkiksi suomen kieli on paljon agglutinatiivisempi kuin viron kieli, joka on osin muuttunut fleksiokieleksi.
Tässä kielikuntien luettelossa kielikunnat on jaoteltu maantieteellisten alueiden mukaan ja siinä ei ole mainittu isolaattikieliä. Lisäksi Uudessa-Guineassa ja Etelä-Amerikassa on näiden lisäksi joukko pienempiä kielikuntia. Kaikkiaan kielikuntia on pitkälle kolmattasataa.


== Eurooppa ilman Kaukasiaa ==
indoeurooppalaiset kielet
uralilaiset kielet


== Kaukasia ==
eteläkaukasialaiset kielet (eli kartvelilaiset kielet)
koilliskaukasialaiset kielet
luoteiskaukasialaiset kielet
pohjoiskaukasialaiset kielet


== Lähi-itä ja Pohjois-Afrikka ==
hurrilaiset kielet
afroaasialaiset kielet (vanh. seemiläis-haamilaiset kielet)


== Saharan eteläpuolinen Afrikka ==
khoisankielet
nigeriläis-kongolaiset kielet (eli negroafrikkalaiset kielet)
nilosaharalaiset kielet (eli niililäis-saharalaiset kielet)


== Aasia ilman Lähi-itää ja Kaukasiaa ==
andamaanilaiset kielet
austroaasialaiset kielet
dravidakielet
japanilaiset kielet
jeniseiläiset kielet
kamtšatkalaiset kielet (eli tšuktšilais-kamtšatkalaiset kielet)
miao-jao-kielet
mongolikielet
sinotiibetiläiset kielet
thailaiset kielet
tunguusikielet
turkkilaiset kielet
Jotkut kielitieteilijät pitävät mongolikieliä, tunguusikieliä ja turkkilaisia kieliä yhtenä altailaisten kielten kielikuntana.


== Uusi-Guinea ==
Ala-Sepikin kielet
angalaiset kielet
aeafundilaiset kielet
asmatilaiset kielet
awyukielet
binanderekielet
brahmalaiset kielet
chimbulaiset kielet
dani-kwerba-kielet
Finisteren-Huonin kielet
isumrudilaiset kielet
itäiset Uuden-Guinean ylämaan kielet
Josephstaalin kielet
kajagarilaiset kielet
kaurekielet
keski- ja eteläuusiguinealaiset kielet
Keski-Sepikin kielet
koiarilaiset kielet
kombiokielet
kutubuakielet
Länsi-Bomberain kielet
mabusokielet
maimaikielet
mairasi-tanamerakielet
marindilaiset kielet
nimboralaiset kielet
pawailaiset kielet
pihomilaiset kielet
Pohjois-Halmaheran kielet
Rain kielet
ram-kielet
sentanikielet
Sepikin kukkuloiden kielet
tamakielet
teberalaiset kielet
Timorin-Alorin-Pantarin kielet
Trans-Flyn kielet
Uuden-Britannian kielet
waibukilaiset kielet
wanangilaiset kielet
Wisselinjärven kielet
Ylä-Sepikin kielet


== Australia ja Oseania ==
australialaiset kielet
austronesialaiset kielet
tasmanialaiset kielet


== Pohjois- ja Keski-Amerikka ==

algilaiset kielet (jonka muodostavat algonkin-kielet, wiyot ja yurok)
athabasca-kielet (eli athabaskalaiset kielet)
caddolaiset kielet
coahuiltecalaiset kielet
eskimo-aleuttilaiset kielet
irokeesikielet
keresiläiset kielet
kiow