Ankronikka (engl. DuckTales) on The Walt Disney Companyn piirrossarja, jota tuotettiin vuosina 1987–1990. Ankronikka perustui suurelta osaltaan Carl Barksin sarjakuvatarinoihin.
Ankronikka oli Disneylle menestys. Ankronikan vuosien 1987–1988 tuotantokausi koostui peräti 65 jaksosta, joka on nykyään Disneyn kokonaisen sarjan kaikkien tuotantokausien yhteispituus. Toinen, kolmas ja neljäs tuotantokausi lisäsivät vielä 35 uutta jaksoa, joten sarjan kokonaispituudeksi tuli 100 jaksoa. Disney aikoo julkaista uusia jaksoja vuodesta 2017 alkaen.
Sarjan suosio poiki myös elokuvan nimeltä Ankronikka: Kadonneen lampun metsästäjät ja kaksi sisarsarjaa: Varjoankka ja Nokkapokka.


== Hahmot ==
Ankronikan päähahmot olivat Roope Ankka ja hänen sukulaispoikansa Tupu, Hupu ja Lupu. Aku Ankka esiintyi sarjassa vain muutaman kerran; sarjan kehyskertomuksen mukaan Aku oli liittynyt laivastoon ja jättänyt Tupun, Hupun ja Lupun Roopen huollettaviksi. Syynä tähän oli Akun ääninäyttelijän Clarence Nashin kuolema vuonna 1985.
Muita Ankronikassa esiintyneitä Barksin luomia hahmoja olivat Pelle Peloton, Kultu Kimallus, Milla Magia, Kulta-Into Pii ja Karhukopla. Sarjassa esiintyi myös monia ennen näkemättömiä hahmoja, kuten Tupun, Hupun ja Lupun tohelo sudenpentuystävä Sulo Sählä, luola-ankka Bubba sekä joukko Roopen palveluskuntaa: lentäjä Heimo Huima, kotiapulainen Selma Taateli tyttärentytärensä Tepan kanssa sekä hovimestari Ankenström. Sarjan englanninkielisessä versiossa Roopen äänenä toimi Alan Young.


== Sarja Suomessa ==
Ankronikkaa esitettiin ensi kerran 1980-luvun lopulla HTV:n kaapelitelevisiossa tekstitettynä sekä 1990-luvun alkuvuosina Kolmoskanavalla ja MTV:llä. 1990-luvulla sarjan ensimmäisen tuotantokauden jaksoja esitettiin suomalaisella jälkiäänityksellä MTV3-kanavalla useaankin otteeseen. 2000-luvulla sarjan ensimmäisen tuotantokauden jaksoja on esitetty televisiokanava Nelosella vuonna 2005. Tämän jälkeen sarjaa on esitetty Disney Channelilla.
Sarjan jaksojen esittäminen toisesta tuotantokaudesta eteenpäin suomenkielisellä jälkiäänityksellä aloitettiin Nelosella maaliskuussa 2013. Uudet jälkiäänitykset on tehnyt Uptempo Oy.


== Julkaisut ==


=== DVD-Julkaisut ===
Suomessa keväällä 2007 (11.6.2007) sarjasta julkaistiin DVD-julkaisut Ankronikka osa 1 ja Ankronikka osa 2, jotka sisältävät valittuja jaksoja sarjasta. Eli toisin sanoen, jaksoja ei ole saatavana alkuperäisessä esitysjärjestyksessä. Esim. 5-osainen pilottijakso "Treasure of the Golden Suns" löytyy 2.kauden boksista (24 jaksoa). Suomen markkinoilla kausibokseja ei ole toistaiseksi nähty (aluekoodi 2). Vuoden 2005 koko 1. kauden kattava USA julkaisu (aluekoodi 1) sisältää 27 jaksoa, Eurooppa julkaisun jäädessä (monen eri kielen dubbauksineen) vain 20 jaksoon.
Ankronikka 1 DVD Sisältää jaksot:
Sfinksin vonksin (Sphinx for the Memories)
Vahvakäsi (Ei puhuttu suomeksi) (Armstrong)
Lampun henki (Master of the Djinni)
Hotelli Outoankka (Hotel Strangeduck)
Rahakato (The Money Vanishes)
Tsingis-khanin kadonnut kruunu (Ei puhuttu suomeksi) (Lost Crown of Genghis Khan)
(Kieli: Englanti, Suomi, Ruotsi. Tekstitys: Englanti, Suomi, Ruotsi.)
Ankronikka 2 DVD Sisältää jaksot:
Supersulo (Superdoo!)
Lentäjä-ässä (Top Duck)
Paljon melua Roopesta (Much Ado About Scrooge)
Heimo Huiman sisällissota (Launchpad's Civil War)
McAnkan linnan kirous (The Curse of Castle McDuck)
Rahaa viemäriin (A Drain on the Economy (Catch as Cash Can (Part 1))
Valaan vatsassa (A Whale of a Bad Time (Catch as Cash Can (Part 2))
(Kieli: Englanti, Suomi, Ruotsi. Tekstitys: Englanti, Suomi, Ruotsi.)


=== VHS-julkaisut ===
Suomessa 1990- ja 2000-luvulla sarjan 1. tuotantokauden jaksoja on julkaistu koti- ja vuokrakäyttöön tarkoitetuilla VHS-videokaseteilla suomenkielisellä puheella ja tekstityksellä.
Suomessa julkaistuja VHS-videokasetteja:
Tupun, Hupun ja Lupun seikkailut (Ducktales) (1987)
Tupu, Hupu ja Lupu huippuvireessä (Ducktales Vol. 3) (1988)
Tupu, Hupu ja Lupu - Ankronikka: Toisenlainen Tuhkimotarina
Tupu, Hupu ja Lupu - Ankronikka: Unohdettu maa (Ducktales Vol. 5)(1988)
Roope-setä ja ankanpojat seikkailevat (Ducktales Vol. 6) (1987)
Ankronikka: Maanjäristys
Ankronikka: Mikroankat avaruudesta (Micro-Ducks from Outer Space) (1988)
Ankronikka: Karhukopla Vauhdissa
Ankronikka: Roope-sedän outo uni (Ducktales Vol. 11) (1989)
Ankronikka: Tulikärpäshedelmä (Ducktales Vol. 12) (1988)
Ankronikka: Kadonneen Lampun Metsästäjät (Video/VHS 1990) (Ducktales the Movie: Treasure of the Lost Lamp)
(Pentti Siimes hengen äänenä, alkuperäinen Rip Taylor, Keijo Komppa Merlockin äänenä, alkuperäinen Christopher Lloyd)


== Suomenkieliset ääninäyttelijät ==


== Vastaanotto ja arvostelu ==
Wizard Magazine listasi vuonna 2001 Ankronikan sijalle 25 kaikkien aikojen sadan parhaan animaatiosarjan luettelossa. IGN-sivuston tammikuussa 2009 julkaisemalla sadan parhaan animaatiosarjan listalla Ankronikka oli sijalla 18. Kaksi kuukautta myöhemmin Gunaxin listasi sarjan sijalle neljä 1980-luvun kymmenen parhaan animaatiosarjan joukosta.


== Ohe