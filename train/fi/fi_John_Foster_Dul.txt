John Foster Dulles (25. helmikuuta 1888 – 24. toukokuuta 1959) oli yhdysvaltalainen valtiomies ja Yhdysvaltain ulkoministeri 1953–1959 Dwight Eisenhowerin alaisuudessa. Dullesin kansainvälinen lentoasema on nimetty Dullesin mukaan.


== Varhaisvaiheet ==
Dulles syntyi 25. helmikuuta 1888 Washingtonissa. Hän kävi kansakoulun Watertownissa, New Yorkissa. Hän opiskeli lakimieheksi Princetonin yliopistossa ja valmistui vuonna 1908 Princetonissa, Dulles kilpaili American Whig-Cliosophic Society keskustelujoukkueessa. Dulles oli osallistunut edellisenä vuonna 1907 Haagin rauhankongressiin. Hän opiskeli lisäksi Sorbonnen yliopistossa Pariisissa ja George Washingtonin yliopistossa. Ensimmäisen maailmansodan aikana Dulles toimi sotateollisuuden palveluksessa. Vuonna 1919 hän osallistui Versailles’n rauhanneuvotteluihin yhdysvaltalaisen valtuuskunnan jäsenenä. Hän työskenteli kansainvälisen Sodan Korjauskomitean jäsenenä. Dulles työskenteli kansainväliseen yksityisoikeuteen erikoistuneessa Sullivan & Crowellin lakiasiaintoimistossa New Yorkissa.


== Toiminta Yhdistyneissä kansakunnissa ja Yhdysvaltain politiikassa ==
Dulles osallistui lukuisiin kirkon kansainvälisiin konferensseihin 1920- ja 1930-luvuilla. Dulles oli valitsemassa Thomas Deweytä, josta tuli republikaanipuolueen presidenttiehdokas vuonna 1944. Vaalien aikana Dulles oli Deweyn ulkopoliittinen neuvonantaja.
Dullesista tuli Yhdysvaltain ulkoministerin Edward Stettiniuksen neuvonantaja vuonna 1945. Dulles osallistui San Franciscon konferenssiin, ja hän työskenteli Arthur H. Vanderberghin neuvonantajana ja osallistui YK:n turvallisuusneuvoston perustamiseen. Dulles osallistui Yhdysvaltain edustajana YK:n yleiskokoukseen vuosina 1946, 1947 ja 1950.
Dulles valittiin demokraattien Robert F. Wagnerin tilalle Yhdysvaltain senaattiin. Dulles työskenteli senaatissa 7. heinäkuuta – 8. marraskuuta 1949 välisenä aikana. Dullesin seuraajaksi valittiin demokraatti Herbert Lehmann. Dulles julkaisi teoksen War or Peace, kriittisen analyysin Yhdysvaltain patoamispolitiikasta, mikä oli tuohon aikaan Washingtonin poliittisen eliitin suosiossa. Dulles arvosteli Harry S. Trumanin ulkopolitiikkaa patoamispolitiikasta. Dullesin mielestä patoamispolitiikka tulisi korvata politiikan ”vapaudella”. Vuonna 1950, Dulles oli auttamassa ANZUS-sotilasliiton perustamisessa Australian ja Uuden Seelannin kanssa. Dulles oli myös vuonna 1951 Yhdysvaltain ja Japanin turvallisuussopimuksen valmistelijana toteuttamassa Trumanin politiikkaa.


== Ulkoministerinä ==

Dulles valittiin Yhdysvaltain ulkoministeriksi tammikuussa 1953. Yksi hänen ensimmäisistä päätehtävistä oli voimatoimet kommunismia vastaan, Dulles ohjasi CIA:n suunnitelmaa Iranin pääministeri Mohammed Mossadeqin syrjäyttämiseksi vallasta. Tämä johti suoraan sotilas vallankaappaukseen Operaatio Ajaxin nimellä, jossa Mohammad Reza Pahlavi asetettiin Iranin shaahiksi. Hän vieraili Intiassa presidentti Nehrun luona toukokuussa 1953 ja neuvotteli turvallisuussopimuksesta Yhdysvaltain takuita vastaan. Nehru kieltäytyi sopimuksesta. Seuraavaksi hän matkusti Pakistaniin, joka suostui liittymään Kaakkois-Aasian sotilasliiton SEATO jäseneksi. SEATO perustettiin syyskuussa 1954. Tähän järjestöön liittyivät Yhdysvallat, Iso-Britannia, Ranska, Thaimaa, Filippiinit, Australia ja Uusi-Seelanti. Dulles teki huomattavan työn Naton varustamisessa Neuvostoliiton laajentumista vastaan kylmän sodan aikana. Dulles oli mukana ydinaseiden täysimittaisen sotilaallisen käytön kehittämisessä ja ydinaseuhkailun toteuttaja. Joulukuussa 1954 Dulles solmi puolustussopimuksen Taiwanin kan