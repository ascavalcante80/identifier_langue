Illinois [ˌɪlɪˈnɔɪ] on osavaltio Yhdysvaltain koillisella järvialueella. Illinois'sta tuli 21. osavaltio 3. joulukuuta 1818. Osavaltio rajoittuu pohjoisessa Michiganjärveen ja Wisconsinin osavaltioon. Vesiraja on myös Michiganin osavaltioon. Idässä Illinois rajoittuu Indianan osavaltioon ja etelässä Kentuckyyn, johon rajana on Ohiojoki. Läntisiä rajanaapureita ovat Iowa ja Missouri, joiden vastaisena rajana on Mississippijoki. Nimi "Illinois" tulee ilmeisesti algonquin-intiaanien soturia merkitsevästä sanasta.
Yhdysvaltain presidentti Ronald Reagan oli syntyisin Illinois'sta.


== MaantiedeMuokkaa ==
Pääosa Illinoisista on Suurten tasankojen aluetta. Shawnee-kukkulat osavaltion eteläosassa ovat 90–330 metriä korkeita. Aivan osavaltion eteläkärjessä on suikale Meksikonlahden rannikkotasankoa Ohio- ja Mississippi-jokien välissä.
Illinoisin ilmasto on tyypillinen mannerilmasto: kylmät talvet, kuumat kesät. Michigan-järvi tasoittaa lämpötilaeroja ja lisää lumisateen määrää. Chicagossa on kuuminta heinäkuussa, jolloin keskimääräinen ylin lämpötila on 28,9 astetta. Keskimääräinen alin on pakkasen puolella joulukuusta maaliskuuhin, alimmillaan tammikuussa –8,6 astetta. Sekä helteet että pakkaset surmaavat ihmisiä: vuosittain arvioidaan keskimäärin 74 kuoleman liittyvän kuumuuteen, 18 kuoleman kylmyyteen ja noin 20–30 kuoleman tulviin, ukkosiin, tornadoihin ja lumimyrskyihin.
Illinoisissa havaitaan vuosittain keskimäärin 29 tornadoa, joista suurin osa tulee huhtikuun ja kesäkuun välisenä aikana. Ukkoskuurot tuottavat yli puolet vuoden sademäärästä. Ukonilmoja koetaan vuosittain 60–80 kappaletta, puolet niistä kesä-elokuussa.


== HistoriaMuokkaa ==
Ennen eurooppalaisia nykyisen Illinoisin alueella eläneet kansat rakensivat Cahokian kaupungin, joka on Pohjois-Amerikan suurellisin esihistorillinen löytöpaikka. Ensimmäiset eurooppalaiset alueella olivat ranskalaisia, mutta vuonna 1673 se siirtyi Pariisin rauhansopimuksessa Englannille.


== HallintoMuokkaa ==

Illinoisin lainsäädäntövaltaa käyttää kaksikamarinen osavaltion parlamentti. Ylähuoneessa eli senaatissa on 59 jäsentä, alahuoneessa eli edustajainkokouksessa on 118 jäsentä.
Ylintä toimeenpanovaltaa käyttää kuvernööri.


== TalousMuokkaa ==
Illinoisin bruttokansantuote vuonna 2010 oli 652 miljardia dollaria. Se oli Yhdysvaltojen osavaltioista viidennellä sijalla.
Vaikka keskimääräinen kansantuote asukasta kohti kuuluu Yhdysvaltojen korkeimpiin, köyhyyden aiheuttamat sosiaaliset ongelmat riivaavat Illinoisia. 1990-luvulla toteutettu voimakas työllistämisohjelma helpotti toimeentulo-ongelmia jossain määrin.
Maaseudulla harjoitetaan etenkin soijan, maissin ja vehnän viljelyä sekä karjataloutta. Osavaltion keskeinen sijainti hyödyttää päivittäistavarateollisuutta, koska kuljetusmatkat liittovaltion kaikkin osiin ovat kohtuulliset. Tärkeitä teollisuudenaloja ovat elintarvike, konepaja, matalli, muovi ja kumi sekä autojen ja lentokoneiden valmistaminen. Suuria illinois'laisia yrityksiä ovat Boeing, Archer Daniels Midland (ADM), Motorola, Caterpillar ja John Deere & Co.


=== LiikenneMuokkaa ===
Illinois'ssa on kaksi suurta lentoasemaa: Chicago Midwayn lentoasema ja O’Haren kansainvälinen lentoasema Chicagossa. Kaikkiaan osavaltiossa on 45 lentoasemaa.


== VäestöMuokkaa ==
Illinois'n on n. 12,9 miljoonaa asukkaallaan väkiluvultaan viidenneksi suurin Yhdysvaltain osavaltio. Pääkaupunki on Springfield, jossa on noin 117 000 asukasta. Suurimman kaupungin Chicagon väkiluku on n. 2,7 miljoonaa ja sen metropolialueella on asukkaita n. 9,5 miljoonaa. Chicagon O'Haren lentokenttä on maailman vilkkaimpia. Kaupunki on tunnettu myös 1930-luvun järjestäytyneestä rikollisuudesta. Kaupungissa on huomattava afrikkalaisperäinen etelävaltioista orjuutta paennut väestönosa.
Chicagon lisäksi Illinois’ssa on seitsemän muuta yli 100 000 asukkaan kaupunkia: Aurora, Rockford, Joliet, Naperville, Springfield, Peoria ja Elgin.
Illin