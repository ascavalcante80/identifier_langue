Maailman terveysjärjestö eli WHO (lyhenne sanoista World Health Organization) on ihmisten terveyteen keskittyvä Yhdistyneiden kansakuntien järjestö. Se perustettiin 7. huhtikuuta 1948, ja sen päämaja on Genevessä Sveitsissä. Järjestön aloitteesta vietetään vuosittain 7. huhtikuuta maailman terveyspäivää.
Maailman terveysjärjestön tehtävänä on taata kaikille ihmisille hyvä terveydentila. Järjestön perustuskirja määrittelee terveyden täydelliseksi fyysisen, psyykkisen ja sosiaalisen hyvinvoinnin tilaksi, ei ainoastaan sairauden puutteeksi. Sen päätehtävä on torjua tauteja, etenkin tärkeimpiä tartuntatauteja. Terveysjärjestö koordinoi kansainvälisiä toimia muun muassa SARS:in, malarian ja aidsin torjumiseksi ja kehittää rokotteita. Lisäksi sillä on hankkeita esimerkiksi tupakoinnin vähentämiseksi.
WHO käyttää kuusipykäläistä asteikkoa arvioidessaan eläinperäisten virustautien pandemiariskiä.


== KritiikkiäMuokkaa ==
Vuoden 2009 sikainfluenssapandemiajulistuksen myötä WHO:n asiantuntijoiden taloudelliset sidokset pandemiajulistuksesta hyötyviin lääkeyhtiöihin ovat nousseet julkisuuteen. WHO:n kesällä 2009 julistaman sikainfluenssapandemian jälkeen on esitetty arvioita, että WHO:n pandemiajulistus saattaa olla seurausta lääkeyhtiöiden taloudellisista sidoksista WHO:n neuvonantajiin.  Ennen sikainfluenssapandemian julistamista WHO muutti pandemian määritelmää keväällä 2009, poistaen taudin vakavuuden vaatimuksen.  WHO:n rokotusasiantuntijaryhmän SAGEn jäsenen, THL:n ylijohtajan professori Juhani Eskolan ilmoittamatta jättämä työnantajansa, suomalaisen Terveyden ja hyv