Ensimmäinen makkabilaiskirja on Hasmonealaisdynastian aikana 104–63 eaa. kirjoitettu deuterokanoninen kirja, joka on säilynyt vain kreikankielisenä. Se kuuluu katolisen ja ortodoksisen kirkon kaanoniin. Protestanttiset kirkot ja juutalaiset pitävät sitä historiallisesti luotettavana, mutta eivät osana kirjoituksia. Vaikka yhtään alkuperäistekstin jäljennöstä ei ole säilynyt, niin Septuagintassa mukana olevan tekstin sanonnoista on voitu päätellä, että alkuperäinen teos oli kirjoitettu hepreaksi.


== Sisältö ==
Kirjan tapahtumat sijoittuvat Seleukidien hallitsemaan Juudeaan, Aleksanteri Suuren kuoleman jälkeen. Siinä kerrotaan kuinka Antiokhos IV Epifanes yritti tukahduttaa juutalaisen uskonnonharjoituksen, minkä seurauksena ylipappi Mattatias aloitti Makkabilaiskapinan. Kirjassa Mattatiaksen pojat Juudas Makkabi, Simon Makkabi ja tämän poika Johannes Hyrkanos ovat tärkeitä henkilöitä.
Antiokos kieltää ympärileikkauksen ja juutalaisten pyhien tekstien omistamisen kuolemanrangaistuksen uhalla. Myös