Sambesi on Afrikan neljänneksi pisin joki, 3 540 kilometriä pitkä. Sen alkulähteet ovat Sambiassa, mutta jo 30 km kuluttua se jatkaa Angolan puolelle, josta se laskee etelään, kääntyy itään ja muuttuu Sambian ja Zimbabwen väliseksi rajajoeksi, jatkaa siitä Mosambikin halki virraten Intian valtamereen, tarkemmin ottaen Afrikan ja Madagaskarin väliseen leveään Mosambikin kanaaliin. Yläjuoksullaan joki sivuaa sadan kilometrin matkalta myös Namibian itäisintä kolkkaa.
Sambian ja Zimbabwen rajalla kulkiessaan, Livingstonen kaupungin liepeillä, joessa on maailmankuulut korkeat Victorian putoukset, bantukielellä Mosi-oa-Tunya (=kohiseva höyry). Vesi virtaa putouksissa 1 250 m leveänä rintamana ja putoaa enimmillään 105 m syvään rotkoon. Englantilainen lääketieteen tohtori David Livingstone kävi ensimmäisenä eur