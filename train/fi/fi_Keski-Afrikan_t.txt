Keski-Afrikan tasavallan lippu on Keski-Afrikan tasavallan tunnus vaakunan, moton ja hymnin ohella. Se otettiin käyttöön 1. joulukuuta 1958 ja sen suunnitteli Keski-Afrikan tasavallan entinen pääministeri Barthélemy Boganda, joka uskoi että "Ranskan ja Afrikan tuli kulkea yhdessä". Lippu muodostuu neljästä saman suuruisesta vaakaviivasta, jotka katkaisee punainen viiva keskeltä. Lipun värit ylhäältä alas kuvaavat; sininen suuruutta ja vapautta, valkoinen rauhaa ja arvokkuutta, vihreä toivoa ja uskoa sekä keltainen suvaitsevaisuutta. Punainen keskellä oleva palkki kuvaa sankarien ja marttyyrien verta. Lipun vasemmassa nurkassa ylhäällä on keltainen viisisakarainen tähti.
Erään tulkinnan mukaan Barthélemy Boganda otti lippuun värit panafrikkalaisesta liikkeestä (vihreä, keltainen, punainen) sekä entisen emämaan Ranskan lipusta (sininen, valkoinen, punainen). Lipun punainen keskipalkki symboloisi yhteyttä menneisyyden ja tulevaisuuden välillä.
Lipun on selitetty kuvaavan myös Keski-Afr