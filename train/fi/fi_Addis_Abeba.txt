Addis Abeba (amharaksi አዲስ አበባ [adːiːs aβəβa] "uusi kukka") on Etiopian pääkaupunki. Se sijaitsee Oromian osavaltion sisällä ja kaupungin oromonkielinen nimi on Finfinnee. Addis Abeban asukasluku on noin neljä miljoonaa. Kaupunki sijaitsee Entoto-vuoren juurella.


== HistoriaaMuokkaa ==
Kaupungin paikan valitsi keisarinna Taytu Betul ja sen perusti hänen aviomiehensä keisari Menelik II vuonna 1886.
Italialaiset valloittivat kaupungin Italian-Etiopian sodassa vuonna 1936 ja kaupunki pysyi italialaisten hallussa vuoteen 1941 asti, jolloin liittoutuneet valloittivat kaupungin Itä-Afrikan kampanjan aikana. Tämän jälkeen maanpakoon joutunut Haile Selassie palasi kaupunkiin ja alkoi uudelleenrakentamaan sitä.
Keisari Haile Selassie oli mukana synnyttämässä Afrikan yhtenäisyysjärjestö OAU:ta vuonna 1963 ja hänen kutsustaan järjestön päämaja perustettiin Addis Abebaan. Vuonna 2002 Afrikan unioni korvasi OAU:n ja myös tämän järjestön päämaja sijaitsee Addis Abebassa.


== Kulttuuri ja koulutusMuokkaa ==
Addis Abebassa on yliopisto joka tunnettiin aikaisemmin Haile Selassie I:n yliopiston nimellä.


== LiikenneyhteydetMuokkaa ==
Addis Abeban lentokenttä on nimeltään Bolen kansainvälinen lentoasema. Se sijaitsee noin 8 km keskustasta kaakkoon. Kaupungista on myös rautatieyhteys Dire Dawan kautta Djiboutiin. Se on rakennettu vuonna 1902.


== NähtävyyksiäMuokkaa ==


=== MercatoMuokkaa ===
Addis Abeban suurin tori, Mercato, on myös koko Afrikan suurin tori. Amharaksi aluetta kutsutaan nimellä አዲስ ከተማ /ad:is kətəma/ eli "uusi kaupunki", ja kyseessä todella onkin kokonainen kaupunginosa eikä mikään yksittäinen tori. Mercato-nimen alue sai italialaisten valtakaudella, sillä tori on italiaksi mercato. Alueella on laaja tuotevalikoima paikallisesta taiteesta antiikkituotteisiin. Sunnuntaisin tori on suljettu.


=== Menelikin mausoleumiMuokkaa ===
Menelikin mausoleumi sijaitsee Bata-kirkossa. Se toimii keisareiden, ruhtinaiden ja marttyyrien hauta