Ting tai thing (muinaisnorja ja islanti: þing, muilla nykyisillä skandinaavisilla kielillä: ting) oli esihistorialliselta ajalta periytynyt germaaniyhteisöjen hallintokokous eli käräjät. Siihen ottivat osaa yhteisön vapaat miehet ja sitä johtivat lainlukijat (laamannit), jotka tunsivat aiemmin päätetyt lait. Nykyisin termiä käytetään monien poliittisten ja juridisten elinten nimissä Pohjois-Euroopassa.
Esikristillisessä Skandinaviassa tingit muodostivat hierarkioita: tingejä saattoi esimerkiksi olla valtiotasoisia, maakuntatasoisia ja läänitasoisia. Alempien tingien edustajat osallistuivat ylempiin tingeihin. Tingin pitopaikka oli usein myös uskonnollisten juhlien ja kaupanteon paikka. Tingissä ratkaistiin erimielisyydet ja tehtiin poliittiset päätökset. Tingit kokoontuivat säännöllisin väliajoin ja valitsivat päälliköt ja kuninkaat sekä tuomitsivat lainlukijoiden muistamien lakien mukaan. Käytännössä tingejä hallitsivat vaikutusvaltaisimmat ja varakkaimmat, mutta teoriassa ne toimivat ääni ja mies-periaatteella. Etenkin Islannissa ja Gotlannissa tingejä pidettiin pitkälle kristilliselle ajalle saakka.


== Ting-nimeä käyttäviä parlamentteja ja muita instituutioita ==
Valtioiden parlamentit:
Alþingi - "yleiskäräjät", Islannin parlamentti
Folketing - "kansankäräjät", Tanskan parlamentti
Storting - "suurkäräjät", Norjan parlamentti
Itsehallintoalueiden parlamentit:
Lagting - "lakikäräjät", Ahvenanmaan parlamentti
Løgting - "lakikäräjät", Färsaarten parla