Kongon demokraattisen tasavallan lippu on Kongon demokraattisen tasavallan kansallistunnus. Se otettiin käyttöön 20. helmikuuta 2006. Samankaltainen lippu oli käytössä vuosina 1963–1971. Se erosi nykyisestä lipusta vain siten, että sen taustan sininen oli tummempi. Kongon demokraattisen tasavallan nykyisessä lipussa vaaleansininen kuvaa rauhaa, punainen maan itsenäisyystaistelijoiden vuodattamaa verta, keltainen maan vaurautta ja tähti maan loistavaa tulevaisuutta. Lipun halki kulkeva vinoviiva kuvastaa myös Kongojokea, joka halkoo maata tuoden sille vaurautta.
Mobutu Sese Sekon aikana (1971–1997) tuolloinen Zairen tasavalta käytti maan perinteestä täysin eroavaa lippua. Siinä oli maan vehreyttä ja vaurautta ku