Sibiu (saks. Hermannstadt, unk. Nagyszeben) on kaupunki Transilvaniassa, Romaniassa. Sibiu on samannimisen piirikunnan pääkaupunki. Vuonna 2002 siellä oli 171 500 asukasta. Arvio vuodelle 2010 on noin 151 000 asukasta.


== Historia ==
Kaupunki on perustettu 1199. Kaupunki kuului ensimmäiseen maailmansotaan asti Itävalta-Unkariin. Rauhanteossa se liitettiin Romaniaan, mutta väestöstä oli edelleen huomattava osa saksan- ja unkarinkielistä. Vielä vuonna 1950 kaupungin asukkaista 80 % oli saksankielisiä.
1990-luvulla saksalaisperäinen väestö siirtyi sankoin joukoin Saksaan. Monet saksalaiset lähtivät kommunismia pakoon. Nykyisistä asukkaista 95 % on etnisiä romanialaisia. Saksankielisiä on enää pari prosenttia.


== Maantiede ==
Sibiu sijaitsee lähellä Romanian maantieteellistä keskipistettä. Vuoret ympäröivät kaupunkia, ja sieltä on noin 20 km Făgăraş-vuorille, 12 km Cibin-vuorille ja 15 km Lotrului-vuorille. Cibinjoki virtaa kaupungin halki.


== Talous ==
Kaupungissa valmistetaan autonosia, koneita, tekstiileitä ja elektroniikkaa. Siemensillä on siellä tuotantolaitos.


== Liikenne ==
Sibiussa on kansainvälinen lentokenttä, josta on yhteyksiä Saksaan, Itävaltaan ja Espanjaan sekä muihin Romanian kaupunkeihin. Kaupungin läpi kulkee kaksi Eurooppatietä, E68 ja E81. Sillä on kolme rautatieasemaa, ja InterCity-junayhteydet muualle Romaniaan. Paikallisliikennettä hoitavat yksi raitiovaunulinja, viisi johdinautolinjaa ja noin 25 paikallisbussia.


== Kulttuuri ja nähtävyydet ==
Nähtävää kaupungissa on esimerki