Jalkaterä on useilla selkärankaisilla eläimillä oleva rakenne, joka sijaitsee jaloiksi kutsutun raajan osan kärjessä. Jalkaterä on monimutkainen rakenne, joka muodostuu luista, lihaksista ja muista pehmytkudoksista.
Jalkaterän ja käden rakenne on myös monella muulla selkärankaisella esiintyvän saman viisisormisen rakenteen variaatio. Isovarpaassa ja peukalossa on yksi nivel ja kaksi luuta, muissa varpaissa kolme luuta ja kaksi niveltä.
Jalkaterän etuosassa sijaitsevat varpaat ja jalkaterän takaosassa sijaitsee kantapää, joka on kantaluun (calcaneus) muodostama uloke. Kuutioluun alapuolella sijaitsevaa osaa kutsutaan kuutioluun alapääksi.
Jalkaterä saattaa huonosti hengittävässä sukassa tai kengässä muodostaa voimakkaalta tuoksuvaa jalkahikeä.


== Jalkapohja ==
Jalkaterän maata vasten olevaa alaosaa kutsutaan jalkapohjaksi. Jalkapohjan iho, kuten myös kämmenten iho, on paksumpaa kuin muualla kehossa. Jalkapohjassa ja käsissä on vähemmän pigmenttiä kuin muualla ihossa. J