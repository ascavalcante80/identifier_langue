Sitruspuut (Citrus) on ruutakasvien heimoon (Rutaceae) kuuluva suku, jonka monia lajeja viljellään hedelmiensä, sitrushedelmien tuottamiseksi. Tärkeimpiä viljelyalueita ovat subtrooppisilla ja trooppisilla vyöhykkeillä sijaitsevat Etelä-Kiina, Välimeren seutu (erityisesti Espanja, Italia ja Kreikka), Israel, Etelä-Afrikka ja osat Keski- ja Etelä-Amerikasta.
Sitruspuut ovat ainavihantia nahkealehtisiä puita, jotka kasvavat noin 5–15 metriä korkeiksi. Puut kukkivat keväisin vaalein kukin. Hedelmät ovat monilohkoisia. Hedelmien kypsyminen saattaa usein kestää yli vuoden, minkä vuoksi puussa voi olla samaan aikaan sekä kukkia, raakileita että hedelmiä. Tarkassa kasvitieteellisessä määrittelyssä sitrushedelmät ovat marjoja, sillä niiden hedelmälohkoissa on useampi kuin yksi siemen.


== Lajeja ==
Eri tutkijat eivät ole yksimielisiä siitä, kuinka monta lajia Citrus-sukuun kuuluu. Asian selvittämistä vaikeuttaa lajien helppo keskinäinen risteytyminen. On arveltu, että suvun kolme kantalajia ovat sukaattisitruuna, pomelo ja mandariini ja että kaikki muut ovat syntyneet näiden risteytymänä. Nämä kantalajit esiintyvät Itä-Aasiassa myös villeinä, useimmat muut tunnetaan ainoastaan viljeltyinä. Greipin tiedetäänkin varmuudella syntyneen appelsiinin ja pomelon risteytymänä.
Seuraavia pidetään kuitenkin yleisesti omina lajeinaan:
Citrus aurantifolia — limetti
Citrus aurantium — pomeranssi
Citrus bergamia — bergamotti
Citrus jambhiri
Citrus limetta
Citrus limon — sitruuna
Citrus maxima — pomelo
Citr