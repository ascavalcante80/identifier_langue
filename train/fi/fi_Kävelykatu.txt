Kävelykatu (promenadi) on katu, joka on tarkoitettu jalankulkuun ja pyöräilyyn. Kävelykaduiksi on 1960-luvulta lähtien muutettu katuja varsinkin monien kaupunkien liikekeskustoissa. Joidenkin kaupunkien keskustassa on laaja autoliikenteeltä suljettu jalankulkualue.
Suomen tieliikennelain mukaan kävelykadut merkitään erityisellä liikennemerkillä. Moottoriajoneuvoliikenne kävelykadulla on eräin poikkeuksin kielletty, mutta polkupyörällä ajaminen on sallittu. Moottoriajoneuvon saa kuitenkin kuljettaa kävelykatua pitkin sen varrella olevalle kiinteistölle, jos sinne ei ole muuta kautta ajokelpoista yhteyttä. Ajonopeus ei tällöin saa ylittää 20 kilometriä tunnissa, ja kuljettajan on annettava jalankulkijoille esteetön kulku. Kävelykadulle ei saa pysäköidä moottoriajoneuvoja, paitsi jos kyseessä on huoltoajo ja huoltoajo on liikennemerkillä erikseen sallittu.
Varsinaisten kävelykatujen lisäksi Helsingissä on olemassa myös raitiokävelykatu, jota pitkin kulkee raitiolinja. Raitiovaunun asema kävelykadulla on siltä osin epäselvä, ettei laki määrittele tällaista yhteisliikennettä lainkaan. Kävelykatujen lisäksi on pihakatuja, joilla ajoneuvoliikenne on sallittu. Kaupunkikeskustan ulkopuolella olevia kevyen liikenteen raitteja ei myöskään yleensä sanota kävelykaduiksi.
Monet kävelykadut laatoitetaan torikiveyksin, kaduille tuodaan penkkejä ja istutuksia, toisinaan patsaitakin. Jotkin kävelykadut ovat saaneet myös katulämmityksen.


== Kävelykatuja Suomessa ==
Suomen ensimmäiset kävelykadut avattiin Tammisaaressa 1966 ja Raahessa 1975. Ensimmäinen asemakaavassa vahvistettu kävelykatu oli Porin Yrjönkatu vuonna 1977.  Kävelykatuja on Suomessa yli 30 kaupungissa.
Helsingissä
Iso Roobertinkatu
Katariinankatu
Kluuvikatu
Mikonkatu
Perhonkatu Etu-Töölössä on Helsingin ensimmäinen pysyvä kävelykatu, joka avattiin 18. toukokuuta 1976
Salomonkatu
Sofiankatu
Keskuskatu 

Hämeenlinnassa
Raatihuoneenkatu, osa

Imatralla
Koskenparras

Joensuussa
Kauppakatu, osa
Siltakatu, osa

Jyväskylässä
Kauppakatu, osa
Asemakatu, osa
Väinönkatu, osa

Järvenpäässä
Sibeliuksenkatu

Kemissä
Valtakatu, osa

Keravalla
Kauppakaari

Kokkolassa
Tehtaankatu, osa

Lahdessa
Rautatienkatu, osa

Kouvolassa
Manski

Lappeenrannassa
Oleksi

Maarianhaminassa
Torggatan, osa

Mikkelissä
Hallituskatu, osa

Oulussa
Rotuaari

Porissa
Itäpuisto, osa
Yrjönkatu, osa

Porvoossa
Lundinkatu

Raahessa
Laivurinkatu

Rovaniemellä
Koskikatu (osa)

Tampereella
Aleksis Kiven katu, osa
Otavalankatu, osa
Kuninkaankatu, osa
Tuomiokirkonkatu, osa
Pinninkatu, osa

Turussa
Yliopistonkatu, osa
Itäinen Rantakatu, osa
Läntinen Rantakatu, osa

Torniossa
Hallituskatu, osa


== Kävelykatuja ulkomailla ==
Kööpenhaminan Strøget muutettiin kävelykaduksi j