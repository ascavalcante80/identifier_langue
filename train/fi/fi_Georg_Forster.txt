Johann Georg Adam Forster (27. marraskuuta 1754 Nassenhuben lähellä Danzigia (nykyinen Gdańsk) - 10. tammikuuta 1794 Pariisi) oli saksalainen luonnontieteilijä, matkakirjailija ja vallankumouksellinen. Forster syntyi Puolassa lähellä Danzigia skotlantilaisen pastorin perheeseen, ja vuonna 1766 perhe muutti Englantiin, missä nuori Georg alkoi tienata kääntämällä tiedekirjoja englanniksi. Forster pääsi jo nuorena isänsä seurassa useille tutkimusmatkoille, joista eksoottisin oli James Cookin toinen matka Tyynellemerelle. Forsterin matkakertomus, Matkustus maailman ympäri vaikutti suuresti eurooppalaisten käsitykseen Polynesian kansoista. Hän julkaisi teoksen ensin englanniksi ja käänsi sen sitten itse saksaksi. Tämän matkakuvauksen seurauksena Forster kutsuttiin Royal Societyn jäseneksi jo 23-vuotiaana.
Eurooppaan palattuaan Forster keskittyi akateemiseen uraan, ja opetti Kasselin ja Vilnan yliopistoissa. Vuonna 1788 hänestä tuli Mainzin yliopiston pääkirjastonhoitaja. Forster kuului valistusajan saksalaisen sivistyneistön kärkinimiin, ja oli vilkkaassa kirjeenvaihdossa useiden maanmiestensä kanssa. Kun ranskalaiset valtasivat Mainzin, Forster liittyi jakobiineihin, ja oli sitten perustamassa ensimmäistä saksalaista tasavaltaa eli Mainzin tasavaltaa vuonna 1792. Forsterista tuli Mainzin lähettiläs Pariisissa. Sotaonni kääntyi, Mainz joutui preussilaisten käsiin, Forster julistettiin maanpetturiksi eikä voinut palata Saksaan, vaan kuoli Pariisissa 1794.


== Teoksia ==
A Voyage Round the World, 1777
De plantis exculentis insularum Oceani Australis commentatio botanica (väitöskirja), 1786
Floru