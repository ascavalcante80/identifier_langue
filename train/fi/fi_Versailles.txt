Versailles (ääntämys: vɛʀsaj) on kaupunki Pariisin metropolialueella noin 19 km pääkaupungista lounaaseen. Versailles kuuluu Île-de-Francen alueeseen, ja se on Yvelines’n departementin osa ja kuuluu samanimiseen arrondissementiin. Aikaisemmin se oli erillinen kylä, joka oli suhteellisen syrjäinen, kunnes 6. toukokuuta 1682 kuningas Ludvig XIV siirsi hovinsa Versaillesin linnaan. Nykyään Versailles on yksi Pariisin rikkaimmista lähiöistä.
Preussin kuningas Vilhelm I julistettiin Saksan keisariksi Versaillesin palatsin peilisalissa 18. tammikuuta 1871. Palatsissa solmittiin 1919 myös Versailles’n rauha, joka päätti ensimmäisen maailmansodan ja jo