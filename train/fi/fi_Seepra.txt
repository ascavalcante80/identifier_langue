Seepra on nimitys, jota käytetään Afrikassa elävistä mustavalkoraidallisista hevoseläimistä.
Seeprat ovat kavioeläimiä, jotka kuuluvat hevoseläinten (Equidae) heimon Equus-sukuun. Kaikkien seeprojen silmiinpistävin ominaisuus on niiden mustavalkoraidallisuus. Uusimpien tutkimusten mukaan seepran raidat suojaavat sitä tsetsekärpästen ja hevospaarmojen puremilta.
Seeproihin kuuluu kolme elossa olevaa lajia, jotka jakaantuvat useampiin alalajeihin. Aroseepra (Equus burchellii) on seepralajeista tavallisin. Sen elinpiiri ulottuu Etelä-Sudanista ja Etelä-Etiopiasta Etelä-Afrikkaan. Sen alalajeja ovat muun muassa E. b. boehmi, E. b. antiquorum, E. b. selousi sekä sukupuuttoon kuolleet E. b. quagga (kvagga) ja E. b. burchelli. Kvagga luokitellaan toisinaan omaksi lajikseen Equus quagga.
Vuoriseepra (Equus zebra) puolestaan elää Lounais-Afrikan vuoristoissa. Laji on uhanalainen. Sen alalajeja ovat E. z. zebra ja E. z. hartmanni.
Kolmas seepralaji, grevynseepra eli kuningasseepra (Equus grevyi), elää Etiopiassa, Somaliassa ja Keniassa. Lajin 