Zhejiang (kiina: 浙江; pinyin: zhèjiāng) on Kiinan maakunta. Kiinalainen lyhennenimi Zhe. Vanha suomalainen latinalaistus Tšekiang. Maakunta on saanut nimen suurimman jokensa suulahden Zhe Jiangin (nykyisin Qiantang Jiang) mukaan. Nimessä yhdistyy kaksi idiogrammia: zhè ’mutkitteleva’ ja jiāng ’joki’.


== Maantiede ==
Zhejiang sijaitsee Jangtse-joen eteläpuolella lähellä Shanghaita. Keisarinkanavan eteläpää on Zhejiangin pääkaupungissa Hangzhoussa.
Maakunta sijaitsee Itä-Kiinan meren länsirannalla. Maakunnan naapurimaakuntia ovat Fujian etelässä, Jiangxi lännessä, Anhui luoteessa ja Jiangsu pohjoisessa sekä Shanghai Jangtsen suulla koillisessa.


== Talous ==

Zhejiangin alueellinen bruttokansantuote oli maan neljänneksi suurin: 3 756,8 miljardia renminbia (yuan, CNY) eli 450,1 miljoonaa euroa. Tämä oli 6,0 prosenttia koko Kiinan BKT:stä. Henkeä kohti laskettuna se teki 68 462 CNY, eli 8 202 EUR. Tämä oli 163 % Kiinan keskiarvotasosta ja Kiinan viidenneksi korkein henkeä kohti laskettu alueellinen BKT-arvo.
Ningbon ja Zhoushanin satama on maailman suurin rahtisatama. Vuonna 2013 se käsitteli 809,8 miljoonaa tonnia rahtia.
Zhejiang on ”kalan ja riisin maa”.selvennä Maakunnassa tuotetaan myös silkkiä ja teetä.


== Hallinnollinen jako ==

Zhejiang on jaettu yhdeksään prefektuuritason kaupunkiin sekä Hangzhoun ja Ningbon kaupunkeihin jotka ovat suoraan maakunnan hallinnon alaisia. Suluissa esitetään väestönlaskennan 1.11.2010 mukainen väkiluku.


== Koulutus ==
Maakunnassa sijaitsee Zhejiangin yliopisto.


== Kulttuuri ==
Vanha kiinalainen sanonta: ”Taivaassa on paratiisi, maan päällä on Suzhou ja Hangzhou”. Kiinalaisen oopperan muoto yue-ooppera sai alkunsa Zh