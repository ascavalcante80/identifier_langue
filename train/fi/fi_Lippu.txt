Lippu on valtion, järjestön tm. yhteisön tunnuksena käytettävä määrämuotoinen, -värinen ja -kuvioinen kangas. Lippuja käytetään myös mainostamiseen tai koristeena, tosin tässä epävirallisemmassa tarkoituksessa ero lipun ja muun värillisen kankaan välillä on hämärämpi.
Yleisin lippujen käyttötarkoitus on toimia jonkun valtion tai kansakunnan symbolina, kansallislippuna. Valtioiden liput ovat tavanomaisesti suorakulmion muotoisia, ainoana poikkeuksena on kahdesta kolmiosta muodostuva Nepalin lippu. Valtioiden lisäksi useilla muilla poliittisilla alueilla ja kansoilla on lippunsa.
Muita lippuja ovat esimerkiksi järjestöliput ja viestiliput vesillä.
Lipputanko eli lippusalko on tanko tai salko, johon lippu on kiinnitetty naruilla, jotta se liehuisi tuulessa ja näkyisi kauemmas. Lippua pidetään tavallisesti tangon yläosassa, mutta suruliputuksessa sitä pidetään tangon puolivälissä.


== Yksiväriset liput ==
Valkoinen lippu − Antautumisen tai neuvottelupyynnön symboli konfliktitilanteissa. Valkoista lippua kantavaa ei saa ampua. Autourheilussa hitaan auton tai viimeisen kierroksen merkkinä.
Musta lippu − Anarkistien tunnus. Autourheilussa tarkoittaa diskausta.
Punainen lippu − Yleensä yhdistetään vasemmistoon. Autourheilussa kilpailu keskeytetään punaisella lipulla.
Sininen lippu − Autourheilussa "Nopeampi auto lähestyy".
Vihreä lippu − Libyan lippu oli vuosina 1977-2011 kokovihreä.
Keltainen lippu − Autourheilussa vaaratilanteesta edessä.


== Katso myös ==
Liputus
Heraldiikka
Luettelo itsenäisten valtioiden lipuista
Luettelo valtioiden historiallisista lipuista
Luettelo kansallisuuksien lipuista
Viiri


== Kirjallisuutta ==
Crampton, William: Liput. Suomentanut Jouni Jakonen. Porvoo Helsinki Juva: WSOY, 1991. ISBN 951-0-17054-2.
Havia, Jari P. & Mäntynen, Pentti J.: Liputusopas: Tietoa liputuksesta ja lipuista. Helsinki: Tallinna-kustannus, 1998. ISB