Hertha BSC on vuonna 1892 perustettu berliiniläinen jalkapalloseura. Seuran koko nimi on Hertha Berliner Sport-Club ja sen kotikenttänä toimii Berliinin Olympiastadion. Hertha BSC pelaa kaudella 2013–2014 Saksan korkeimmalla sarjatasolla (Bundesliiga). Seura on voittanut kahdesti Saksan mestaruuden (1930 ja 1931). Sen kotipaikkana oli kylmän sodan aikana jaetun Berliinin länsivyöhyke. Berliinissä pelattiin sodan jälkeen koko Berliinin mestaruudesta ja Saksan liittotasavallan perustamisen jälkeen Hertha osallistui Oberliga Berliniin 1949–1963 ja Saksan Bundesliigaan tai alempiin liigoihin vuodesta 1963. Paras saavutus Saksan Bundesliigassa on hopea kaudelta 1974–1975. Hertha BSC pelasi Mestarien liigassa kaudella 1999–2000 silloisessa jatkolohkossa. Seuran peliasun värit ovat sininen ja valkoinen. Kauden 2009–2010 päätteeksi Hertha putosi 1. Bundesliigasta 13 pääsarjakauden jälkeen. Kaudella 2010–2011 Hertha BSC voitti 2. Bundesliigan mestaruuden ja palasi suoraan pääsarjaan mutta keväällä 2012 se putosi jälleen 2. Bundesliigaan sijoituttuaan sarjassa 16:nneksi ja hävittyään putoamiskarsinnassa Fortuna Düsseldorfille. Seura pelasi alemmalla sarjatasolla kuitenkin vain kauden ajan ja voitettuaan 2. Bundesliigan mestaruuden 2012/13 Hertha BSC palasi pääsarjaan


== Stadion ==
Hertha BSC pelaa kotiottelunsa Berliinin Olympiastadionilla, joka on Saksan toiseksi suurin stadion Borussia Dortmundin Signal Iduna Parkin jälkeen.


== Saavutukset ==
Saksan mestaruudet (2): 1930, 1931
Saksan liigacupmestaruudet (2): 2001, 2002
Berlin/Brandenburg mestaruus (18):1906, 1915, 1917, 1918, 1925, 1926, 1927, 1928, 1929, 1930, 1931, 1933, 1935, 1937