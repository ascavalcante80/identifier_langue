Ulan Bator tai Ulaanbaatar; mong. Улаанбаатар, ᠤᠯᠠᠭᠠᠨ ᠪᠠᠭᠠᠲᠤᠷ, punainen sankari) on Mongolian tasavallan pääkaupunki. Se sijaitsee keskellä Mongoliaa, Tuul-joen rannalla ja 2 261 metriä korkean Bogdo Khan Uul -vuoren juurella. Kaupungissa on arviolta 1 345 086 asukasta (2013). Ulan Bator on maailman kylmin pääkaupunki.


== HistoriaMuokkaa ==
Kaupunki perustettiin nimellä Urga buddhalaisen luostarin paikalle (mong. Даа хүрээ, Daa hüree) vuonna 1649 400 kilometrin päähän nykyisestä Ulan Batorista Arkhangain provinssiin. Kaupunkia siirrettiin useisiin paikkoihin ennen nykyistä sijaintia, joka valittiin 1700-luvun lopulla. Kaupungista kehittyi 1800-luvun puoliväliin tultaessa kukoistava kauppapaikka Kiinan ja Venäjän välisen teereitin varrella. Mongolia julistautui itsenäiseksi Qing-dynastian romahdettua vuonna 1911 ja Ulan Batorista tuli uuden Mongolian kansantasavallan pääkaupunki 1924.


== Ulan Batorin nimetMuokkaa ==

Ulan Batorilla on ollut useita nimiä historiansa aikana. Vuosina 1639–1706 se tunnettiin nimellä Örgöö (mong. Өргөө ’palatsijurtta’) ja 1706–1911 nimellä Hüree (mongoliksi Хүрээ, ’leiri’) ja myöhemmin Ih Huree (mong. Их Хүрээ, ’suuri leiri’).
Mongolian itsenäistymisen yhteydessä nimi vaihdettiin vastaamaan kaupungin asemaa: Vuonna 1911 siitä tuli Niislel Hüree (mong. Нийслэл Хүрээ ’pääkaupunki’).
Kun Niislel Hüreestä tuli Mongolian kansantasavallan pääkaupunki vuonna 1924, se nimettiin Ulan Batoriksi (’punainen sankari’) Mongolian kansallissankarin Sühbaatarin kunniaksi. Sühbaatar vapautti maansa Venäjältä vetäytyneiden valkoisten Roman von Ungern-Sternbergin johtamien joukkojen miehitykseltä ja samalla pitkäaikaisesta kiinalaisvallasta. Hän kutsui Mongoliaan Neuvostoliiton puna-armeijan, joka suojasi Mongoliaa Japanin hyökkäyksiltä. Sühbaatarin patsas sijaitsee Ulan Batorin keskusaukiolla.


== LiikenneMuokkaa ==

Ulan Batoria palvelee Chinggis Khaanin kansainvälinen lentoasema ja rautatie yhdistää sen Kiinaan ja Siperian rataan. Muihin Mongolian kaupunkeihin johtavat tiet ovat suurimmaksi osaksi päällystämättömiä.
Kaupungissa on laaja bussiverkosto – suuri osa busseista on neuvostovalmisteisia, mutta viime aikona Japani ja Etelä-Korea ovat myyneet kaupunkiin myös uusia busseja. Laillisen bussiverkoston rinnalla kilpailee pikkubusseja. Viime vuosina kaupunki on antanut yhä enemmän virallisia liikennelupia, mutta suurin osa kaupungin autoilijoista tarjoaa myös satunnaisia kyytejä.lähde?


== IlmansaasteetMuokkaa ==
Ulan Bator kärsii ilman saastumisesta. Hiilen ja puun polttaminen lämmöntuotantoon ja ruoanlaittoon, markkinatalouden kasvu ja talvien kylmyys ovat aiheuttaneet pienhiukkasten määrän kasvun 13-kertaiseksi Maailman terveysjärjestön maksimisuositukseen nähden. Ilmansaasteiden aiheuttama savusu