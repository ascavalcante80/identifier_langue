Yvelines (ääntäminen IPA: [iˈvlin]) on Ranskan departementti numero 78. Se sijaitsee Pariisin länsipuolella Île-de-Francen alueella, ja sen itä- ja pohjoisosat kuuluvat Pariisin esikaupunkialueeseen. Departementissa on 1 413 635 asukasta (2011) ja sen väestötiheys on 618,9 asukasta neliökilometrillä. Departementti on jaettu 262 kuntaan, ja sen pääkaupunki on Versailles.
Yvelines'ssä sijaitsevat Versailles'n ja Saint-Germain-en-Layen linnat ovat merkittäviä turistikohteita. Versailles'n linnassa vierailee vuosittain yli kuusi miljoonaa turistia. Bazoches-sur-Guyonnessa sijaitseva Maison Louis Carré on yksi merkittävimmistä Alvar Aallon suunnittelemista yksityiskodeista.
Yvelines'ssä sijaitsee myös Mantes-la-Jolien esikaupunki, joka on tunnettu hyvin maahanmuuttajavoittoisena ja jon