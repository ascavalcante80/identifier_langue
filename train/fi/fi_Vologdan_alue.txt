Vologdan alue (ven. Волого́дская о́бласть, Vologodskaja oblast) on hallinnollinen alue Pohjois-Venäjällä Itä-Euroopassa.


== Maantiede ==
Vologdan alue rajoittuu pohjoisessa Arkangelin alueeseen, idässä Kirovin alueeseen, etelässä Kostroman, Jaroslavin ja Tverin alueisiin, lounaassa Novgorodin alueeseen, lännessä Leningradin alueeseen sekä koillisessa Karjalan tasavaltaan.

Vologdan alue sijaitsee Itä-Euroopan tasangon pohjoisosassa. Alueen itäosassa virtaa Vienanjoen lisäjoki Suhona. Muista joista mainittakoon Jug, Mologa ja Šeksna. Alueen eteläosassa on Volgan vesistöön kuuluva Rybinskin tekojärvi ja luoteisrajalla on Ääninen. Näiden välillä sijaitsee Valkeajärvi.


== Historia ==
Nykyinen Vologdan alue joutui Novgorodin vaikutuspiiriin 1100-luvulla, jolloin perustettiin myös Vologdan kaupunki. Novgorodin mukana alue liitettiin Venäjään. Vuonna 1796 perustettiin Vologdan kuvernementti, joka oli nykyistä Vologdan aluetta paljon laajempi. Vologdan kuvernementti liitettiin Pohjoiseen aluepiiriin 1929, josta taas nykyinen Vologdan alue erotettiin 1937.


== Väestö ==
Vologdan alueen asukasluku on 1 202 444 henkeä (vuonna 2010).


=== Kaupunkilaiset ===
Kaupunkiväestön osuus on 70,6 %. Suurimmat kaupungit ovat Tšerepovets (312 310) ja Vologda (301 755).
Muita kaupunkeja ovat muun muassa Sokol (38 452 as.), Veliki Ustjug (31 665 as.), Grjazovets (15 528 as.), Babajevo (12 073 as.), Vytegra (10 488 as.), Harovsk (10 079 as.),Totma (9 785 as.), Belozersk (9 616 as.), Ustjužna (9 501 as.), Nikolsk (8 511 as.), Kirillov (7 728 as.), Krasavino (7 003 as.), Kadnikov (4 796 as.). Suurimmat kaupunkityyppiset taajamat ovat Šeksna (20 953 as.) ja Kadui (11 284 as.).


=== Etninen jakauma ===
Vuoden 2002 väestönlaskennan mukaan 96,6 % väestöstä on venäläisiä ja 1,0 % ukrainalaisia. Alueen länsiosassa sijaitsevissa Babajevon ja Vytegran piireissä on vanhastaan asunut vepsäläisiä. Vuonna 2002 vepsäläisiä oli 426 henkeä. Suomalaisia oli alueella 300 henkeä.


=== Uskonto ===
Vuonna 2012 julkaistun laajan, Venäjän väestön uskonnollista vakaumusta kartoittaneen Arena-tutkimuksen mukaan Vologdan alueen väestöstä oli:
54 % ortodokseja (Venäjän ortodoksinen kirkko),
18 % jumalaan (tai korkeampaan voimaan) uskovia, muttei tunnustanut mitään tiettyä uskontoa,
12 % ateisteja, ei usko jumalaan,
4 % kristittyjä, muttei ortodokseja, katolisia tai prostestantteja,
3 % islaminuskoisia, muttei sunneja eikä šiioja,
2 % ortodokseja, muttei kuulu Venäjän ortodoksiseen kirkkoon eikä ole vanhauskoisia,
< 1 % luonnonvoimiin ja -jumaliin pohjautuvan perinneuskonnon kannattajia ja
< 1% šiialaisen islaminuskon kannattajia.


== Hallinto ==
Vologdan alue on yksi Venäjän federaation jäsenistä eli subjekteista. Sen pääkaupunki on Vologda. Aluehallinnon johdossa on kuvernööri ja lakiasäätävä kokous.
Paikallista itsehallintoa varten alue on jaettu 26 piiriin ja kahteen kaupunkipiirikuntaan.lähde?


=== Kaupunkipiirikunnat ===
Tšerepovets
Vologda


=== Piirit ===
Suluissa piirin hallinnollinen keskus.
Babajevon piiri (Babajevo)
Babuškinin piiri (Imeni Babuškina)
Belozerskin piiri (Belozersk)
Grjazovetsin piiri (Grjazovets)
Harovskin piiri (Harovsk)
Kaduin piiri (Kadui)
Kirillovin piiri (Kirillov)
Kitšmengski Gorodokin piiri (Kitšmengski Gorodok)
Mežduretšjen piiri (Šuiskoje)
Nikolskin piiri (Nikolsk)
Njuksenitsan piiri (Njuksenitsa)
Šeksnan piiri (Šeksna)
Sjamžan piiri (Sjamža)
Sokolin piiri (Sokol)
Tarnogski Gorodokin piiri (Tarnogski Gorodok)
Totman piiri (Totma)
Tšagodoštšan piiri (Tšagoda)
Tšerepovetsin piiri (Tšerepovets)
Ustjužnan piiri (Ustjužna)
Ust-Kubinskojen piiri (Ustje)
