Voronež (ven. Ворóнеж) on suuri kaupunki ja kaupunkipiirikunta Keski-Venäjällä lähellä Ukrainan rajaa. Se sijaitsee Voronežjoen varrella kahdentoista kilometrin päässä sen ja Donin yhtymäkohdasta. Se on Voronežin alueen pääkaupunki ja tärkeä rautateiden yhteyskohta.
Toisessa maailmansodassa saksalaiset valloittivat kaupungin 24. heinäkuuta 1942 mennessä. Puna-armeija valtasi kaupungin takaisin 25. tammikuuta 1943. Taisteluissa yli 92 % kaupungista tuhoutui.


== Voronežin kaupunkipiirikunta ja sen väestö ==


=== Tilanne 2010 väestönlaskun aikaan ===
Voronežin alueen alaisuudessa toimii Voronežin kaupunkipiirikunta. Siihen kuului vielä vuoden 2010 väestönlaskennan aikaan varsinaisen Voronežin kaupungin ohella läheisten kaupunkityyppisten taajamien kaupunkilaisia ja ympäröivien kylien maaseutuasukkaita. Kaupunkipiirikunta on Venäjän paikallishallinnossa kunnallispiirin tasoinen, ylemmän eli toisen tason paikallishallinnollinen yksikkö federaatiosubjektin alaisuudessa.
Voronež kaupunkipiirikunnassa asui Venäjän vuoden 2010 väestönlaskennan mukaan 975 373 asukasta. Heistä Voronežin kaupungissa (Voronežin piireissä) asui 889 680 henkeä, neljän kaupunkityyppisen taajaman piireissä 45 087 ja maaseudulla 40 606 henkeä. Kaupunkityyppisten taajamien asukkaat olivat kotoisin Krasnolesnyin (Краснолесный, 5 405 as.), Pridonskoin (Придонской, 18 300 as.), Somovon (Сомово, 13 605 as.) tai Šilovon kaupunkityyppisten taajamien piireistä (Шилово, 7 777 as.). Taajamista Krasnolesnyi sijaitsee maanteitse noin 55 kilometriä koilliseen, Pridonskoi noin 10 kilometriä länteen, Somovo 15 kilometriä koilliseen, Šilovo 14 kilometriä lounaaseen Voronežin keskustasta.


=== Miljoonakaupungiksi ===
Sittemmin kaupunkipiiriin kuuluvat taajamat on yhdistetty osaksi Voronezin kaupunkia ja sen kuutta piiriä. Voronezin kaupungin piirit ovat: Коминтерновский, Ленинский, Левобережный, Советский, Центральный ja Железнодорожный.
Voronežin kaupungin asukasluku on kasvanut hallinnollisen muutoksen lisäksi sisäisen muuttoliikkeen johdosta. Joulukuun 2012 alkupuolella arvioitiin virallisesti, että kaupungin asukasluku ylittäisi pian miljoonan rajan. Tämä toteutui 17. joulukuuta 2012, jolloin Voronežista tuli Venäjän viidestoista yli miljoonan asukkaan kaupunki.


=== Asukasluvun kehitys ===


== Kulttuuri ==


=== Musiikki ===
Venäläinen punk rock -yhtye Sektor Gaza sekä lastenmusiikkiyhtye Volšebniki Dvora (tunnetaan myös nimellä Street Magic) ovat kotoisin Voronežista.


=== Ufojulkisuus ===
Vuoden 1989 syyskuussa kaupunki nousi kansainvälisiin uutisiin UFO-havaintojen vuoksi. Lentävien esineiden laskeutumisilla oli paljon väitettyjä silminnäkijöitä, ja erään laskeutumisen yhte