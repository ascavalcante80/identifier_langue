Wikiuutiset (engl. Wikinews) on Wikimedia Foundationin hallinnoima vapaan sisällön uutislähde. Wikiuutiset soveltaa wikiperiaatetta uutistuotantoon. Wikiuutisten suomenkielinen versio avattiin 25. marraskuuta 2007.


== Historia ==
Kaksi riviä pitkä ensimmäinen ehdotus Wikiuutisten perustamisesta luotiin tammikuussa 2003 Wikipedian yhteisöön Meta-Wikiin. Ehdottajana toimi Daniel Alstron käyttäjätunnuksella Fonzy. Varsinaisen kehitystyön aloitti saksalainen ohjelmistosuunnittelija ja toimittaja Erik Möller. Projektin ideana oli perustaa sisarprojekti, joka kattaa "uutiset monista eri aihealueista, puolueettomasti ja täsmällisesti.". Wikipedian pitkäaikaisten muokkaajien vastustus alkuvaiheessa raivasi tietä perusteelliselle keskusteluille siitä, miten se voitaisiin toteuttaa yhtenä Wikimedia Foundationin projektina.
Marraskuussa 2004 perustettiin kokeiluwiki sen selvittämiseksi, miten yhteistyönä toteutettu uutissivusto toimisi. Vuonna 2004 sivusto siirrettiin pois "demo"-tasosta beta-tasoon. Saksankielinen versio perustettiin samaan aikaan. Piakkoin Wikinewsistä julkaistiin myös hollannin-, ranskan-, espanjan-, ruotsin-, bulgarian-, puolan-, portugalin-, romanian-, ukrainan-, italian-, serbian-, japanin-, venäjän-, heprean-, arabian-, thain-, norjan- ja kiinankieliset versiot (kyseisessä aikajärjestyksessä). Vuonna 2007 Wikinewsin eri kieliversioita oli jo 23.
Englanninkielinen Wikinewsin versio saavutti 13. maaliskuuta 2005 tuhannen artikkelin rajapyykin. Runsaan vuoden kuluttua sinne kirjoitettiin viidestuhannes uutinen. Suomenkielinen versio Wikiuutiset saavutti viidensadan uutisen rajapyykin 26. heinäkuuta 2008.


== Lisäprojektit ==
Vaikkakin Wikinews keskittyy pääasiassa teksti