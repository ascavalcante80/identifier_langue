Thimphu (ཐིམ་ཕུ་) on Bhutanin pääkaupunki ja suurin asutuskeskus, ja myös nimi kaupunkia ympäröivälle laaksolle ja piirikunnalle. Vuoden 2005 väestönlaskennan mukaan kaupungin asukasluku oli 79 000. Kaupunki sijaitsee Wang Chun (Chu-joen) varrella. Se on kuninkaallisen perheen asuinpaikka ja monien kansainvälisten järjestöjen tukikohta alueella.
Tashichoedzong, linnoitettu luostari, joka on rakennettu 1200-luvulla, on ollut Bhutanin hallituksen kokoontumispaikkana vuodesta 1952. Tangon ja Cherin luostarit sijaitsevat lähellä kaupunkia ja Dechenchoelingin palatsi, joka on kuninkaan virallinen asunto, kaupungin pohjoispuolella. Kaupunki on laajentunut huomattavasti maaseudulta muuttaneen väestön vuoksi. Äskettäin perusparannettu pääkatu Norzim Lam on kauppojen, ravintoloiden ja julkisten rakennusten reunustama. Kaupungin kaikkien talojen vaaditaan olevan koristeltu perinteisillä buddhalaisilla maalauksilla ja kaupungin hallinto säätelee rakentamista tarkasti. Suurin osa kaupungin vähäisesta teollisuudesta sijaitsee Wang Chun sillan eteläpuolella ja eloisat viikonloppumarkkinat pidetään joen lähellä. Kesän lopussa Tashichoedzongissa on värikäs turistien suosima naamiotanssifestivaali (tsechhu).


== Liikenne ==
Thimphussa ei ole omaa lentokenttää, mu