Mark Rutte (s. 14. helmikuuta 1967 Haag, Etelä-Hollanti) on liberaali hollantilaispoliitikko sekä Alankomaiden pääministeri syksystä 2010.
Rutte erikoistui lukiossa taiteisiin vuosina 1979–1985. Hän opiskeli vuoteen 1992 saakka historiaa Leidenin yliopistolla, vaikka hänen alkuperäisenä tavoitteenaan oli ollut konservatorio ja konserttipianistin ura. Hän nousi jo opiskeluaikanaan Vapauden ja demokratian kansanpuolueen (VVD) nuorisojärjestön johtoon.
Rutte nimitettiin vuonna 2002 sosiaali- ja työministeriksi. Hän on istunut Alankomaiden parlamentin alahuoneen jäsenenä tammikuusta toukokuuhun 2003 ja jälleen vuodesta 2006. Hän toimi vuosina sosiaali- ja työllisyysministerinä 2002–2004, 2004–2006 opetusministerinä.
Rutten johtama VVD sai kesäkuun 2010 vaaleissa eniten paikkoja, 31 150:sta. Hallituksen muodostamisesta kilpaili myös yhden paikan vähemmät saanut sosiaalidemokraatit (PvdA). Lopulta VVD muodosti vähemmistöhallituksen kristillisdemokraattien CDA:n kanssa, tehden sopimuksen 