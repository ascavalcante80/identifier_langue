Zwickau on kaupunki Saksin osavaltiossa, Saksassa. Zwickau sijaitsee Erzgebirge-vuorten juurella, Zwickauer Mulde -joen länsirannalla. Kaupungissa on muun muassa säveltäjä Robert Schumannille ja autonvalmistaja August Horchille omistetut museot. Zwickau on kivihiilen tuotantoalueen keskus. Sen asukasluku on 97 323 (kesäkuu 2006).


== Kaupungin alkuvaiheet ==
Slaavit asuttivat nykyisen Zwickaun alueen jo 600-luvulla. Germaaniset asukkaat saapuivat 900-luvulla tuoden alueelle kristinuskon. Nimi Zcwickaw, joka juontuu sorbinkielisestä muodosta Świkawa, mainittiin ensimmäistä kertaa asiakirjoissa kauppapaikkana vuonna 1118. Zwickau sai kaupungin oikeudet vuonna 1212. Kaupunkiin perustettiin fransiskaanien luostari ja luostarikoulu 1232, ja sisterssiläisten maatila 1240. Zwickau oli keisarillinen vapaakaupunki vuodesta 1290 vuoteen 1323, jolloin se annettiin läänitykseksi Meissenin rajakreiville. Vaikka kaivostoiminta alueella alkoi jo 1316, se laajeni vasta kun läheisestä Schneebergistä löytyi hopeaa vuonna 1470. Seuraavalla vuosisadalla kaupunki oli oli uskonpuhdistuksen tärkeä tukialue.
Säveltäjä Robert Schumann syntyi Zwickaussa 1810, ja hänen synnyinkotinsa on edelleen kaupungin torin laidalla. Zwickau kuului Itä-Saksaan vuosina 1949–1990.


== Autoteollisuus ==
Zwickaussa on valmistettu Horch- ja Audi-merkkisiä autoja ennen toista maailmansotaa ja Trabanteja sodan jälkeen. Nykyään Zwickaussa autoja valmistaa Volkswagen. Vuonna 1897 perustetussa Westsächsische Hochschule Zwickau (FH) -ammattikorkeakoulussa on noin 4 700 opiskelijaa. Zwickaussa ovat syntyneet muun muassa jalkapallovalmentaja Christoph Daum ja kiekonheittäjä Lars Riedel.
Teollisuusmies August Horch perusti vuonna 1899 Horch-nimisen yrityksen. Kun hän myöhemmin pyrki perustamaan Horch-merkkisiä autoja valmistavan yrityksen, hänen entiset liikekumppaninsa riitauttivat nimen. Yhtiölle oli keksittävä u