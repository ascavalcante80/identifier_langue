Vladimirin alue (ven. Влади́мирская о́бласть, Vladimirskaja oblast) on hallinnollinen alue Keski-Venäjällä Itä-Euroopassa Moskovan itäpuolella. Se rajoittuu pohjoisessa Jaroslavlin ja Ivanovon alueisiin, idässä Nižni Novgorodin alueeseen, etelässä Rjazanin alueeseen sekä lännessä Moskovan alueeseen. 


== Maantiede ==
Vladimirin alue kuuluu pääasiassa Itä-Euroopan tasankoon vain luoteisosa sijaitsee Keski-Venäjän ylängöllä. Alueen itärajalla virtaa Oka. Muista joista mainittakoon Okan sivujoki Kljazma, joka virtaa Vladimirin kaupungin läpi.


== Väestö ==
Vladimirin alueen asukasluku on 1 449 000 henkeä (vuonna 2008). Kaupunkiväestön osuus on 77,7 %. Suurimmat kaupungit ovat Vladimir, Kovrov, Murom, Aleksandrov, Gus-Hrustalnyi, Koltšugino ja Vjazniki.
Vuoden 2002 väestönlaskennan mukaan asukkaista 94,7 % on venäläisiä ja 0,6 % tataareja.


== Hallinto ==
Vladimirin alue on yksi Venäjän federaation jäsenistä eli subjekteista. Sen pääkaupunki on Vladimir. Aluehallinnon johdossa on kuvernööri ja lakiasäätävä kokous.
Paikallishallintoa varten alue on jaettu 16 piiriin ja 5 kaupunkialueeseen.


=== Piirit ===
Aleksandrovin piiri (ven. Александровский район, Aleksandrovski raion)
Gorohovetsin piiri (ven. Гороховецкий район, Gorohovetski raion)
Gus-Hrustalnyin piiri (ven. Гусь-Хрустального район, Gus-Hrustalnogo raion)
Jurjev-Polskin piiri (ven. Юрьев-Польский район, Jurjev-Polski raion)
Kameškovon piiri (ven. Камешковский район, Kameškovski raion)
Kiržatšin piiri (ven. Киржачский район, Kiržatšski raion)
Koltšuginon piiri (ven. Кольчугинский район, Koltšuginski raion)
Kovrovin piiri (ven. Ковровский район, Kovrovski raion)
Melenkin piiri (ven. Меленковский район, Melenkovski raion)
Muromin piiri (ven. Муромский район, Muromski raion)
Petuškin piiri (ven. Петушинский район, Petušinski raion)
Selivanovon piiri (ven. Селивановский район, Selivanovski raion)
Sobinkan piiri (ven. Собинский район, Sobinski raion)
Sudogdan piiri (ven. Судогодский район, Sudogodski raion)
Suzdalin piiri (ven. Суздальский район, Suzdalski raion)
Vjaznikin piiri (ven. Вязниковский район, Vjaznikovski raion)


=== Kaupunkialueet ===
Gus-Hrustalnyin kaupunki
Kovrovin kaupunki
Muromin piirikunta
Radužnyi (suljettu kaupunki)
Vladimirin kaupunki


== Talous ==
Alueen tärkeimmät teollisuudenalat ovat koneenrakennus, metalli-, kevyt-, kemian- ja lasiteollisuus. Lisäksi harjoitetaan taidekäsitöitä.


== Maatalous ==
Maatilat vievät 38% koko alueelta. Tärkeimpiä tuotteita on jyvä, vihannekset, peruna, rehukasvit, pellava. Nauta- ja pienkarja, myös siat ovat alueen karjatalouden päähaarat. Vladimirin kuormahevonen on Venäjän tärkeimpiä työhevosia.
Alueelta johtaa rautatiet Ivanovoon, Moskovaan ja Nižni Novgorodiin. Moskova-Vladimir-Nižni Novgorod ja Moskova-Vladimir-Kazan ovat tärkeitä kauppa- sekä matkareittejä.


== Historia ==
Vladimirin kaupunki on perustettu 990 jaa. Siitä 