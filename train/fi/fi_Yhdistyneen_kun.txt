Yhdistyneen kuningaskunnan lippu (engl. Union Flag, Union Jack, kirj. unionilippu, unionin keulalippu – unioni viittaa Englannin ja Skotlannin personaaliunioniin vuodelta 1603) on syntynyt yhdistämällä kolme lippua eli:
Englannin lippu: valkoisella pohjalla punainen Pyhän Yrjön risti
Skotlannin lippu: sinisellä pohjalla valkoinen Pyhän Andreaan vinoristi
Irlannin kuningaskunnan lippu (1783–1843): valkoisella pohjalla punainen Pyhän Patrickin vinoristi
Unionilippu otettiin käyttöön vuonna 1606, jolloin yhdistettiin Englannin ja Skotlannin lippuaiheet. Kun Irlanti liitettiin Britanniaan 1801 ja muodostui Yhdistynyt kuningaskunta, lippu sai vaikka Irlannin lippu myöhemmin muutettiin ja Irlannin valtio itsenäistyi 1922. Britanniaan jääneellä Pohjois-Irlannilla ei ole lippua (paitsi 1953–1972). Britannian lippuun ei ole sisällytetty mitään aihetta Walesin lipusta, sillä Wales ei ollut kuningaskunta, vaan se oli jo aiemmin liitetty Englantiin ruhtinaskunnaksi.
Unionilippu ei ole symmetrinen, koska tangon puolella lipussa olevat Pyhän Patrickin vinoristin varret ovat Pyhän Yrjön ristin varsien alaosien päällä, kauempana tangosta olevalla puolella yläosien päällä.
Lipussa on erikoisuutena, ettei sen punaisen ja sinisen värisävyjä ole määritelty, vaan mitkä tahansa punainen ja sininen kelpaavat. Lippu on kansallislipuksi poikkeuksellinen myös siten, ettei sen käyttöä ole rajoitettu lailla, vaan käyttö on täysin vapaata.


== Yhdistyneen kuningaskunnan lippu muiden lippujen osana ==
Useilla Kansainyhteisön mailla on tai on ollut lippu, johon sisältyy myös Yhdistyneen kuningaskunnan lippu. Australian, Fidžin, Tuvalun ja Uuden-Seelannin lipuissa se on tangonpuoleisessa yläkulmassa. Uudessa-Seelannissa on tosin harkittu lipun vaihtamista lippuun, jossa ei olisi unionilippua. Unionilippu oli myös entisiss