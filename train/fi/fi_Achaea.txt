Akhaia (kreik. Αχαΐα) eli Akhaian alueyksikkö (Περιφερειακή ενότητα Αχαΐας, Perifereiakí enótita Akhaías) on yksi Kreikan alueyksiköistä. Se sijaitsee Länsi-Kreikan alueella ja sen hallinnollinen keskus on Patras. Alueyksikön pinta-ala on 3 272 neliökilometriä ja asukasluku 309 694 (vuonna 2011).
Alueyksikkö sijaitsee Peloponnesoksen niemimaan pohjoisosassa. Se perustettiin vuoden 2011 alussa Kallikrates-suunnitelman myötä ja se korvasi tuolloin lakkautetun Akhaian prefektuurin (Νομός Αχαΐας, Nomós Akhaías).


== Historia ==
Akhaia on yksi Kreikan historiallisista maakunnista. Iliaassa ja Odysseiassa kreikkalaisia kutsutaan yleensä akhaijeiksi. Egyptiläisissä lähteissä mainitaan noin 1400 eaa. Ahhijawa tarkoittaen mahdollisesti Kreetan ja Manner-Kreikan mykeneläisiä.
Historiallisen antiikin aikana akhaialaisten perustama Akhaian liitto soti Aitolian liittoa, Rooman valtakuntaa, Spartaa ja Makedoniaa vastaan. Keskiajalla ristiretkeilijät perustivat Akhaian ruhtinaskunnan, joka joutui en