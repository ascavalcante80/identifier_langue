Diego Alberto Milito (s. 12. kesäkuuta 1979 Bernal, Buenos Airesin maakunta, Argentiina) on argentiinalainen jalkapalloilija, pelipaikaltaan hyökkääjä. Hän pelaa Inter Milanin joukkueessa Italian pääsarjassa Serie A:ssa.
Myös Diego Militon nuorempi veli Gabriel Milito on tunnettu jalkapalloilija.


== Ura ==
Milito aloitti ammattilaisuransa vuonna 1999 argentiinalaisessa Racing Clubissa, missä voitti pääsarjamestaruuden syyskaudella 2001. Racing Clubista hän siirtyi Italian Serie B:n Genoaan, missä hän pelasi kahden kauden aikana 59 ottelua ja teki 33 maalia. Real Zaragozassa Milito jatkoi hyviä otteitaan. 9. helmikuuta 2006 Espanjan cupin lukemiin 6–1 päättyneessä välierän ensimmäisessä osassa Real Madridia vastaan hän teki neljä maalia.
Kesällä 2008 Milito palasi takaisin Italiaan Genoaan. Militon kausi Genoassa oli onnistunut ja 24:llä liigamaalillaan hän oli nostamassa yllätysjoukkue Genoan europeleihin Eurooppa-liigaan kaudelle 2009–2010. Milanolainen Internazionale kiinnostui Militon palveluksista ja kesällä 2009 Milito siirtyi Interiin. Militon siirron yhteydessä Genoaan suuntasi osana siirtosummaa nuorten EM-lopputurnauksessa Ruotsissa kesäkuussa Italian alle 21-vuotiaiden Robert Acquafresca. Kauden 2009–2010 Mestareiden liigan finaalissa Milito nousi Interin sankariksi tehdessään joukkueen molemmat maalit voittoon päättyneessä ottelussa Bayern Müncheniä vastaan. Milito ratkaisi Interille myös Serie A:n ja Italian Cupin voiton.


=== Maajoukkueessa ===
Argentiinan maajoukkueessa Milito debytoi tammikuussa 2003 Hondurasia vastaan pelat