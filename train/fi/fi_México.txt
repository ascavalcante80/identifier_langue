México (esp. Ciudad de México eli Meksikon kaupunki) on Meksikon pääkaupunki. Suomessa kaupungista käytetään usein myös englanninkielistä nimeä Mexico City.


== Maantiede ja ilmastoMuokkaa ==
Kaupungin ydin sijaitsee Meksikon osavaltioista erillisellä liittovaltion alueella (Distrito Federal de México tai México, D.F.), jonka asukasluku oli vuonna 2010 noin 8,85 miljoonaa. Kaupungin pinta-ala on 1 485 km² (Distrito Federal). Metropolialueella asui vuonna 2009 noin 21,2 miljoonaa ihmistä.
Kaupungin keskimääräinen korkeus merenpinnasta on 2 240 metriä. Se sijaitsee ympäröivän vuoriston keskelle jäävässä maljassa, mikä pahentaa alueen vakavaa ilmansaasteongelmaa. Kaupunkia uhkaavat myös maanjäristykset: viimeksi vuonna 1985 suurta tuhoa aiheutti järistys, jonka voimakkuus oli 8,1 Richterin asteikolla.
México sijaitsee aiemman atsteekkien pääkaupungin Tenochtitlánin paikalla.


=== HallintoalueMuokkaa ===

México on jaettu 16 hallintoalueeseen (esp. delegación), joilla on kunnallinen itsehallinto. Hallintoalueet jakautuvat edelleen kaupunginosiin (esp. colonias). Hallintoalueet ovat:


== LiikenneMuokkaa ==

Méxicon liikenne on vilkasta kaupungin asukastiheyden ja yksityisautojen määrän vuoksi.
Yksityisautoilun haittoja pyritään pienentämään Hoy No Circula -ohjelmalla, joka rajoittaa auton käyttöä eri viikonpäivinä auton rekisterinumeron mukaan. Mielipiteet ohjelman toimivuudesta vaihtelevat, sillä ohjelmaa voi kiertää esimerkiksi hankkimalla useamman auton.
Kaupungin metrojärjestelmää käyttää päivittäin neljä miljoonaa matkustajaa, ja se on maailman vilkkaimpia. Lipulla voi matkustaa metrossa, kunnes poistuu porteilla eristetyltä alueelta. Sarja- tai kuukausilippuja ei ole. Vaikka metrolinjoja on paljon, ei metro tavoita lähellekään koko jatkuvasti kasvavaa kaupunkia. Tämän ongelman helpottamiseksi tietyillä pääteasemilla metrover