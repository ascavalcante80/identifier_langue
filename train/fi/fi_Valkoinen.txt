Valkoinen on väri, joka aistitaan kun esine heijastaa kaikkia värisävyjä. Valkoinen valo sisältää kaikkia näkyviä sähkömagneettisen säteilyn taajuuksia yhtä paljon.
Luonnossa jotkin pohjoisten leveysasteiden nisäkkäät muuttuvat talvisin valkoisiksi. Luonnottomasti valkoisia eläimiä kutsutaan albiinoiksi.


== Käyttö ja symboliikkaMuokkaa ==
Käyttöä ja symboliikkaa pohdittaessa on syytä pitää mielessä, että mikä tahansa väri kuten valkoinen saa merkityksenä vasta käyttötilanteesta eli siitä, missä sosiaalisessa, kulttuurisessa ja/tai esimerkiksi historiallisessa kontekstissa se tulee esille.
Valkoinen symboloi viattomuutta, puhtautta ja iloa.
Kristinuskossa valkoinen on sielullisuuden, taivaallisen rauhan ja Jumalan rakkauden vertausväri.
Nimitystä valkoinen käytetään länsimaissa usein vaaleaihoisista, euripidistä syntyperää olevista ihmisistä, joiden ihon väri itse asiassa vaihtelee vaaleanpunaisesta vaaleanruskeaan.
Kiinalaisessa ja intialaisessa perinteessä valkoinen on surun, kuoleman ja kummitusten väri.
Valkoinen on hääpuvun perinteinen väri sekä länsimaisissa että japanilaisissa häissä.
Politiikassa valkoinen on yhdistetty usein vastavallankumouksellisuuteen, jolloin se on vastakohta vallankumouksen punaiselle värille. Esimerkiksi Suomen ja Venäjän sisällissodissa olivat vastakkain valkoinen ja punainen armeija.
Valkoista lippua käytetään ilmaisemaan luovuttamista, aselepoa, tai rauhanomaista aikomusta.
Valkoinen on shakissa ja gossa toinen vastapuoli, toinen on musta.
Lumivalkoinen, valkea kuin lumi, käytetään usein runollisissa vertauksissa tai kun halutaan korostaa värin puhtautta.
Maalarinvalkoinen, teollisuusvalkoinen ja antiikkivalkoinen ovat sävytettyjä valkoisia vä