Transneptuninen kohde (engl. trans-Neptunian object, TNO) on yleensä jäinen pikkuplaneetta, komeetta tai vastaava, joka kiertää Aurinkoa keskimäärin Neptunuksen radan ulkopuolella. Transneptunisen kohteen keskietäisyys Auringosta on siis yli 30 astronomista yksikköä, mutta kappale voi käydä tämän sisäpuolella. Monesti transneptunisen kohteen sanotaan kuuluvan Kuiperin vyöhykkeeseen tai Oortin pilveen. Monesti kaikkia transneptunisia kohteita sanotaan ”Kuiperin vyöhykkeen kohteiksi”.
Myös Pluto ja sen kuu Kharon ovat transneptunisia kohteita, ja Plutoa pidettiinkin pitkään planeettana lähinnä historiallisista syistä, kunnes se vuonna 2006 päätettiin luokitella kääpiöplaneetaksi.


== Ominaisuuksia ==
Transneptunisia kohteita esiintyy lähinnä kahdella erillisellä vyöhykkeellä: Kuiperin vyöhykkeellä 30–55 au:n etäisyydellä ja Oortin pilvessä 5 000–100 000 au:n etäisyydellä. Transneptuniset kohteet ovat pikkuplaneettoja kuten asteroiditkin, mutta sisältävät enemmän jäätä kuin asteroidit. Komeetat koostuvat jo pääosin jäästä. Transneptunisia kohteita ei erojensa vuoksi yleensä luokitella asteroideiksi. Vuoden 2006 Planeetan määritelmässäkin asteroidit ja transneptuniset kohteet mainittiin erikseen.
1900-luvun alussa havaittiin, että Neptunuksen todellinen kiertorata poikkesi hieman lasketusta radasta. Aiheuttajaksi epäiltiin Planeetta X:ää, jota alettiin etsiä Neptunuksen takaa. Systemaattiset etsinnät johtivat Pluton löytämiseen, mutta se osoittautui liian pieneksi aiheuttaakseen havaittuja häiriöitä. Uudet mittaukset Neptunuksen massasta paljastivat, että todellisuudessa rata olikin lasketun mukainen.
Komeettojen ratojen perusteella on jo pitkään tiedetty monien niistä matkaavan radallaan kauas Neptunuksen taakse. Vuodesta 1992 lähtien on löydetty myös useita Kuiperin vyöhykkeen kohteita, joista suurimmat ovat Pluton kokoluokkaa. Vuonna 2003 löydetty Sedna kulkee erittäin elliptisellä radalla 76,1–942 au:n etäisyydellä Auringosta Kuiperin vyöhykkeen takana. Sen on epäilty kuuluvan Oortin pilven sisempiin osiin, joka sijaitsisi lähempä kuin varsinainen Oortin pilvi. Vuonna 2005 löydettiin 97 au:n etäisyydeltä Eris, jonka aluksi arveltiin olevan läpimitaltaan hieman Plutoa suurempi, sillä se on neljänneksen raskaampi. Kuitenkin Marraskuussa 2010 tapahtuneen tähdenpeiton avulla havaittiin, että Eriksen tiheys onkin suurempi kuin luultiin, ja sen läpimitta on suurin piirtein sama kuin Pluton. Eriksen suuri heijastavuus johtuu todennäköisesti pinnalle jäätyneestä kaasukehästä. Eris on siltikin massiivisin tunnettu transneptuninen kohde.


== Transneptunisten kohteiden jako ==
Oortin pilvi
Varsinainen Oortin pilvi
Sisempi Oortin pilvi eli Hillsin pilvi

Hajanainen kiekko
Kuiperin vyöhyke
Cubewanot eli klassinen Kuiperin vyöhyke
Twotinot
Plutinot

Kuiperin vyöhykkeen sisäpuolella
Kentaurit


== Merkittäviä transneptunisia kohteita ==
15760 1992 QB1
15874 1996 TL66
20000 Varuna
28978 Ixion
50000 Quaoar
90377 Sedna
90482 Orcus
120347 Salacia
134340 Pluto
134340 Pluto I Kharon

136108 Haumea
136199 Eris
136472 Makemake
174567 Varda
225088 2007 OR10


== Lähteet ==
Pluto and the Developing Landscape of Our Solar System (englanniksi)
List Of Transneptunian Objects (englanniksi)
List Of Centaurs and Scattered-Disk Objects (englanniksi)
List of Known Trans-Neptunian Objects (englan