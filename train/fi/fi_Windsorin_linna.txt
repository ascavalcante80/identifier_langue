Windsorin linna sijaitsee Windsorissa Britanniassa ja se toimii nykyään yhtenä Britannian monarkin virka-asuntona. Linna on antanut nimensä nykyiselle Windsorin hallitsijasuvulle. Linna on toiminut historiansa aikana monessa käyttötarkoituksessa, kuten kuninkaallisena residenssinä, puolustuslinnakkeena ja vankilana. Windsorin linnan tunnuskuvana on usein sen suuri, pyöreä torni (”The Round Tower of Windsor”), joka on nykyään arkisto.


== Historia ==

Kuningas Vilhelm Valloittaja rakennutti Windsorin linnan alun perin puulinnoitukseksi vuonna 1070. Alkuperäisen puulinnoituksen kohdalla sijaitsee nyt pyöreä kivitorni, koko linnan keskus. Kuningas Henrik II:n aikaan linnan puuvarustukset vaihdettiin kivisiin ja linna alkoi saada nykyisen muotonsa. Nykyisen linnan vanhimmat osat ovat vuodelta 1227. 20. marraskuuta 1992 linnassa raivosi raju tulipalo.
Windsorin linna on ollut usean sadan vuoden ajan yksi Britannian hallitsijan residensseistä. Nykyinen kuningatar Elisabet II pitää linnaa varsinaisena kotinaan Buckinghamin palatsin sijaan ja käyttää palatsia viikonloppuasuntonaan. Linnan hautaholveissa on eräiden kuningasperheen jäsenten viimeinen leposija. Linnan mailla sijaitsevan Frogm