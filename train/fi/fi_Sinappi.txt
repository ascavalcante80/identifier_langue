Sinappi on yleisnimi useiden kaalien (Brassica) tai sinappien (Sinapis) sukuihin kuuluvien kasvien siemenistä tehdyille jauheille ja näistä edelleen valmistetuille maustekastikkeille ja -tahnoille. Myös jauhamattomia sinapinsiemeniä käytetään ruoanvalmistuksessa ja säilykkeiden, esimerkiksi suolakurkkujen teossa.
Keltasinappia (Sinapis alba) kasvatetaan etenkin Välimeren seudulla, sareptansinappia (Brassica juncea) Intiassa ja englanninkielisissä maissa sekä alkuaan Lähi-Idästä lähtöisin olevaa mustasinappia (Brassica nigra) Argentiinassa, Chilessä ja Pohjois-Amerikassa, missä Kanada on maailman suurin sinapinsiementen viejä. Kanada tuottaa noin 75 % maailman sinapinsiemenistä.
Nimitystä sinappi käytetään myös maustekastikkeesta, jota antiikin roomalaiset levittivät Eurooppaan. Sinappia käytetään usein lisäkkeenä esimerkiksi makkaran, hernekeiton ja joulukinkun kanssa. Sinapin koostumus vaihtelee, mutta yleensä sen valmistukseen käytetään sinappijauhetta, sokeria, jauhoja, etikkaa, ruokaöljyä ja mausteita (hunaja, konjakki, suola). Lisä