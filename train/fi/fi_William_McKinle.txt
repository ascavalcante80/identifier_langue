William McKinley (29. tammikuuta 1843 – 14. syyskuuta 1901) oli Yhdysvaltojen 25. presidentti (1897–1901).
McKinley tuki imperialismia ja oli kauppapoliittisesti tiukka protektionisti. Hänen aikanaan aloitettiin Yhdysvaltojen ja Espanjan välinen sota, jonka tuloksena Yhdysvallat sai Espanjalta Kuuban, Filippiinit, Puerto Ricon ja Guamin. McKinleyn aikana Yhdysvaltoihin liitettiin myös Havaiji.
McKinleyn uudelleenvalinta 1900 johti levottomuuksiin etenkin Filippiineillä, koska hänen vastaehdokkaansa William Jennings Bryanin uskottiin olleen myötämielinen maan itsenäisyydelle.
Pohjois-Amerikan korkein vuori Mount McKinley nimettiin vuonna 1896 McKinleyn mukaan. Elokuussa 2015 vuoren alkuperäinen nimi, Denali, palautettiin virallisesti käyttöön.


== Nuoruus ==

William McKinley syntyi Nilesin kaupunkissa Ohiossa vuoden 1843 tammikuussa. Hän oli perheensä seitsemäs lapsi. McKinleyn perhe oli uskonnollinen ja McKinleystä tuli erittäin aktiivinen paikallisessa Metodisti kirkossa. Vuonna 1852 perhe muutti Nilesistä Polandiin jotta lapset pääsisivät parempaan kouluun. Valmistuttuaan vuonna 1859 McKinley lähti opiskelemaan Alleghenyn Collegeen Pennsylvaniaan. Hän opiskeli Alleghenyssä kuitenkin vain vuoden. 1860 hän palasi kotiinsa sairastuttuaan ja masennuttuaan. Toivuttuaan ja perheen taloudeen heikennyttyä McKinley joutui työskentelemään Polandissa mm.opettajana.


== Poliittinen ura ==
McKinley valittiin kongressiin 34-vuotiaana. Hän herätti huomiota nopeaälyisenä ja miellyttävänä henkilönä, ja pääsi merkittäviin virkoihin sekä toimikuntiin. Vuonna 1891 hänestä tuli Ohion kuvernööri..


== Murha ==
McKinley kuoli michiganilaissyntyisen anarkisti Leon Czolgoszin murhaamana. Presidentti oli 6. syyskuuta 1901 vierailemassa Buffalossa panamerikkalaisessa teollisuusnäyttelyssä. Kello 16.07 Czolgosz ampui lähietäisyydeltä kaksi laukausta .32-kaliiperisella revolverilla kohti McKinleytä. Molemmat luodit osuivat presidenttiin, mutta toinen niistä muutti suuntaa kylkiluusta jättäen vain pintahaavan. Toinen luoti puolestaan läpäisi va