Zagreb (kroatiaksi Zagreb) on Kroatian pääkaupunki ja piirikunta. Zagreb sijaitsee Medvednicavuoren rinteiden ja Savajoen välissä, 120 metrin korkeudella merenpinnasta. Vuonna 2011 varsinaisessa kaupungissa asui noin 688 000 ja koko pääkaupunkiseudulla 790 000 ihmistä.
Zagrebin suotuisa maantieteellinen sijainti Pannonian tasangon lounaisessa osassa tarjoaa loistavan yhteyspaikan keskisen Euroopan ja Adrianmeren väliselle liikenteelle.


== Historia ==
Zagrebin kahdella kukkulalla oli luostarit ennen kuin mongolit tuhosivat ne 1242. Houkutellakseen käsityöläisiä muuttamaan raunioituneille alueille, kuningas Bela teki Gradecin kukkulasta verovapaan alueen joka sai monia etuoikeuksia ja muurit suojakseen. Toinen kukkula, Kaptol, jäi vaille suojausta ja kahden kaupungin välillä alkoi kiivas kilpailu. Kaptoliin rakennettiin muurit vasta 1400-luvun puolivälissä kun turkkilaiset etenivät Sava-joelle asti. 1600-luvun alussa köyhtyneet kaupungit yhdistyivät ja ottivat nimekseen Zagreb.
Jugoslavian aikana Zagreb oli maan kakkoskaupunki Belgradin jälkeen. Kroatian itsenäistyttyä 1991 Zagrebista tuli sen pääkaupunki.


== Ilmasto ==
Zagrebissa kylmin kuukausi on tammikuu, jolloin kekimääräinen vuorokauden alin lämpötila on -4 astetta. Lämpimimmän kuukauden, heinäkuun, keskimääräinen ylin on 26,7 astetta. Sadetta saadaan melko tasaisesti ympäri vuoden 10–14 päivänä kuukaudessa. eniten sataa kesäkuussa.


== Talous ==
Kaupungin teollisuus koostuu sähköisten laitteiden ja palveluiden valmistuksesta, kemianteollisuudesta, lääketeollisuudesta, tekstiiliteollisuudesta sekä ruoka- ja juomateollisuudesta. Zagreb on kansainvälinen kaupankäynnin ja talouden keskus, sekä Keski- ja Itä-Euroopan kuljetusristeys.
Tammikuussa 2008 keskimääräinen kuukausittainen nettopalkka Zagrebissa oli 5 943 kunaa, eli noin 830 euroa.
34 prosentilla kroatialaisista yrityksistä on pääkonttori Zagrebissa ja 38,4 % maan työvoimasta työskentelee kaupungissa, mukaan luettuna lähes kaikki pankit, palvelualan sekä julkisen liikenteen yritykset.


== Koulutus ==
Zagrebin kaupungissa on yhteensä 136 peruskoulua ja 100 toisen asteen oppilaitosta, johon luetaan mukaan myös kaupungin 30 lukiota. Kaupungissa on viisi korkea-asteen oppilaitosta ja yhdeksän yksityistä korkea-asteen koulua.
Zagrebin yliopisto on perustettu vuonna 1669.


== Kulttuuri ==
Zagrebin kaupunki vastaa 38:sta kulttuuri-instituutioista, kuten kymmenestä kaupungin museosta. Kaupunki omistaa seitsemän eri teatteria ja on osakkaana 50 % osuudella HNK:sta, eli Kroatin kansallisteatterista. Kaupungissa sijaitsee myös Zagrebin eläintarha.
Kaupungissa järjestetään vuosittain musiikkifestivaali Zagrebfest.Joka toinen vuosi vuorottelevat Animafest, piirr