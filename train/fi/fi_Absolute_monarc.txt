Absoluuttinen monarkia on hallitusmuoto, jossa monarkilla on täydellinen (absoluuttinen) valta hallita maataan ja sen kansalaisia ilman, että lait tai oikeuslaitos koskettavat hänen määräysvaltaansa. Toisinaan absoluuttista valtaa saattaa pitää käsissään myös uskonnollinen johtaja. Teoriassa absoluuttisessa monarkiassa monarkilla on täysin rajaton valta tehdä mitä haluaa, mutta käytännössä monarkkien on yleensä pakko jakaa valtaa eri ryhmittymille.
Joissakin monarkioissa (kuten Saksan keisarikunnassa 1871–1918) hallitsijalla on ”käsikassaranaan” parlamentti tai muita hallituksen osia, mutta monarkki kykenee määräysvallalla ohittamaan niiden päätökset. Useimmat absoluuttiset monarkiat ovat myöhemmin kehittyneet perustuslaillisiksi monarkioiksi. Venäjän keisarikunta tuhoutui vallankumouksen myötä.
Absoluuttinen monarkia on menettänyt huomattavasti suosiotaan Ranskan vallankumouksen jälkeen, kun yhä useampi aiemmin absoluuttista valtaa valtion taholta käyttänyt valtio on muuntunut kansanvaltaiseksi. Silti muutamat valtiot ovat nykyisinkin absoluuttiseksi monarkiaksi määriteltäviä: Brunei, Oman, Saudi-Arabia, Swazimaa ja Vatikaani.
Monet aiemmin absoluuttisista monarkioista, kuten Jor