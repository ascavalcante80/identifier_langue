Geneven kantoni on Sveitsin läntisin kantoni, joka sijaitsee Genevejärven eteläpään ympärillä ja sen laskujoen, Rhônen yläjuoksun varrella. Kantoni työntyy kielekkeen muotoisena Ranskan alueiden sisään, jotka ympäröivät sitä kaikilla muilla suunnilla paitsi koillisessa.
Geneven kantonin pääkaupunki ja kantonin ainoa suurkaupunki on Geneve, jossa monilla kansainvälisellä järjestöllä on pääkonttori. Kantoni on ranskankielinen.
Geneve oli kalvinistisen uskonpuhdistuksen keskus, ja alue on perinteisesti protestanttista seutua. 1950-luvulta katolisten määrä on kasvanut ja nykyisin he ovat kantonissa enemmistönä.
Geneven kantoni on Sveitsin kantoneista kuudenneksi pienin. Väestöltään se on kuitenkin kuudenneksi suurin, ja näin ollen varsinaisista kantoneista tiheimmin asutettu jääden toiseksi ainoastaan Basel-Stadtin puolikantonille.
Geneve oli Sveitsin valtioliiton liittolainen vuodesta 1584. Helvetian tasavallan aikana (1798–1803) se ei kuulunut Sveitsiin vaan Ranskaan. Kantoni liittyi Sveitsiin 1815.


== Hallinto ==
Kantonin hallitus, Conseil d'Etat (suom. Valtioneuvosto), on seitsenjäseninen. Parlamentissa, ranskaksi Gra