Maailmanpankki on nykyisin kahdesta eri laitoksesta koostuva ryhmä. Maailmanpankkiin kuuluvat Kansainvälinen jälleenrakennus- ja kehittämispankki (IBRD) ja Kansainvälinen kehitysjärjestö (IDA). Maailmanpankin nykyiset tehtävät keskittyvät köyhyyden vähentämiseen ja kestävän kehityksen maailmanlaajuiseen edistämiseen. Maailmanpankki antaa jäsenilleen taloudellista tukea lainojen muodossa, teknistä tukea eri projekteihin sekä neuvoo maiden hallituksia.
Suomi liittyi maailmanpankin jäseneksi 14. tammikuuta 1948. Maailmanpankilla ei ole toimipistettä Suomessa, vaan Suomella on edustaja Maailmanpankin Pariisin-toimistolla. Suomen Maailmanpankin suhteista vastaa ensisijaisesti valtiovarainministeriö, ja Suomen korkeinta äänestysvaltaa käyttää istuva valtionvarainministeri, toukokuusta 2015 alkaen Alexander Stubb. Hänen varaedustajansa on istuva kehitysministeri, Lenita toivakka toukokuusta 2015 alkaen. Suomi kuuluu Maailmanpankin päivittäisessä korkeimmassa päätöksenteossa Pohjoismaiden ja Baltian maiden yhteiseen äänestysryhmään, ja äänestysryhmällä on Maailmanpankin johtokunnassa yksi yhteinen jäsen. Edustaja valitaan vuorotellen eri maista, ja tällä hetkellä edustajana on suomalainen Satu Santala.


== HistoriaMuokkaa ==
Maailmanpankki ja Kansainvälinen valuuttarahasto (IMF) luotiin toisen maailmansodan jälkeen Bretton Woodsissa pidetyissä neuvotteluissa, jota johtivat Ison-Britannian puolelta John Maynard Keynes ja USA:n puolelta Harry Dexter White. Neuvotteluissa USA oli voima-asetelmissa niskan päällä ja Keynes joutui luopumaan monista ideoistaan kuten kansainvälisestä rahayksiköstä. Alun perin oli tarkoitus luoda myös Kansainvälinen kauppajärjestö, joka perustettiin vasta 1994 nimellä Maailman kauppajärjestö (WTO). Neuvottelujen tuloksena syntyneiden Bretton Woods -instituutioiden (Maailmanpankki ja IMF) toimenkuva on myöhemmin käynyt läpi lukuisia muutoksia.
Maailmanpankki perustettiin vuonna 1944 rahoittamaan Euroopan ja Japanin jälleenrakentamista. Alussa pankki keskittyi infrastruktuurin, kuten maanteiden, lentokenttien ja voimaloiden, korjaamiseen ja jälleenrakentamiseen. Japanin ja Euroopan maiden kehittyessä pankin huomio keskittyi kehitysmaihin. 1990-luvun alkupuolella pankki alkoi myöntää lainoja myös entisille itäblokin maille.
Maailmanpankin päämaja sijaitsee Washingtonissa. Perinteisesti pääjohtaja on aina yhdysvaltalainen, jonka nimittää maan presidentti. 30. kesäkuuta 2007 pääjohtaja Paul Wolfowitz erosi virastaan kohun saattelemana, ja hänen tilalleen tuli Robert Zoellick. Vuodesta 2012 pääjohtajana on toiminut Jim Yong Kim.


== PääjohtajatMuokkaa ==


== KritiikkiMuokkaa ==

Monet vasemmistolaiset pitävät Maailmanpankkia (ja Kansainvälistä valuuttarahastoa) liberaalin talouspolitiikan levittäjänä, kun taas monien liberaalien ja konservatiivien mielestä tällaiset maailmantalouden sääntelyelime