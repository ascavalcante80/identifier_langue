Selkäjänteiset (Chordata) on eläinkuntaan kuuluva pääjakso. Selkäjänteiset määritellään organismeiksi, joilla on ollut selkäjänne ainakin jossain niiden kehityksen vaiheessa.
Selkäjänteisten kolme pääryhmää (alajaksoa) ovat vaippaeläimet, suikulaiset ja selkärankaiset. Selkärankaisiin kuuluvat esimerkiksi ihminen ja kaikki muut nisäkkäät.
Selkäjänne on ranka, joka täysin kehittyneenä kattaa suurimman osan ruumiin pituudesta. Näin se jäykistää ruumiin ja antaa tukea liikkuessa.
Muita selkäjänteisille yhteisiä ominaisuuksia ovat:
Kaksikylkinen symmetria
Jaokkeinen ruumis ja lihaksisto
Kolme alkiosolukerrosta ja hyvin kehittynyt ruumiinontelo
Selkäpuolella sijaitseva selkäydin, joka päättyy pään puoleiseen laajentumaan (aivot)
Vatsapuolella sijaitseva sydän ja suljettu verenkiertojärjestelmä
Täydellinen ruoansulatusjärjestelmä
Yleensä sisäinen tukiranka, luumainen tai rustomainen
Eläimet, joi