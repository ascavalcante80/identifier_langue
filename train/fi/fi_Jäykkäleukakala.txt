Jäykkäleukakalat (Tetraodontiformes) on luukalojen lahko, johon kuuluvat mm. pallokalat, viilakalat ja losserokalat. Lahkoon kuuluu yhdeksän tai kymmenen heimoa, ja niihin noin 360 lajia. Useimmat jäykkäleukakalat elävät merivedessä koralliriuttojen liepeillä. Jäykkäleukakalat ovat saaneet tieteellisen nimensä 'neljästä hampaasta'; useimmilla lajeilla hampaat ovat kasvaneet yhteen neljäksi leukalevyksi. Monet lajit ovat myrkyllisiä ja piikkisiä; jotkut osaavat pullistaa itsensä palloksi välttyäkseen saalistajilta.
Jäykkäleukakalojen vartalo on jäykkä, ja ne uivat liikuttamalla pyrstöeväänsä ja muita eviään - vartalo ei taivu kuten ankeriaalla. Ne eivät liiku yleensä pitkiä matkoja, mutta kykenevät pörräilemään koralliriutan ympärillä tarkkaliikkeisesti kuin pienet helikopterit.


== Heimojen tyypillisiä elinympäristöjä ==
Vaarnakalat Triacanthodidae syvissä vesissä lähellä pohjaa
Naulakalat Triacanthidae matalissa vesissä mannerjalustan pohjalla
Säppikalat Balistidae ja viilakalat Monacanthidae koralli- ja kallioriutoilla sekä niiden läheisillä hiekkapohjilla sekä meriruohoniityillä; joitakin avomeren lajeja
Losserokalat Ostraciidae sekä Aracanidae (heimo tai edellisen alaheimo), koralli- ja kallioriutoilla sekä niiden läheisillä matalikoilla; joitakin avomeren lajeja
Kölipallokalat Triodontidae yksi laji syvien vesien pohjakerroksessa
Pa