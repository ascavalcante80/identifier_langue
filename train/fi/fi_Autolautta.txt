Autolautta on alus, joka kykenee kuljettamaan autoja vesistön yli. Ajoneuvojen lastaus aluksen autokannelle ja sieltä pois tapahtuu keulassa ja perässä olevien porttien kautta (Ro-Ro).

Ensimmäiset käyttöönotetut lautat olivat pääasiassa ajoneuvojen kuljetusta varten. Matkustajia ja raskaan kaluston kuljettajia varten aluksissa oli hyttipaikkoja ja makuusalonkeja, joissa saattoi levähtää matkan ajan. Viihdykkeitä ei ruokaravintolaa ja baaria lukuun ottamatta juuri ollut.
Nykypäivän autolautat muistuttavat usein risteilyaluksia, ja ajoneuvojen siirto meren yli on muuttunut toisarvoisemmaksi. Lauttaristeilyille lähdetään nykyään huvittelemaan, ja niissä on muun muassa useita ravintoloita ja baareja, uima-allasosasto saunoineen, pelikasino, lapsimatkustajille omat leikkihuoneensa, sekä verovapaa myymälä. Tämän johdosta varustajat puhuvat mieluummin ”risteilylautoista”.
EU-sisäliikenteessä Suomen ja Ruotsin välisessä liikenteessä verovapaus on säilytetty Ahvenanmaata koskevan tullivapauden avulla.


== Katso myösMuokkaa ==
Lautta
Lossi
Luettelo maailman suurimmista autolautoista
Ro-ro-alus
Yhteysalus


== LähteetMuokkaa ==
Karlsson, Bengt: 40 vuotta Skandiasta – oikeasta autolautasta.  Suomen Turku, 2001, 42. vsk, nro 2, s. 22. Turku:  Turku-seura. ISSN 0780-5101.
Westerlund, Kasper (toim.): Färjefart : historiska och etnologiska