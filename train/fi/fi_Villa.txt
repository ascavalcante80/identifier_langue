Villa (lyhenne WO, engl. wool) on lampaasta saatavaa tekstiilikuitua. Villaksi saatetaan nimittää myös alpakasta, vikunjasta, laamasta, kamelista, kashmirvuohesta, angoravuohesta tai angorakanista saatavia kuituja. Karvoiksi nimitetään puolestaan muista eläimistä saatavia kuituja.
Villa on hyvä lämmöneriste, joten villaa käytetään erityisesti neuleisiin ja talvivaatteisiin. Siitä voidaan myös huovuttaa lämpimiä vaatteita.
Villakankaasta tehdään miesten pukuja.
Villa-nimitystä käytetään myös, kun aine muistuttaa rakenteeltaan villaa: esimerkiksi lasivilla, teräsvilla.


== Villa materiaalinaMuokkaa ==
Villa on luonnonkuitu. Villakuidut ovat keratiinia, noin sadasta molekyylirakenteeltaan erilaisesta valkuaisaineesta syntyneitä molekyyliketjuja. Villa on valkuaisainetta, proteiinia eli samaa ainetta kuin ihmisen kynnet ja hiukset. Neulelankoja valmistetaan muun muassa villasta, puuvillasta ja tekokuiduista. Sekoitelangoissa yhdistetään yhtä tai useampaa luonnonkuitua tekokuituihin. Villasekoitelanka on kestävämpää kuin 100 % villalanka.
Villalangan parhaita ominaisuuksia ovat lämpimyys ja kosteudenimemiskyky. Villasukka pitää jalan lämpimänä ulkoillessa - luistimissa, hiihtomonoissa, saappaissa, jne. Villakuidun kiharuus ja sen sitoma ilmakerros aiheuttavat sen, että villa on hyvä lämmöneristin. Villa lämmittää erityisesti mentäessä sisältä lämpimästä ulos kosteaan ilmaan.


== Villavaatteen hoito-ohjeMuokkaa ==
Villaa voi venyttää jopa 70 % pituudestaan ja se palautuu entiseen mittaansa. Villakuitu on suomuinen, jonka takia villavaate vanuu helposti. Kun villa kastuu, suomut aukenevat. Jos kosteaa villaa hangataan, kuitusuomut takertuvat toisiinsa, jolloin tapahtuu vanuminen. Vanumista tapahtuu etenkin silloin, jos villavaatteen pesee liian kuumassa vedessä tai jos tekee lumipalloja ja lumiukkoja villakäsineillä.
Käyttövaatteiden materiaalina villa on suosittu, sillä vaatteena villa on lämmin, joustava, pehmeä, se ei ole sähköinen, lika irtoaa siitä helposti, se ei syty helposti ja sammuu itsestään eikä se rypisty helposti. Jos näin kuitenkin käy, villa oikenee helposti tuuletettaessa ulkona ja kosteassa ilmassa. Villavaatteita kannattaa säilyttää väljästi laskostettuna ja tuulettaa usein – raitis ilma ja aurinko ovat koin vihollisia.
Pesun jälkeen villatuote on usein ryppyinen, ja se siliää kuivuttuaan huonosti. Villa kellastuu helposti auringossa ja etenkin likaisena se on koin herkkua. Villa vioittuu helposti kemikaaleista, eikä se siedä klooripitoisia pesu- ja valkaisuaineita.


== Villatuotteiden peseminenMuokkaa ==
Villatuotteet tulee pestä varoen korkeintaan 40 °C:ssa vedessä. Pesuaineen tulee olla neutraalia tai erityistä villan pesuainetta. Villavaatetta ei saa koskaan kuivata rumpukuivaajassa, koska kuuma ilma kutistaa villan. Mikäli konepesumerkkiä ei vyötteestä löydy tai olet pesun suhteen epävarma, tee näin:
1. Lisää (hieno)pesuaine haaleaan (30–40 °C) veteen, ja anna sen liueta.
2. Upota villavaate pesuveteen ja anna sen imeä itseensä tarpeeksi vettä. Pese vaatetta varovasti puserrellen, älä väännä äläkä nostele vaatetta, sillä se on painava.
3. Huuhtele vaate haaleissa, tasalämpöisissä vesissä, kunnes huuhteluvesi on kirkasta – muista varovainen käsittely!
4. Lisää viimeiseen huuhteluveteen huuhteluainetta, ja anna vaatteen olla siinä hetken. Puristele vesi vaatteesta pois, älä väännä vaatetta.
5. Nosta vaate paksun froteepyyhkeen päälle, suorista alkuperäiseen muotoonsa ja kokoonsa. Kierrä pyyhe vaatteineen rullalle – painele varovasti. Näin liika vesi imeytyy pyyhkeeseen. Aseta vaate uudestaan kuivalle pyyhkeelle, anna kuivua huoneenlämmössä – käännä vaatetta, jolloin kuivuminen nopeutuu.
Villaneule latistuu silitettäessä, jote