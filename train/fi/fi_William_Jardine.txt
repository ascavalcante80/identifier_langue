William Jardine (23. helmikuuta 1800 Edinburgh – 21. marraskuuta 1874 Sandown, Isle of Wight), 7. Nova Scotian paroni, oli skottilainen luonnontieteilijä ja lintutieteilijä.
Hänen isänsä oli Sir Alexander Jardine, 6. paroni Applegartissa Dumfriesshiressä. William Jardine opiskeli kotona ja myöhemmin Yorkissa. Hän opiskeli kirjallisuutta, lääketiedettä, luonnonhistoriaa ja geologiaa Edinburghin yliopistossa. 1820 hänestä tuli 7. paroni. Sir William Jardine erikoistui lintutieteeseen ja myös muihin selkärankaisiin. Hän julkaisi muun muassa kirjoitukset kolibreista The natural history of humming-birds (1833), ahvenista The natural history of fishes of the perch family (1835), medestäjistä The natural history of the Nectariniadae, or sun-birds (1843), Memoirs of Hugh Edwin Strickland, M.A. (1858) ja The natural history of Selborne: with observations on various parts of nature, and the naturalist's calendar (1836). Vuonna 1836 Jardine toimi Berwickshire Naturalists' Clubin puheenjohtajana ja toimitti joitakin vuosia Edinburgh Philosophical Journalia. 1860 hän osallistui Royal Commission on Salmon Fisheries of England and Wales-komission työskentelyyn.
Jardine toimitti ja julkaisi erittäin suositun luonnonhistoriallisen 40-osaisen teossarjan The Naturalist's Librarymade. Sarja jakautui neljään osaan: linnut, nisäkkäät, hyönteiset ja kalat. Joka osan kirjoitti alaan erikoistunut tutkija. Artikkelit kuvitti joukko maalareita, mukaan lukien Edward Lear. Teossarja saavutti suuren yleisön suosion sen ajan viktoriaanisessa yhteisössä.
Muita Jardinen julkaisuja olivat Gilbert Whiten Natural History of Selborne toimittaminen, Illustrat