Vlissingen on kaupunki Alankomaissa Zeelandin maakunnassa. Se sai kaupunginoikeudet vuonna 1315, mutta jo noin vuonna 620 paikalla on ollut kalastajakylä. Nimen alkuperän on katsottu viittaavan tavalla tai toisella sanaan fles, joka tarkoittaa pulloa. Myös tanskan vuorovettä tarkoittava sana vles on huomionarvoinen. Englanniksi kaupungin nimi on Flushing. Kunnan asukasluku oli vuonna 2006 noin 45 000.
Vlissingen sijaitsee entisellä Walcherenin saarella, joka on nykyään alavaa niemimaata ja Scheldejoen varrella. Schelden kautta on kulku strategisesti tärkeään Antwerpenin satamaan Belgiaan, joten Vlissingeniin on kohdistunut huomattava sotilaallinen mielenkiinto eri ajanjaksoina.
Vlissingenissä oli 1700-luvulla Hollannin Itä-Intian kauppakomppanian keskus, ja kuninkaallisten merivoimien aluksista suurin osa on rakennettu Vlissingenisä Schelden telakalla. Vlissingenin satam