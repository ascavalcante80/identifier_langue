Jooga (Sanskrit: योग yoga) tarkoittaa Intiassa tuhansien vuosien aikana syntyneitä ihmisen ja kaikkeuden olemusta koskevia pohdiskeluja sekä etenkin niihin liittyviä käytännön harjoituksia.lähde? Sana yoga, suomalaistetussa muodossaan jooga, on johdettu yhdistymistä merkitsevästä sanskritin verbijuuresta yuj (युज्). Yleensä ajatellaankenen mukaan?, että joogan tavoite onkin juuri yhdistyminen, erityisesti mielen selkeytyminen ja yhdistyminen tiedostavaan olemukseen. Fyysisiä joogaharjoituksia tehdään terveyden ylläpitämiseksi. Suomessa sana jooga yhdistetään useimmiten varsinkin Hathajoogalle tyypillisiin āsanoihin, jotka ovat suosittuja liikunnallisena harjoituksena ja rentoutumisena.
Jooga voi viitata myös Rajajoogaan, joka on yksi hindulaisen filosofian koulukunnista.


== Joogan alkuperäinen merkitys ==
Alun perin joogan päämääränä oli tuoda harjoittajansa lähemmäs jumalallista.lähde? Jotkut joogan harjoittajat kokevat, että paras keino harjoittaa itsehallintaa on mietiskellä jumalallisen olemusta, toiset palvelevat mieluummin köyhiä. Älyllisesti suuntautuneet ihmiset turvautuvat usein järkeen ja erittelyyn. Näihin tarpeisiin jooga vastaa tarjoamalla erilaisia tyylejä. Neljänä tärkeimpänä joogan haarana pidetäänkenen mukaan? Karmajoogaa (epäitsekkään työn jooga), Bhaktijoogaa (antaumuksen jooga), Jñānajoogaa (tiedon jooga) ja Rājajoogaa (henkisen ja fyysisen meditatiivisen harjoituksen jooga), mutta on olemassa myös lukuisia muita tyylejä harjoittaa joogaa. Jooga ei oman määritelmänsä mukaan ole uskonto, mutta toisinaan varsinkin muiden uskontojen edustajat luokittelevat sen kuuluvan intialaiseen uskonnollisuuteen eli hindulaisuuteen.


== Joogaharjoitukset ==
Patañjalin kokoama Joogasutra esittelee joogaharjoituksen kahdeksan osa-aluetta, eli aṅgaa (sananmukaisesti 'jäsen'). Tiivistetysti ne ovat:
Yama - sosiaaliset käyttäytymisohjeetAhiṃsā - väkivallattomuus
Satya - totuudellisuus
Asteya - varastamattomuus
Brahmacarya - elinvoiman säästäminen (sananmukaisesti "jumaluuden havaitseminen kaikessa")
Aparigraha - kohtuullisuus (ahneudettomuus; sananmukaisesti "ei-ylellisyys")

Niyama - yksilölliset harjoitusohjeet
Śauca - sisäinen ja ulkoinen puhtaus
Saṃtoṣa - pyrkimys mielen tyytyväisyyteen
Tapas - itsekuriharjoitukset
Svādhyāya - henkisen filosofian opiskelu
Īśvarapraṇidhānā - korkeimman tietoisuuden tavoittelu

Āsana - joogan fyysiset harjoitukset, jooga-asennot
Prāṇāyāma - elinvoiman kontrolli - hengitysharjoitukset
Pratyāhāra - aisteista vetäytyminen
Dhāranā - keskittyminen
Dhyāna - meditaatio
Samādhi - ykseyden oivaltaminen, itseoivallus, vapautuminen
Miespuolista joogan harjoittajaa kutsutaan joogiksi, naista puolestaan jooginiksi.


== Keskittyminen ja meditaatio ==
Joogan eri suuntauksille yhteistä on keskittymisen (dharana) ja meditaation (dhyana) harjoittaminen. Keskittyminen tarkoittaa tietoisuuden keskittämistä yhteen pisteeseen. Tietoisuus keskitetään yhteen kohteeseen (kuten sisään ja uloshengitykseen, symboliin tai ajatukseen). Pitkäaikainen keskittymisen (dharana) yhteen pisteeseen väitetään joogan kannattajien mukaan johtavan vähitellen jatkuvaan meditaatioon (dhyana), jonka aikana sisäiset kyvyt voivat "laajentua" ja "yhdistyä äärettömään". Meditaation tuloksena voidaan sen kannattajien mukaan tuntea rauhaa, iloa ja ykseyttä. Meditaation keskittymiskohteena voi olla sydän, "kolmas silmä", rauhan tunne, tai joku persoonallinen jumalan muoto, kuten Shiva tai Krishna. Joidenkin koulukuntien mukaan meditaation kohteena tulisi olla absoluuttisin, jumaluus, vailla ominaisuuksia ja muotoja oleva kosminen tietoisuus.


== Erilaisia länsimaissa tunnettuja joogasuuntauksia ==
Ananda Marga
Astangajooga
Hathajooga
Iyengarjooga
Rajajooga
Sahaja-jooga
Sivanandajooga
Kundaliinijooga


== Tärkeät tekstit ==
Joogan perustan muodostavat muinaiset hindulaiset tekstit, sūtrat. Merkittävin näistä on Patañjalin Yoga Sūtra. Muita tärkeitä kirjoja ovat mm. Bhagavad Gītā, Haṭha Yoga Pradīpīka, Gheraṇḍa Saṃhitā, Shiva Svarodya, Yoga Yājñavalkya ja Yoga Rahasya.


== Joogaharjoituksen terveysvaikutukset ==
Yhdysvalloissa vuonna 2008 tehdyn tutkimuskatsauksen mukaan sydän- ja verisuonitautitutkimuksissa havaittiin säännöllisten joogaharjoitusten aiheuttamia positiivisia muutoksia riskitekijöiden kuten insuliiniresistenssi ja kolesterolitasojen kohdalla, ja säännöllinen joogaharjoitus saattaa mahdollisesti vähentää sairastumisriskiä. Jooga ei näyttänyt auttavan epilepsiakohtauksiin tai menopausaalisiin oireisiin.
Joogalla saattaa tutkimuskatsauksen mukaan olla joitakin positiivisia vaikutuksia ADHD:n, selkävaivojen, rannekanava-syndrooman, masennuksen, MS-taudin, ärtyneen suolen ja reuman oireisiin. Astman kohdalla ei havaittu kliinisten tulosten parantumista, mutta osin tulokset viittasivat vähentyneeseen lääketarpeeseen.
Katsauksen mukaan jooga ei ollut merkittävä aerobista suorituskykyä kohottava liikuntamuoto.
Iso-Britannialaisessa yliopiston työn