Länsi-Virginia (engl. West Virginia) on Yhdysvaltojen osavaltio. Se liittyi liittovaltioon 35. osavaltiona 20. kesäkuuta, 1863. Länsi-Virginia syntyi Virginian osavaltion jakautuessa Yhdysvaltojen sisällissodassa. Länsi-Virginian rajanaapureita ovat Pennsylvania ja Maryland pohjoisessa, Ohio ja Kentucky lännessä ja Virginia idässä. Osavaltion väkiluku vuonna 2014 oli 1 850 326.


== Maantiede ==

Länsi-Virginian rajanaapureita ovat Pennsylvania ja Maryland pohjoisessa, Ohio ja Kentucky lännessä ja Virginia idässä.
Länsi-Virginia on erittäin vuoristoinen ja pinta-alaltaan kymmenenneksi pienin osavaltio. Sen vuoret kuuluvat Appalakkeihin. Osavaltion alueelle ulottuu myös Appalakien laakio.
Osavaltion pääkaupunki on Charleston. Vuonna 2008 Charlestonissa oli noin 50 000 asukasta. Huntington on lähes yhtä suuri.
Suurimmat joet ovat Ohio, Guyandotte ja Greenbrier.
Vuoden lämpimin kuukausi on heinäkuu, jolloin keskimääräinen ylin lämpötila Charlestonissa on 29,6 astetta. Keskimääräinen alin on pakkasen puolella joulukuusta helmikuuhun, kylmimmillään tammikuussa -3,2 astetta.


== Historia ==
Ensimmäiset ihmiset alueella olivat mammutinmetsästäjiä noin 14 000 vuotta sitten.
Läntisen Virginian unionisteja kannattavat 44 piirikuntaa irrottautui Virginiasta Kanawhan osavaltioksi Yhdysvaltojen sisällissodan alkaessa. Äänestyspäätöksellä osavaltion nimi muuttui sittemmin Länsi-Virginiaksi. Nimi Kanawha tulee joen mukaan, ja osavaltiossa on myös senniminen piirikunta. Nimenmuutosta pidettiin siksi sekaannusten välttämiseksi tarpeellisena. Muita nimiehdotuksia olivat Allegheny, Augusta, Columbia, New Virginia, Vandalia ja Western Virginia.
Teollistuminen alkoi 1870-luvulla ja sitä kiihdytti rautatien valmistuminen. Kaivostyöläiset kapinoivat 1912 ja 1921. 2000-luvulla sattuneet kaivosonnettomuudet muistuttavat siitä että hiilikaivoksilla on ollut tärkeä osa osavaltion historiassa.


== Hallinto ==
Länsi-Virginian lainsäädäntövaltaa käyttää kaksikamarinen osavaltion parlamentti. Ylähuoneessa eli senaatissa on 34 jäsentä, alahuoneessa eli edustajainkokouksessa on 100 jäsentä. Parlamentti kokoontuu tammikuun puolivälistä alkaen. Normaali istuntokausi kestää 60 päivää, mutta parlamentti voi itse päättää sen pidentämisestä.
Ylintä toimeenpanovaltaa käyttää kuvernööri.
Länsi-Virginia on jaettu 55 piirikuntaan.


== Talous ==
Länsi-Virginian bruttokansantuote vuonna 2010 oli 65 miljardia dollaria. Se oli Yhdysvaltojen osavaltioista 40. tilalla.
Länsi-Virginia oli pitkään Yhdysvaltojen kivihiilentuotannon keskus.
Länsi-Virginian maataloustuotannon päätuotteet ovat broilerit, nautakarja ja vasikat, kananmunat, maitotuotteet ja kalkkunat.
Vuonna 2013 neljä suurinta työnantajaa toimivat kaikki terveydenhuollon alalla. Viidentenä oli velka-asioihin liittyvä valtion virasto ja kuudentena kemian alan yritys Du Pontin Washingtonin toimipaikka.


== Väestö ==
Länsi-Virginian 1,8 miljoo