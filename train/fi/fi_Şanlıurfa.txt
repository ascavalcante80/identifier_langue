Şanlıurfa, aiemmin Urfa tai Edessa, arkikielessä tavallisesti Urfa, on kaupunki Turkin kaakkoisosassa, lähellä Syyrian rajaa. Kaupunki on 1,85 miljoonan asukkaan Şanlıurfan maakunnan hallintokeskus ja sen alue jakautuu kolmen piirikuntatason yksikön alueelle (Eyyübiye, Haliliye ja Karaköprü). Vuonna 2014 kaupungin väkiluvuksi arvioitiin 561 465, joista valtaosa kurdeja. Kaupunki sijaitsee Anatolian kaakkoisosassa, 80 km Eufrat-joesta.


== Historia ==
Paikan läheltä on löydetty varhaisen kivikautisen Göbekli Tepen temppeli. Kaupunki tunnettiin aikoinaan Mitannin valtakunnassa hurrien antamalla nimellä Urfa. Kun Seleukos I Nikator perusti kaupungin uudelleen sotilassiirtokuntana vuonna 303 eaa., nimeksi tuli Edessa kreikkalaisen Edessan kaupungin mukaan.
Raamattu käännettiin ensimmäisen kerran kreikasta (Jeesuksen omalle) aramean kielelle vasta Edessassa. Tästä lähti kristinuskon leviäminen itään aina Kiinaan asti (ks. idän assyrialainen kirkko jota myös joskus sanotaan nestoriolaisuudeksi). Edessan Nestoriolaiset julistettiin harhaoppisiksi ja vuonna 489 heidät ajettiin pois kaupungista Persiaan.
1100-luvulla Edessa oli ristiretkeläisten perustaman Edessan kreivikunnan keskus.
Turkkilaisella kaudella kaupungin nimeksi palautettiin taas Urfa. Vuonna 1914 kaupungin 75 000 asukkaasta 25 000 oli armenialaisia. Armenialaisten kansanmurhan jälkeen heitä ei enää asu kaupungissa merkittävästi.
Vuonna 1984 kaupungin nimeen lisättiin alkuliite 'Şanlı', joka tarkoittaa loistavaa. Tämä arvonimi kaupungille myönnettiin menestyksekkäästä vastarinnasta Turkin itsenäisyyssodassa.


== Myyttejä ==
Kaupunkia pidetään Abrahamin ja Jobin syntymäkaupunkina.


== Nähtävyyksiä ==
Profeetta Abrahamin syntymäpaikka
Urfan linna
Pyhien karppien altaat; pyhiinvaeltajat tulevat näiden altaiden ääreen keskelle kaunista puistoa heittämään ruokaa kaloille.
Kaupungin basaarit osmanien ajoilta


== Liikenneyhteydet ==
Şanlıurfa on yhdis