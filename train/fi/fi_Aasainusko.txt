Aasainusko (ásatrú, asatro) on uuspakanallinen uskonto, joka pyrkii elvyttämään Skandinaviassa viikinkiajalla vallinneen skandinaavisen uskonnon. Aasainusko perustuu ennen kaikkea muinaisnorjankielisten Edda-runojen kuvaamaan mytologiaan.


== Aasainuskon vaiheita ==
1800-luvulla syntyi liike, joka pyrki herättämään germaanisen muinaisuskon henkiin. Nykyaikainen aasainusko on saanut alkunsa Islannissa, jossa lampaankasvattaja Sveinbjörn Beinteinsson perusti muinaispohjoismaiseen pakanuuteen perustuvan yhteisön. Se sai nimen Ásatrúarfélagið ja hyväksyttiin rekisteröidyksi uskonnolliseksi yhteisöksi vuonna 1973.


== Uskon sisältö ==
Ásatrùssa ei ole varsinaista kirjaa, jota noudatettaisiin tarkasti. Tärkein kirjallinen materiaali on kuitenkin Edda-runot, joihin sisältyy mm. jumalrunoja. Runoissa on joitakin elämänohjeita, joita ásatrún harjoittajat noudattavat. Mitään tarkkoja elämänohjeita ei kuitenkaan ole ja elämänohjeet ovat usein hyvin yksilöllisiä. Elämänarvoja, joita pidetään Edda-runoissa tärkeinä, ovat kunnia, viisaus, rehellisyys, omatoimisuus sekä kohtuullisuus.
Aasainusko on uskonnoltaan polyteistinen. Se sisältää monta jumalaa sekä jumalatarta. Myytit ovat tarinoita jumalista, mutta kuten monissa muissakin luonnonuskonnoissa, niitä ei oteta kirjaimellisesti historiallisina kertomuksista jumalolennoista. Kuten kymmenissä muissakin maailman uskonnoissa, tärkeintä on löytää yhteyden tunne näihin jumaliin luonnon kautta. Aasainuskossa luonto on tärkeä ja sitä kunnioitetaan. Jumalsuhde on sekä kaksipuolinen että tasa-arvoinen. Jumalat nähdään enemmänkin ystävinä, ei palvonnan kohteina.
Blót on seremonia, jossa kokoonnutaan yhteen uhraamaan jumalille sekä juhlimaan. Uhraus ei ole yksipuolista, vaan sillä halutaan usein vastalahja jumalilta. Tärkeimmät ajankohdat ovat keskikesä ja -talvi.


== Syytökset äärioikeistolaisuudesta ==
Saksalainen uskontotieteilijä S. von Schnurbein väitti vuonna 2003 julkaistussa artikkelissaan, että suurin osa saksalaisten ja pohjoismaisten ásatrú-ryhmien jäsenistä on aatemaailmaltaan äärikansallisia, rasistisia, äärioikeistolaisia tai kansallissosialistisia. Schnurbeinin mukaan šamanismia harjoittavat ásatrú-ryhmä