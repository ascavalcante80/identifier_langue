Kaukasian emiraatti (tšetšeeniksi Имарат Кавказ, Imarat Kavkaz, ven. Кавказский Эмират, Kavkazski Emirat) on 31. lokakuuta 2007 julistettu separatistinen valtio, joka määrittelee itseensä kuuluvan alueita Venäjän Pohjois-Kaukasiasta. Emiraatin ovat määritelleet terroristijärjestöksi ainakin Venäjä, YK, Yhdysvallat ja Britannia.
31. lokakuuta 2007 kansainvälisesti tunnustamattoman Itškerian separatistihallinnon tietotoimisto Chechenpress raportoi ”presidentti” Doku Umarovin julistaneen Kaukasian emiraatin ja julistautuneen emiiriksi lakkauttaen näin Itškerian tšetšeenitasavallan ja sen presidentinviran. Umarov ilmoitti lakkauttaneen Itškerian presidentinviran, parlamentin ja hallituksen 11. joulukuuta 2007 ja nimenneen Tšetšenian yhdeksi emiraatin maakunnista.
Emiraatin väitetään jakautuvan seuraaviin maakuntiin (Vilayat)
Vilayat Dagestan (Dagestan)
Vilayat Noxçiyçö (Tšetšenia)
Vilayat Ġalġayçö (Ingušetia)
Vilayat Iriston (Ossetia)
Vilayat Nogay steppe (Nogaiden asuma-alue Stavropolin aluepiirissa)
Vilayat Kabarda, Balkar (Kabardi-Balkaria) ja Karatšayi (Karatšai-Tšerkessia)
Kaukasian emiraatin ”asevoimiksi” kutsutaan ”Kaukasian rintamaa” (Кавказский фронт), jonka väitetään olevan perustettu alun perin toukokuussa 2005. Sen kerrotaan jakautuvan pienempiin yksiköihin nimeltään jamaat (джамаат).
Emiraatin kansainvälisestä tiedotustoiminnasta vastaa suomalaisen Mikael Storsjön ylläpitämä Kavkaz Center -tiedotustoimisto.
Yhdysvaltain hallitus nimesi Kaukasian emiraatin terroristijärjestöksi toukokuussa 2011 ja lupasi Doku Umarovista 5 miljoonan US-dollarin palkkion. Umarov oli luokiteltu terroristiksi jo vuotta aiemmin.
Dokku Umarovin kuoleman jälkeen emiraatin johtoon nousi maaliskuussa 2014 dagenstanilainen Ali Abu-Muhammad (Али Абу-Мухаммад), oikealta nimeltään Aliashab Kebekov (Алиасхаб Кебеков).
M