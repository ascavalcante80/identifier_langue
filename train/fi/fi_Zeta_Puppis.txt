Zeta Puppis (ζ Pup / ζ Puppis) eli Naos tai Suhail Hadar on Suomessa näkymätön, eteläisellä tähtitaivaalla Peräkeulan tähtikuviossa sijaitseva kuuma, kirkas sininen tähti. Naosin näennäinnen kirkkaus on 2.21 ja etäisyys arviolta 1400 valovuotta. Tähti on yksi tunnetuista todellisuudessa kirkkaimmista tähdistä, joskaan ei aivan kirkkaimpia.
Tähden absoluuttinen kirkkaus noin -6,1. Tähden kirkkaus on himmentynyt 1400±300 valovuoden matkalla pölyn takia noin 1 suuruusluokan verran. Tätä himmenemistä kutsutaan interstellaariseksi ekstinktioksi. Tämän kirkkaan sinisen ylijättiläistähden spektrityyppi on O4I(n)f (tai O5Iaf). Tähti säteilee suurimman osan energiastaan ultravioletissa kaikkiaan noin 740 000–790 000 Auringon todellisella luminositeetilla. Tätä vastaa absoluuttinen bolometrinen kirkkaus -7,3.
Naos puhaltaa ulos 2300 km/s nopeudella rajua tähtituulta menettäen massastaan yli miljoonasosan vuodessa (yli 10 miljoonaa kertaa niin paljon kuin aurinko). Massakadon logaritmi on laskujen mukaan log delta m = -5.57 ± 0.15 auringon massaa vuodessa. Tähti on muodostunut Purjeen tähtien 