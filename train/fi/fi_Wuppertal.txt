Wuppertal on kaupunki Saksassa, Nordrhein-Westfalenin osavaltiossa, Wupperjoen varrella Ruhrin alueelta etelään. Vuoden 2011 väestönlaskennassa siellä oli 342 661 asukasta.
Wuppertal on merkittävä teollisuuskaupunki, jossa on tekstiili-, metalli-, kemikaali-, kumi-, ajoneuvo- ja painoteollisuutta.
Kaupunki muodostettiin 1929 liittämällä yhteen Barmen, Elberfeld, Vohwinkel, Ronsdorf, Cronenberg ja muita pienempiä kaupunkeja. Kaupungin nimi oli aluksi Barmen-Elberfeld, mutta vuodesta 1930 Wuppertal.
Toisen maailmansodan aikana noin 40 % kaupungista tuhoutui pommituksissa. Säilyneitä alueita ovat Ölberg, yksi Saksan suurimmista työläiskortteleista ja Briller Viertel, porvarien asuinalue. Wuppertalissa on edelleen 4 500 kansallisiksi muistomerkeiksi luokiteltua rakennusta klassismin, Art Nouveau- ja Bauhaus-tyylikausilta. Merkittävin vuosisadan vaihteen muistomerkki on 1900 avattu Wuppertalin Stadthalle, konserttitalo.
Kaupungissa on myös monia puistoja ja kuuluisa eläintarha.
Eräs erikoisuus on Wuppertaler Schwebebahn, 1901 avattu riippuva yksiraiteinen rautatie. Rata seurailee Wupper-jokea erikoisella tavalla: kiskot ovat 8–10 metriä Wupper-joen yllä ja juna roikkuu niiden alapuolella.
Suomalaisilla piraattiradioasemilla on ollut Wuppertal