2062 Aten on Maan lähelle tuleva pikkuplaneetta, joka kuuluu Aten-asteroidein. Atenien ryhmä on saanut nimensä tämän asteroidin mukaan. Atenin löysi E. F. Helin vuonna 1976. Nimensä pikkuplaneetta sai egyptiläisen mytologian Aton-jumalan mukaan. Ennen nimeämistään kohde tunnettiin tunnuksella 1976 AA.
Aten on pieni S-tyypin asteroidi. Pikkuplaneetan läpimitta on vain noin 1,1 kilometriä, mutta sen vuorokausi eli pyörähdysaika on pitkä. Aten pyörähtää akselinsa ympäri 40,77 tunnissa. Tätä aten-asteroidia ei pidä sekoittaa päävyöhykkeen kohteeseen 111 Ate.


== Katso myös ==
2100 Ra-Shalom
99942 Apophis


== Lähteet ==
JPL Small-Body Database Browser: 2062 Aten (1976 AA) (englanniksi)
Heikki Oja: Aurinkokunta uusiksi. Helsingissä Ursa, (Keuruu : Otavan Kirjapaino), 2008. ISBN 978-952-5329-72-8.
Lutz Schmadel: Dictionary of minor planet names + addendum. New York: Springer Online, 2008.