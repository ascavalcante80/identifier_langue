Pronominit eli asemosanat on sanaluokka, joka kuuluu nomineihin. Pronomineja käytetään jonkin substantiivin tai adjektiivin sijasta. Usein pronominilla viitataan johonkin, mikä on edellä mainittu, ja sanaa, johon se täten viittaa, sanotaan pronominin korrelaatiksi. Suomen kielessä pronominia taivutetaan sijan ja luvun mukaan. Indoeurooppalaisissa kielissä sitä voidaan taivuttaa myös esimerkiksi suvun eli genuksen mukaan.


== Pronominien luokittelu ==
Persoonapronominit
minä, sinä, hän, me, te, he

Demonstratiivipronominit eli osoituspronominit
tämä, tuo, se, nämä, nuo, ne

Interrogatiivipronominit
kuka, (ken), mikä, kumpi (ja kumpainen)

Relatiivipronominit
joka, mikä

Indefiniittipronominit eli kvanttoripronominit, muun muassa seuraavat
joka, jokainen, joku, jompikumpi, jokin, kukin, mikin, kumpikin, kumpainenkin, kukaan, kenkään, mikään, kumpikaan, kumpainenkaan, eräs, muuan, itse, kaikki, molemmat, moni, muu, muutama, toinen, sama, samainen, ainoa, usea, harva

Refleksiivipronomini
itse (hän paransi itsensä)

Resiprookkipronomini
toinen (toinen toistaan)

Monissa kielissä on lisäksi erityisi