Aivovuoto tarkoittaa työikäisten koulutettujen ihmisten muuttamista maasta toiseen, jolloin alkuperämaa häviää osaavan työvoiman suhteen. Alkuperämaa hyötyy kouluttamistaan henkilöistä siten, että osa koulutetuista siirtolaisista lähettää rahaa kotimaahansa vähentäen siten köyhyyttä. Siirtolaisten kotimaahansa lähettämä vuotuinen rahamäärä on Maailmanpankin mukaan moninkertainen viralliseen kehitysapuun verrattuna.  Ilmaisu aivovuoto (brain drain) keksittiin Englannissa 1950-luvulla, kun koulutetut ihmiset muuttivat Yhdysvaltoihin ja Kanadaan.
Nykyisin aivovuoto-ongelma on suurin kehitysmaissa. Saharan etelänpuoleisesta Afrikasta siirtolaisiksi lähtevistä korkeakoulutettujen osuus on 40%, kun koko väestöstä osuus on vain vain neljä prosenttia. Esimerkiksi lääkärien lähteminen siirtolaisiksi lisää lääkäripulaa Afrikassa.  Kehitysmaat kärsivätkin eniten juuri terveudenhuollon henkilöstön maastamuutosta. Ongelman korjaamiseksi esimerkiksi Iso-Britannia on tukenut terveysalan koulutusta koulutettuja henkilöitä lähettävistä maista. Tulevaisuudessa kysynnän kehitysmaiden koulutetuista henkilöistä odotetaan kasvavan länsimaiden vanhenevan väestön vuoksi. 


== Aivovuoto SuomessaMuokkaa ==
Suomesta muuttaa ulkomaille enemmän korkeasti koulutettuja suomalaisia kuin heitä muuttaa sieltä takaisin. Kaiken kaikkiaan Suomeen muuttaa kuitenkin enemmän henkilöitä kuin täältä muuttaa pois.  Suomen sisäisen aivovuodon osalta esimerkiksi itäsuomalaisista korkeakoulutetuista yli puolet päätyy muualle töihin.  Korkeakoulutettujen muuttoliikkeestä hyötyvät erityisesti Helsingin, Tampereen ja Oulun vaikutusalueet. 


== Katso myösMuokkaa ==
Siirtolaisuus


== LähteetMuokkaa ==
↑ Raportti: Aivovuoto koettelee pahiten pieniä kehitysmaita − KEPA
↑ Raportti: Aivovuoto koettelee pahiten pieniä kehitysmaita − KEPA
↑ Aivovuoto rikastuttaa länsimaita, kuinka käy lähtömaiden?  13.9.2009. Ihmisiä muuttoliikkeessä - tietoa ja puheenvuoroja siirtolaisuudesta:  Muuttoliikkeessä-hanke.
↑ Aivovuoto Suomesta yhä ennallaan  10.9.2008. Helsi