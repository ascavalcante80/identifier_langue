Ioni on sähköisesti varautunut atomi tai molekyyli. Jos sähköisesti neutraalin atomin elektroniverho luovuttaa tai ottaa vastaan yhden tai useamman elektronin, muuttuu atomi positiiviseksi tai negatiiviseksi ioniksi. Jokainen siirtynyt elektroni muuttaa atomin varausta yhden alkeisvarauksen verran. Ionin sähkövaraus on siis jokin alkeisvarauksen kerrannainen. Alkuaineista metallit muodostavat enimmäkseen positiivisia ja epämetallit negatiivisia ioneja. Positiivisia ioneja kutsutaan kationeiksi ja negatiivisia ioneja anioneiksi.
Ionin muodostumista sanotaan ionisaatioksi tai ionisoitumiseksi. Esimerkiksi hopea-atomi ionisoituu: Ag → Ag+ + e−. Reaktioon tarvittavaa energiaa kutsutaan ionisoitumisenergiaksi.
Sana ioni tulee kreikan kielen sanasta ion, joka tarkoittaa vaeltajaa.
Ionisaatiota tapahtuu esimerkiksi korkeassa lämpötilassa. Tällöin aine muuttuu plasmaksi.
Yksiatomisen ionin (esimerkiksi kalsiumionin, Ca2+) hapetusluku on yhtä suuri kuin ionin varaus. Ionirakenteisessa molekyylissä atomien 