Yves Montand (alk. Ivo Livi, 13. lokakuuta 1921 Monsummano Alto, Toscana, Italia – 9. marraskuuta 1991 Senlis, Italia) oli italialais-ranskalainen näyttelijä ja laulaja.


== Lapsuus ja nuoruus ==
Montandin perhe muutti Italiasta Ranskaan melkein heti hänen syntymänsä jälkeen. Montand kasvoi Marseillessa, jossa hän nuorena miehenä työskenteli siskonsa parturiliikkeessä. Hän aloitti viihdeuransa laulajana. Hänet "löysi" Édith Piaf vuonna 1944 Pariisissa ja hän sai osan Piafin show'sta. Samalla hänestä tuli myös Piafin rakastaja.


== Ura ==
Hänestä tuli nopeasti kansainvälisesti tunnustettu näyttelijä, joka esitti päärooleja lukuisissa elokuvissa. Vuonna 1951 hän meni naimisiin ranskalainen näyttelijättären, Simone Signoretin, kanssa ja he näyttelivät lukuisia kertoja samoissa elokuvissa. Avioliitto oli, kaikkien tietojen mukaan, erittäin harmoninen kestäen Signoretin kuolemaan asti vuonna 1985. Tämä siitäkin huolimatta että Montandilla oli lukuisia kuuluisia rakkaussuhteita muiden kanssa. Niistä kuuluisin oli rakkaussuhde Marilyn Monroen kanssa. Montand näytteli yhdessä Marilynin viimeisistä elokuvista Lemmenloukku (Let's Make Love, 1960).
Uransa aikana Montand näytteli eurooppalaisten elokuvien lisäksi myös lukuisissa amerikkalaisissa elokuvissa sekä Broadwayn teattereissa. Hän voitti uransa aikana kaksi César-palkintoa, jotka ovat ranskalaisen elokuvan vastine Oscarille. Vuonna 1986 hän näytteli arvostelumenestyksessä Rakkauden lähde, joka nosti hänen suosiotaan mm. Yhdysvalloissa.


== Yksityisel