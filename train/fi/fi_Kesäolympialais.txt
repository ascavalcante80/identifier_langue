V kesäolympialaiset järjestettiin Tukholmassa, Ruotsissa. Kisojen viralliset avajaiset olivat 6. heinäkuuta, mutta ensimmäiset kilpailutapahtumat alkoivat jo 5. toukokuuta. Päättäjäiset pidettiin 22. heinäkuuta 1912. Kyseessä olivat ensimmäiset Pohjoismaissa pidetyt olympialaiset ja lisäksi toistaiseksi ainoat Ruotsin isännöimät kisat (mikäli ei huomioida muiden lajien osalta Australian Melbournessa pidettyjen vuoden 1956 kisojen ratsastuskilpailuja).
Kisoihin osallistui 2 407 urheilijaa 28 maasta, näistä 2 359 oli miehiä ja 48 naisia. Ensimmäistä kertaa olympialaisissa mukana oli urheilijoita myös Afrikasta ja Aasiasta. Kisat avasi virallisesti kuningas Kustaa V.


== KohokohtiaMuokkaa ==

Kisojen eräs juhlituimmista urheilijoista oli Yhdysvaltojen irlantilaista ja intiaanisukua ollut Jim Thorpe, joka voitti viisiottelun ja kymmenottelun. Palkintojenjaossa Ruotsin kuningas kertoi Thorpelle tämän olevan maailman suurin urheilija.
Suomen Hannes Kolehmainen hallitsi kestävyysjuoksua voittamalla 5 000 ja 10 000 metrillä sekä maastojuoksussa kultaa. Lisäksi hän voitti hopeaa maastojuoksun joukkuekilpailussa. Hän alitti 5 000 metrin kilpailussa ensimmäisenä juoksijana 15 minuutin rajan.
Naisten tapahtumista esiteltiin ensimmäisen kerran uimahyppy- ja uintikilpailut.
Tuleva toisen maailmansodan kenraali George S. Patton otti osaa ensimmäisiin nykyaikaiseen viisiotteluun. Kilpailun käyminen oli nykyaikaisten olympialaisten perustajan Pierre de Coubertinin idea.


== Lajit ja mitalistitMuokkaa ==
Kisoissa järjestettiin 72 kilpailua.

Ammunta
Jalkapallo
Köydenveto
Miekkailu
Nykyaikainen viisiottelu
Paini
Purjehdus
Pyöräily
Ratsastus
Soutu
Tennis
Uinti
Uimahypyt
Vesipallo
Voimistelu
Yleisurheilu


=== TaidelajitMuokkaa ===
Taidelajit


=== NäytöslajitMuokkaa ===
Baseb