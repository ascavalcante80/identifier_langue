Wake eli Wake Island on 6,5 km² kokoinen Yhdysvalloille kuuluva atolli pohjoisella Tyynellä valtamerellä, noin 2/3-matkan päässä Havaijilta Pohjois-Mariaanien saarille. Se on Yhdysvaltojen territorio.
Wake on kolmen keskuslaguunia ympäröivän saaren (Wake, Wilkes ja Peale) muodostama atolli, jotka ovat yhteydessä penkereen välityksellä. Saaret ovat sammuneen vedenalaisen tulivuorenkraatterin reunojen jäänteitä ja laguuni on entinen kraatteri. Wakensaari sijaitsee länteen kansainvälisestä päivämäärärajasta ja on päivän edellä Yhdysvaltojen 50 osavaltiota.
Espanjalaiset löysivät saaren vuonna 1568. Britit vierailivat siellä vuonna 1796 ja nimesivät sen kapteeni William Waken mukaan. Toisessa maailmansodassa Wakellä käytiin useita taisteluita ja Japani valloitti saaren, koska yhdysvaltalaisilla ei ollut riittävästi sotilaita puolustamaan saarta. Japani käynnisti hyökkäyksensä Wakea kohtaan 18. joulukuuta 1941. Saari antautui 23. joulukuuta 1941.
Saarella ei ole alkuperäistä asutusta. Saarilla asuu (2005) noin 300 Yhdysvaltain 