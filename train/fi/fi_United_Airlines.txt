United Airlines (NASDAQ: UAUA) on yhdysvaltalainen vuonna 1926 perustettu reittilentoyhtiö, joka työllistää yli 88500 ihmistä. Yhtiön pääkonttori sijaitsee Willis Towerissa, Chicagossa. Matkustajamäärissä mitattuna United Airlines on maailman kolmanneksi suurin lentoyhtiö ja se kuljettaa päivässä keskimäärin yli 45000 matkustajaa. Lentoyhtiö lentää Codeshare-lentoja useiden lentoyhtiöiden kanssa, joiden joukkoon kuuluu esimerkiksi Aer Lingus ja Hawaiian Airlines. United Airlinesin suurimpiin kilpailijoihiin kuuluvat esimerkiksi Delta Air Lines ja American Airlines.
United Airlines lentää lähes 600 lentokoneella ympäri maailmaa, ja tilauksessa on vielä yli 200 konetta.
Toukokuussa 2010 yhtiö ilmoitti fuusioituvansa Yhdysvaltojen neljänneksi suurimman lentoyhtiön, Continental Airlinesin, kanssa. 27. elokuuta 2010 Yhdysvaltain oikeusministeriö hyväksyi fuusion. Molempien yhtiöiden osakkeenomistajat hyväksyivät sopimuksen 17. syyskuuta 2010. Kauppa saatiin päätökseen 1. lokakuuta 2010. Nykyinen yhtiö käyttää United Airlinesin nimeä sekä Continental Airlinesin väritystä ja tunnusta.


== Tunnukset ==
IATA: UA
ICAO: UAL


== Laivasto ==
Airbus A319 5