29. kesäkuuta on gregoriaanisen kalenterin mukaan vuoden 180. päivä (181. päivä karkausvuonna). Vuodesta on jäljellä 185 päivää.


== Nimipäivät ==
suomalainen kalenteri: Pekka, Petri, Petra, Petteri, Pietari, Pekko, Peetu
suomenruotsalainen kalenteri: Peter, Per, Petter, Petra, Pernilla
ortodoksinen kalenteri: Pietari, Petri, Pekka, Paavali, Paavo, Pauli
saamenkielinen kalenteri: Beahkká, Biera, Piera, Biehtár, Beđar, Begá, Biđe, Biette
vanhemmissa kalentereissa: Hans, Paavali, Paulus, Petrus


== Tapahtumia ==
1194 – Sverre Sigurdinpoika kruunattiin Norjan kuninkaaksi.
1534 – Jacques Cartier löysi ensimmäisenä eurooppalaisena Prinssi Edwardin saaren.
1613 – William Shakespearen näyttelijäseurueen rakennuttama Globe Theatre tuhoutui tulipalossa Lontoossa.
1634 – Ruotsin valtiopäivät hyväksyivät maan ensimmäisen perustuslain, vuoden 1634 hallitusmuodon.
1644 – Englannin sisällissota: Kaarle I voitti parlamentin joukot Cropredyn sillan taistelussa. Kyseessä oli viimeinen kerta jolloin Englannin kuningas voitti Englannin maaperällä käydyn taistelun.
1850 – Konstantinopolin ekumeeninen patriarkaatti myönsi virallisesti autokefalian Kreikan ortodoksiselle kirkolle.
1864 – Kanadan suurimmassa rautatieonnettomuudessa St-Hilairen lähellä sai 99 ihmistä surmansa.
1880 – Ranska liitti Tahitin itseensä.
1914 – Hionia Guseva yritti surmata Grigori Rasputinin puukottamalla.
1927 – Ilmailu: kanadalaisen Wallace Turnbullin kehittämän kääntyvälapaisen lentokoneen potkurin ensimmäiset testit.
1937 – Kanadalainen Joseph-Armand Bombardier sai patentin moottorikelkassa käytettävälle vetojärjestelmälle.
1941 - Toinen maailmansota: Saksa ja Suomi aloittivat yhdessä hyökkäystoimet Petsamon alueelta Neuvostoliittoon jatkosodassa.
1952 – Armi Kuusela voitti maailman kauneimman naisen tittelin kaikkien aikojen ensimmäisessä Miss Universum -kilpailussa.
1974 – Varapresidenttinä toiminut Isabel Perón vannoi virkavalan Argentiinan ensimmäisenä naispresidenttinä. Hänen aviopuolisonsa presidentti Juan Perón oli luovuttanut hänelle vallan heikentyneen terveyden takia ja kuoli kaksi päivää myöhemmin.
1976 – Seychellit itsenäistyi Yhdistyneestä kuningaskunnasta.
1986 – Argentiina voitti jalkapallon maailmanmestaruuden Meksikon maailmanmestaruuskisoissa.
1995 – Avaruustutkimus: avaruussukkula Atlantis telakoitui venäläiseen Mir-avaruusasemaan ensimmäisen kerran.
1995 – Sampoong-tavaratalo romahti Etelä-Korean pääkaupungissa Soulissa, 501 ihmistä kuoli ja 937 loukkaantui.
2002 – Etelä- ja Pohjois-Korean välisessä laivastoyhteenotossa sai surmansa kuusi eteläkorealaista merimiestä ja pohjoiskorealainen alus upotettiin.
2006 – Yhdysvaltain korkein oikeus päätti, että presidentti George W. Bushin suunnitelma tuomita Guantamo Bayssä säilytettyjä vankeja sotilastuomioistuimissa on vastoin sekä Yhdysvaltain että kansainvälistä lakia.
2007 – Lontoon autopommit 2007: Lontoon keskustasta löydettiin kaksi autopommia.
2008 – Espanja voitti Jalkapallon euroopanmestaruuskilpailut, jotka järjestettiin Itävallassa ja Sveitsissä.


== Syntyneitä ==
1798 – Giacomo Leopardi, italialainen runoilija (k. 1837)
1844 – Pietari I, Serbian kuningas (k. 1921)
1858 – George Washington Goethals, yhdysvaltalainen insinööri (Panaman kanavan pääinsinööri) (k. 1928)
1868 – George Ellery Hale, yhdysvaltalainen tähtitieteilijä (k. 1938)
1880 – Ludwig Beck, saksalainen kenraali (k. 1944)
1886 – Robert Schuman, ranskalainen poliitikko (Euroopan unionin luoja) (k. 1963)
1893 – Aarre Merikanto, suomalainen säveltäjä (Juha) (k. 1958)
1900 – Antoine de Saint-Exupéry, ranskalainen lentäjä ja kirjailija (Pikku prinssi) (k. 1944)
1911 – Pekka Tiilikainen (”Sinivalkoinen ääni”), suomalainen urheilutoimittaja (k. 1976)
1911 – Bernhard zur Lippe-Biesterfeld, Alankomaiden prinssi Bernhard (kuningatar Beatrixin puoliso) (k. 2004)
1914 – Rafael Kubelík, tšekkiläinen kapellimestari (k. 1996)
1920 – Ray Harryhausen, yhdysvaltalainen Oscar-palkittu elokuvaohjaaja ja -tuottaja
1925 – Giorgio Napolitano, Italian presidentti
1926 – Taisto Sinisalo, suomalainen vasemmistopoliitikko (k. 2002)
1929 – Oriana Fallaci, italialainen toimittaja ja kirjailija (k. 2006)
1941 – Stokeley Carmichael, (”Kwame Ture”), trinidadilainen kansalaisoikeustaistelija (k. 1998)
1943 – Tarja Cronberg, suomalainen poliitikko (Vihreän liiton puheenjohtaja 2005–2009)
1951 – Keno Don Hugo Rosa (”Don Rosa”), yhdysvaltalainen sarjakuvataiteilija ("Aku Ankka")
1958 – Ralf Rangnick, saksalainen jalkapallovalmentaja
1959 – Kai Suikkanen, suomalainen jääkiekkovalmentaja
1963 – Anne-Sophie Mutter, saksalainen viulisti


== Kuolleita ==
64 – Apostoli Pietari (perimätiedon mukaan) (s. n. 1 eaa.)
1252 – Abel, Tanskan kuningas (s. 1218)
1852 – Henry Clay, yhdysvaltalainen valt