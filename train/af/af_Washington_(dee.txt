Washington (Engels: State of Washington, uitgespreek /ˈwɒʃɪŋtən/) is 'n deelstaat in die Pasifies-Noordweste-streek van die Verenigde State van Amerika. Die staat is vernoem na George Washington, die eerste president van die Verenigde State. Die hoofstad is Olympia en die grootste stad is Seattle.
Washington het 'n bevolking van omtrent 6,4 miljoen en 'n oppervlakte van 184 827 vierkante kilometer. Dit is die 42ste deelstaat wat tot die Unie toegelaat is. Washington word in die noorde deur die Kanadese provinsie Brits-Kolombië, in die ooste deur Idaho, en in die suide deur Oregon begrens. In die weste lê die Stille Oseaan. Die berg Saint Helens is 'n aktiewe vulkaan in die suidweste van die staat; dit het laas in 1980 uitgebar