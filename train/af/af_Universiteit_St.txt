Die Universiteit Stellenbosch (US) is 'n Suid-Afrikaanse universiteit, geleë in die Wes-Kaapse Boland.
Die instelling is in 1865 gestig as Openbare Skool, maar word in 1866 herdoop as die Stellenbossche Gymnasium. In 1874 kom die sogenaamde Arts Department van die Stellenbosch Gymnasium tot stand met 'n leerlingtal van 120, en word amptelik as Kollege verklaar in 1881.
Danksy 'n ruim skenking deur mnr Jan Marais van Coetzenburg, wat in sy testament £100 000 vir die hoër onderwys op Stellenbosch nagelaat het, kon die inrigting onafhanklike status as universiteitsinrigting verkry. Die Universiteitswet is in 1916 deur die Unie-parlement aangeneem. Op 2 April 1918 het hierdie wet in werking getree en is die Victoria Kollege deur die Universiteit van Stellenbosch vervang. Die totale getal ingeskrewe studente aan die Kollege in die jaar voor sy verhoging tot Universiteit, het 503 beloop. In dieselfde jaar het die doserende personeel uit 40 lede bestaan, van wie 22 professore en 18 lektore was.
Namate nuwe behoeftes in verband met die opleiding van studente ontstaan het, is daar aan die Universiteit van Stellenbosch nuwe fakulteite en afdelings gestig; vandag beskik die universiteit oor tien fakulteite. Duisende mense het al op Stellenbosch gestudeer en uitgegaan om 'n waardevolle bydrae in die praktyk te lewer. Op talle terreine van die samelewing speel oudstudente van Stellenbosch 'n belangrike rol. Sonder hulle sou Suid-Afrika vandag baie armer gewees het. Vandag word die Universiteit gereken onder die voorste universiteite in die suidelike halfrond en blink dit uit op die terrein van die onderrig, navorsing en gemeenskapsdiens.


== Bekende oud-Maties ==
US-studente staan bekend as Maties.
Edwin Cameron
Danie Craven
Riaan Cruywagen
Casper de Vries
Johan Degenaar
Cromwell Everson
James Barry Munnik Hertzog
Elsa Joubert
Uys Krige
Cornelis Jacobus Langenhoven
Daniel Francois Malan
Beyers Naudé
Johann Rupert
Frederik van Zyl Slabbert
Jan Smuts
Sampie Terreblanche
Andries Treurnicht
Deon van der Walt
Ernst van Heerden
Hendrik Frensch Verwoerd
Balthazar Johannes Vorster
Heinz Winckler


== Fakulteite ==
Agriwetenskappe
Fakulteit Ekonomiese en Bestuurswetenskappe
Fakulteit Gesondheidswetenskappe
Fakulteit Ingenieurswese
Krygskunde
Lettere en Sosiale Wetenskappe
Natuurwetenskappe
Opvoedkunde
Regsgeleerdheid
Teologie


== Koshuise ==
Manskosh