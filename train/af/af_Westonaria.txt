Westonaria is 'n dorp in westelike Gauteng, Suid-Afrika wat bestaan uit 10 saamgeflanste townships met ongeveer 156 598 inwoners. Die dorp lÃª 18 km suid van Randfontein. Die naam is afgelei van sy ligging, Wesrand, en Western Areas, die maatskappy wat die meeste grond in die omgewing besit het.


== Geskiedenis ==
Die stad is 'n samestelling van verskeie myndorpe. Eerstens het Venterspos en Westonaria wat eers onder die Randfontein munisipale area geval het, saamgesmelt. Westonaria het eers in 1952 'n onafhanklike munisipaliteit geword. Glenharvie en Hillshaven is in 1965 en 1969 respektiewelik ingelyf.


== Distrik ==
Daar word gemengde boerdery op die kleinhoewes in die omgewing beoefen. Johannesburg se eerste water kom uit 'n boorgat digby Zuurbekom, net noord van Lenasia. Hierdie boorgat word deur Rand Water bestuur en lewer nog steeds water. Daar is verskeie goudmyne in die distrik.


== Bron ==
Op Pad 