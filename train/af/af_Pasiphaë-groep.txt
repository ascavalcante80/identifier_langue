Die Pasiphaë-groep is ’n groep onreëlmatige mane van Jupiter waarvan die wentelbane ooreenstem met dié van die grootste maan in die groep, Pasiphaë, en wat waarskynlik dieselfde oorsprong het.
Die voorwerpe in die groep se afstand van Jupiter is in die omgewing van 22,8 en 24,1 gigameter, dieselfde as die Carme-groep. Hulle het ’n inklinasie van tussen 144,5° en 158,2° en ’n eksentrisiteit van tussen 0,25 en 0,43. Die vernaamste lede van groot tot klein is:
Pasiphae
Sinope
Callirrhoe
Megaclite
Autonoe
Eurydome
Sponde
Die Internasionale Astronomiese Unie (IAU) gee name wat op "e" eindig aan die mane in dié groep.


== Oorsprong ==
Die Pasiphaë-groep het vermoedelik ontstaan tydens ’n botsing van ’n asteroïde wat in Jupiter se wentelbaan vasgevang is. Die oorspronklike voorwerp was sowat 60 km in deursnee, so groot soos Pasiphaë, wat sowat 99% van die oorspronklike massa behou het. Sinope word nie deur almal as deel van die groep beskou nie, maar as hy wel deel daarvan is, is Pasiphaë net sowat 87% van die oorspronklike massa.
Anders as met die Carme- en Ananke-groep, verskil wetenskaplikes daaroor of die P