Bhisho (Xhosa: "buffel", voorheen Bisho) is 'n dorp in Suid-Afrika, en die hoofstad van die Oos-Kaap. Bhisho lê naby die groot hawestad Oos-Londen, lê aangrensend aan die dorp King William's Town en val in die Buffalo City Metro. Die provinsiale wetgewer en byna alle staatsdepartemente se provinsiale hoofkantore is in die dorp gevestig.


== Geskiedenis ==
Onder sy vorige naam van Bisho, was dit die hoofstad van die voormalige tuisland Ciskei vanaf 1981 tot 1994. Die Ciskei is onafhanklikheid verleen in 1981, hoewel dit nooit buite Suid-Afrika erken was nie, en is op 12 Augustus 1994 weer by Suid-Afrika ingelyf. Gedurende sy tyd as 'n tuislandhoofstad, het Bisho 'n suster-stad ooreenkoms onderteken met die vestiging van Ariel in die Israelies-besette Wesbank.


=== Bisho-slagting ===
Op 7 September 1992 was hierdie klein dorpie die toneel van die sg. Bisho-slagting, toe sowat 90 000 betogers opgeruk het na die Bisho-stadion. Hule was ter ondersteuning van die aftakeling van die Ciskei, wat nog steeds 'n mate van onafhanklikheid probeer handhaaf het, asook die verwydering van die Ciskeise leier, brigadier Oupa Gqozo, uit sy pos. Die Ciskei Weermag het op 