'n Asteroïde (soms ook asteroïed) is 'n soort kleinplaneet wat om die Son wentel, veral in die binnenste Sonnestelsel, tussen Mars en Jupiter. Asteroïdes is kleiner as planete, maar groter as meteoroïdes. Die term is in die geskiedenis gebruik om na hemelliggame te verwys wat in die binnenste Sonnestelsel voorkom, aangesien die buitenste Sonnestelsel hoofsaaklik onbekend was met die ingebruikneming van die woord. Die verskil tussen 'n asteroïde en 'n komeet hang van die voorkoms af: komete het 'n duidelik sigbare koma, terwyl geen koma by asteroïdes sigbaar is nie.
Daar is meer as 300 000 asteroïdes bekend. Die grootste het 'n deursnee van byna 1 000 km, terwyl die kleinstes slegs 10 m in deursnee is (indien dit minder as 10 m 