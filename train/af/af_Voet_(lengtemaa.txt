'n Voet (afgekort vt.) is 'n ou nie-SI maateenheid vir lengte.
Oorspronklik verwys 'n voet na die gemiddelde lengte van 'n menslike voet. Die maat verskil van streek tot streek en raak in die loop van de 19de eeu (as gevolg van die invoering van die metrieke stelsel) in onbruik. In Engeland (en sommige Engelssprekende lande) word die maat nog gebruik, maar verwys meestal na 'n Engelse voet.
1 voet = 12 duim = 304.8 millimeter = 0.3048 meter
Daar is 3 voet in 'n jaart en 5280 voet in 'n Engelse myl.
In vroeër jare was die Kaapse voet vir landmeting in verskeie gebiede van Suid Afdrika gebruik.
1 Kaapse voet = 12 Kaapse duim = 1,033 Engelse voet = 314,858 millimeter.


== Vierkante voet ==
Een vierkante voet (Engels: square foot) is die kwadraat van die lengtemaat: 0,3048 m × 0,3048 m, dus ongeveer 0,0929 m² groot. In een vierkante meter is daar 10,764 vt².


== Kubieke voet ==
Een kubieke voet (Engels: cubic foot) is die lengtemaat tot die derde mag: ongeveer 0,0283 m³. In 1 m³ is daar ongeveer 35,315 vt³.


== Nederlandse voet ==
Voordat die metrieses sisteem in Nederland ingevoer was, het baie van die Nederlandse stede ook gebruik gemaak van die voet. Elke stad het sy eie voet gehad. Sommige van die voete volg hieronder:
Die Amsterdamse voet (= 11 Amsterdamse duime) was 28,3133 cm
Die Blooise voet was 30.1 cm
Die 's-Hertogenbossche voet was 28,7 cm
Honsbossche en Rijpse voet was 28,5 cm
Die Schouwse voet was 31,1 cm
Die Geldersche voet was 29,2 cm


== Kaapse (Rynlandse) voet ==

Die Kaapse voet is na Suid-Afrika ingevoer tydens die VOC dae. Dit was oorsponklik gelyk aan een Rynlandse voet (314,858 mm of 1,033 Engelse voet). Die Rynlandse voet bevat 12 Rijnlandse duim, die duim bevat 12 lyne en die lyn bevat 12 punte. Die Rynlandse roede bevat 12 Rynlandse voet.
In 1800 is Louis Michel Thibault (en), 'n voormalige beampte van die VOC, as Kaapse militêre argitek onder die Britse weermag benoem. Daar was geen offisiële maatstok in die Kaap nie en die maatstok van Thibault was gebruik as maatstok vir landmaatingswerk in die Kaap. In 1844 is die maatstok van Thibault met die Engelse ma