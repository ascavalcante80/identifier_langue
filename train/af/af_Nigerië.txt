Nigerië, amptelik bekend as die Federale Republiek van Nigerië (Engels: Republic of Nigeria, Hausa: Jamhuriyar Taraiyar Nijeriya, Igbo: Ọ̀hàńjíkọ̀ Ọ̀hànézè Naìjíríyà, Joroeba: Orílẹ̀-èdè Olómìnira Àpapọ̀ Nàìjíríà), is 'n federale presidensiële republiek wat uit ses-en-dertig deelstate en een Federale Hoofstadsgebied bestaan. Dit is geleë aan die Atlantiese Oseaan (Golf van Guinee). Nigerië se buurlande is Benin in die weste, Niger in die noorde, Tsjad in die noordooste en Kameroen in die ooste. Die hoofstad is sedert 12 Desember 1991 Abuja. Vóór hierdie datum het die hawestad Lagos die funksie vervul.
Nigerië het op 1 Oktober 1960 onafhanklik van die Verenigde Koninkryk en op 1 Oktober 1963 'n republiek geword. Die land is met 'n