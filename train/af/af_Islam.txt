Islam (Arabies:الإسلام) is een van die drie groot monoteïstiese godsdienste, saam met die Christendom en Judaïsme. Volgelinge van die Islam staan bekend as Moslems1. Die woord Islam beteken onderwerping en wys op die geloofsbeginsels dat 'n aanhanger van die Islam homself onderwerp aan Allah (God) se wil.
Die godsdiens steun op die beweerde verligting van die profeet Mohammed, wat sy "goddelike openbarings" in die Koran neergeskryf het, en die Soenna, die mondelinge oorlewering. Albei staan onder die invloed van heidens-Arabiese, Joodse, Christelike en gnostiese tradisies en leerstellings.


== Vroeë verspreiding van Islam ==
Mohammed en die Kalifahs
Volgens Moslems is Islam gegrond op God se openbaringe aan die profeet Mohammed. Dié is omstreeks 571 in die stad Mekka in Arabië gebore en het op sowat veertigjarige leeftyd met sy predikings begin.
Koran en Hadif
Moslems glo dat die profeet Mohammed God se woorde in die Koran van die aartsengel Gabriël ontvang het. Die Koran is die godsdienshandboek van die Islam. Die aartsengel Gabriël in 'n menslike gedaante aan Mohammed verskyn terwyl hy in 'n grot naby Mekka gemediteer het.
Umayad


== Dogma ==
Moslems glo ook dat die mens in die Laaste Oordeel geoordeel sal word op grond van sy handelinge en dienooreenkomstig na die paradys of die hel gestuur sal word. Vir hulle is daar geen ander god as Allah nie, en Mohammed is sy profeet. Allah beteken letterlik 'die God' in Arabies. Moslems kniel gereeld op 'n gebedmat om vyf keer per dag in die rigting van Mekka te bid. Baie matte het deesdae ook 'n spesiale kompas om vir die bidder aan te dui in watter rigting Mekka is.


== Gebruike en rituele in Islam ==
Vyf Pilare van die Islam


== Heilige plekke ==

Mekka
Die groot moskee in Mekka is om die Ka'bah gebou. In die muur van die Ka'bah is die Swart Steen, wat volgens die Moslems uit die hemel geval het as 'n teken van die eerste verbond tussen God en die mensdom.
Die Ka'bah is Islam se heiligste plek. Elke Moslem wat gesond en vry van skuld is en die reis kan bekostig, moet die pelgrimstog na Mekka minstens een keer in sy lewe onderneem, om die Ka'bah en ander heilige plekke te besoek.
Medina
Jerusalem
Jerusalem word in die Islam as 'n heilige plek beskou, aangesien die profeet Mohammed volgens oorlewering na 'n gebed op 'n rots van hier na die hemel opgevaar het. Tot in die jaar 624 bid die Moslems in die rigting van Jerusalem.
Omar, die tweede regmatige kalief, word na die Arabiese verowering van Jerusalem in die jaar 637 deur die patriarg van die stad uitgenooi om by die heilige plekke te bid. Hy wys dit egter van die hand om nie die gevoelens van die christene te krenk nie. Die Islamitiese heersers van Jerusalem belemmer dan ook nog voor nog na die kruistogte die pelgrimstogte van Christelike gelowiges na Jerusalem.


== Groeperinge in Islam ==
Soenniete
Sjiïete
Volks-Islam
Wahabi
Ibadi
Salafisme
Alawitisme
Alevitisme
Ahl-e Haqq (Yarsani)


== Islamitiese mistisisme ==
Soefisme


== Moderne Islam as wêreldgodsdiens ==


=== St. Petersburg-deklarasie ===
'n Konferensie van sekulêre moslems uit verskillende Islamitiese en Westerse lande, wat op 4 en 5 Maart 2007 in St. Petersburg (Florida) plaasgevind het en onder meer deur Islamitiese afvalliges soos Ayaan Hirsi Ali Irsjad Mandji en Ibn Warraq geïnisieer is, het die begin van 'n "nuwe tydperk van verligting vir Islam" voorspel. Die deelnemers het sekulêre uitleggings van Islam, die noodsaaklikheid van 'n kritiese standpunt teenoor die Koran, die huidige stand van sake ten opsigte van vryheid van spraak in Islamitiese samelewings en vraagstukke in verband met die hervorming van opvoeding behandel.
Aan die einde van die konferensie het deelnemers die sogenaamde "St. Petersburg-deklarasie" aanvaar, waarin onder meer die skeiding van godsdiens en staat, die toepassing van universele menseregte, die afskaffing van die Sjaria en alle Islamitiese lyf-, dood- en verminkingstrawwe, gelyke regte vir vroue binne die Islamitiese godsdiens en in Islamitiese lande opgeëis word.


== Kulturele bydraes tot die skepping van die Afrikaanse taal ==

Die oudste tekste wat in die Afrikaanse taal opgeteken word, is vertalings uit Arabies, wat deur Kaapse Moslems geskryf word. Die Bayaan-ud-diyn - "Uiteensetting van die Geloof" - ontstaan in 1869. Die Kaapse Moslemgemeenskap gebruik vir hierdie publikasies die Arabiese skrif.


== Notas ==
Daar word soms na Moslems verwys as "Mohammedane". Die term word egter as beledigend ervaar aangesien dit suggereer dat hulle die profeet Mohammed aanbid, wat nie die geval is nie. Die term het in elk geval in Afrikaans grootliks in onbruik verval.


== Eksterne skakels ==


=== Algemeen ===
Sentrum vir Islam in Europa (CIE) – Universiteit Gen