In taalkunde is 'n vergelyking 'n vorm van beeldspraak wat die eksplisiete ooreenkoms tussen die onderwerp en iets totaal anders noem. Dit word gevorm met die woord "soos" / "as", die tweede naamval of 'n koppelwerkwoord.


== Algemene vergelykings ==
Hier volg 'n lys van algemene vergelykings:
So aards soos reën
So alleen soos my vinger
So arm soos 'n kerkmuis (~ Job; ~ 'n kerkrot)
So bang soos ’n bok vir ’n skoot hael
So bang soos 'n Bolander vir donderweer
So bang soos die duiwel vir ’n slypsteen
So bang vir iemand soos 'n haas vir 'n hond
So bedrywig soos 'n mier
So behaaglik soos 'n ot in die modder.
So bekend soos die bont hond wees ( = oral taamlik berug wees)
So bitter soos aalwyn (~ als)
So bitter soos gal
So bleek soos die dood
So bleek soos ’n laken
So bleek soos ’n lyk
So blind soos ’n mol
So blink soos ’n spieël (~ 'n bottel, ~ 'n nuwe sikspens)
So blou soos die hemel, ~ die berge
So dapper soos ’n leeu
So deftig soos 'n pou
So deursigtig soos glas
So dig soos ’n pot (~ 'n bottel)
So dikvellig soos ’n renoster
So dol soos 'n kolhaas 
So dom soos ’n esel (~ 'n klip, grond)
So donker soos die nag
So dood soos ’n mossie
So doof soos ’n kwartel, ~ Baäl
So dronk soos ’n hoender, (~ tor, ~ tol, ~ eendjie)
So dronk soos ’n spook
So droog soos 'n biltong ( ~ 'n woestyn, ~ kurk, ~ strooi, ~ sand)
So duidelik soos daglig (~ die dag)
So duister soos die graf
So dun soos ’n plank (~ papier)
So eerlik soos goud
So ernstig soos 'n hartaanval
So fluks soos 'n voorslag (~ 'n by, ~ 'n mier)
So fraai soos 'n vlinder 
So fris soos ’n vis (in die water)
So fyn soos 'n spinnerak (~ 'n vlinder, ~ snuif)
So geel soos borrie
So geel soos goud
So geduldig soos Job
So gedwee soos 'n lam
So gelukkig soos 'n eend in water
So gereeld soos klokslag
So geslote soos die graf
So gesond soos 'n vis
So getrou soos staal
So gewild soos 'n muishond op 'n bruilof (~ 'n dansparty)
So gierig soos die graf (as die persoon iets eenmaal in sy besit het, laat hy dit nie weer gaan nie)
So giftig soos ’n geitjie
So glad soos seep, (~ 'n aal; ~ 'n paling; ~ 'n baba se boudjies)
So glibberig soos 'n paling (~ 'n vis)
So goed soos vet op 'n warm klip (heeltemal nutteloos)
So gou soos nou (~ (jy sê) knipmes)
So groen soos gras
So groot soos 'n reus (~ 'n olifant)
So hard soos ’n klip (~ 'n keisteen, ~ klipsteen, staal)
So hees soos ’n makou (~ gans)
So helder soos kristal (~ daglig)
So honger soos ’n wolf
So hoog soos die wolke (~ die hemel)
So iesegrimmig soos 'n ystervark
So kaal soos ’n rot (~ 'n luis; ~ 'n kerkmuis)
So kaal soos my vinger (~ hand)
So klaar soos kristal (klaar = helder)
So klaar soos die dag (klaar = duidelik; dus baie duidelik)
So koel soos 'n komkommer
So koppig soos ’n muil
So koud soos ys
So krom soos ’n hoepel
So kwaai soos 'n tier(wyfie)
So lastig soos ’n vlieg (~ 'n mier)
So leeg soos 'n eierdop
So lelik soos die nag
So lewendig soos 'n vis
So lig soos ’n veer (~ gedagte)
So lomp soos 'n jong rekruut
So maer soos ’n kraai (~ 'n graat; ~ 'n riet; ~ 'n spook; ~ 'n sprinkaan)
So maer/sleg lyk soos die dood in Sluiters
So mak soos ’n lam
So maklik soos botter en brood
So mal soos ’n haas (moontlik onder Engelse invloed: As mad as a March hare)
So min soos die swart van my nael
So moeg soos ’n hond
So nat soos ’n kat
So nors soos 'n buffel
So nugter soos môre die hele dag
So onskadelik soos 'n hamster
So onskuldig soos 'n pasgebore baba (~ 'n lam)
So oud soos die berge
So oud soos die Kaapse wapad (~ die Kaapse hardepad; ~ die pad na Jakarta; ~ die pad na Rome; ~ die ark)
So oud soos Metusalem
So oud soos my hande, maar nie soos my tande
So parmantig soos 'n kalkoenmannetjie
So pers soos 'n pruim 
So plat soos ’n pannekoek
So rats soos 'n kat
So reg soos ’n roer
So reguit soos ’n kers
So regop soos 'n kers (~ 'n paal)
So rein soos ’n duif
So rond soos 'n koeël
So rond soos 'n ballon 
So rooi soos bloed
So rooi soos ’n kalkoen (~ 'n kreef)
So sag soos satyn (~ ferweel(sy))
So sedig soos 'n predikant
So seker soos twee maal twee vier is (~ wat ek leef, ~ amen in die kerk, ~ blik, ~ as die hemel blou is)
So siek soos ’n hond
So skaars soos hoendertande
So skaars soos wors in 'n hondehok / hondestal, ~ 'n tweedehandse doodskis
So skeef soos 'n krap
So skeel soos 'n skaap
So skelm soos die houtjie van die galg (~ 'n jakkals)
So skerp soos 'n vlym (~ 'n skeermes)
So skoon soos 'n rein gewete
So skraal soos 'n riet (~ 'n paal, ~graat)
So sleg soos 'n abiekwakool (hy beteken niks)
So slim soos die houtjie van die galg (~ 'n jakkals, ~ Salomo)
So smedig soos suiwer goud
So snel soos 'n slang wat pik
So soet soos suiker
So stadig soos ’n skilpad (~ trapsuutjies, ~ harmansdrup, ~ slak)
So steeks soos ’n muil
So sterk soos ’n bees (~ 'n leeu, ~ die duiwel, ~ Simson, ~ 'n os)
So stil soos ’n muis (~ die graf, 'n skaduwee)
So stom soos 'n vis
So stomp soos 'n koevoet
So styf soos 'n paal
So suinig soos ’n vrek
So suur soos asyn
So swaar soos lood
So swak soos 'n lammetjie
So swart soos die nag (~ git, ~ roet, ~ steenkool, ~ 'n pot)
So taai soos ’n ratel (taai = gehard)
So taai soos ’n tameletjie (taai = onaangenaam klewerig of moeilik om te hanteer)
So toe soos 'n kleios (baie dom)
So trots soos ’n pou
So tuis soos 'n vis in die water
So vaal soos stof
So vars soos dou
So vas soos 'n rots
So veranderlik soos die weer
So verstandig soos Salomo
So vet soos ’n vark
So vinnig soos blits
So vinnig soos die wind (~ blits)
So vry soos die wind
So vry soos ’n voël (op ’n tak)
So vuil soos ’n vark
So waar soos padda manel dra
So waar soos ek leef
So waar as vet
So wakker soos 'n arend
So warm soos die hel
So wild soos 'n haas vir 'n hond
So wit soos 'n laken (~ sneeu, ~ melk, ~ wol)
So wit soos kryt (baie bleek)
So wyd soos die Heer se Genade
So wys soos Salomo


== Vergelykings met werkwoorde ==
Werkwoorde ('n aksie) wat met iets vergelyk word:
Aanteel soos konyne
Baklei soos 'n tier / soos kat en hond
Iets bewaar soos goud
Bewe soos ’n riet
Blink soos 'n spieël
Brand soos (’n kool) vuur
Brul soos 'n leeu
Buig soos 'n lat
Drink (suip) soos ’n vis
Drillerig soos jellie
Dwaal soos skape
Eenbeen staan soos 'n reier
Eet soos 'n wolf
Gly soos seep deur die skare (vinnig, maklik, glad beweeg)
Groei soos 'n koolkop
Hardloop soos die wind
Dit heug my soos gister
Jaag soos die duiwel
Iets ken soos die palm van jou hand
Soos 'n kaartehuis in(een)stort
Kerm soos 'n drein 
Klam soos 'n dam
Klou soos klits
Klou soos ’n neet, bosluis
Klouerig soos gom
Lewe soos kat en hond ( = in onenigheid lewe)
Liefde soos Dawid en Jonathan
Lieg soos ’n tandetrekker (~ 'n koerant; ~ 'n almanak)
Lieg, suip, vloek ens. soos 'n ketter
Jou dood hou soos 'n kierieslang
Neerslaan soos ’n os
Onthou dit soos (die dag van) gister
Ontplof soos 'n vulkaan
Opskiet/verrys/opkom soos paddastoele
Iets ignoreer soos 'n stopstraat.
Iets soos 'n papegaai (uit jou kop) aanleer
Iemand soos 'n papegaai napraat
Iets soos 'n warm patat laat val
Praat soos 'n advokaat ('n boek)
Pronk soos ’n pou
Rondhol soos 'n mal haas
Rook soos ’n skoorsteen
Saamlewe soos broers (in vrede)
Sak soos 'n baksteen (hopeloos druip in 'n eksamen)
Sing soos 'n kanarie, voëltjie, nagtegaal
Sit soos ’n uil op ’n kluit ( = iewers sit en eensaam, verleë of onnosel lyk)
Sit soos 'n soutsak (futloos)
Skel soos 'n viswyf
Skop soos ’n volstruis (~ 'n muil)
Skree soos ’n maer vark
Slaap soos ’n klip (~ 'n roos)
Slaap soos 'n haas (baie lig slaap; op jou hoede wees)
Smelt soos suiker in jou mond
Spreek soos 'n boek
Staan soos 'n soutpilaar (onbeweeglik)
Steel soos 'n raaf
Stink soos ’n muishond
Storm soos 'n briesende bul
Swem soos ’n vis, ~ 'n otter
Swiep soos riete
Swyg soos die graf (~ 'n mof)
Te kere gaan soos 'n klomp olifante wat tandpyn het
Verdwyn soos ’n groot speld (in ’n hooimied) [~ soos sneeu / mis voor die son]
Verrys soos 'n feniks; paddastoele
Verskil soos dag en nag
Versprei soos 'n veldbrand
Kennis soos vloeipapier opsuig.
Vloek soos ’n matroos (~ 'n viswyf)
Vreet soos 'n vraat
Iemand volg soos sy skaduwee
Vrek soos vlieë
Geld soos water verdien
Soveel van iets weet as ’n kat van saffraan
Waai soos 'n vrot vel
Weggly soos 'n skim
Werk soos ’n esel


== Vergelykings met selfstandige naamwoorde ==
Selfstandige naamwoorde wat met iets vergelyk word:
'n Bek soos 'n advokaat, ~skeermes
'n Steil baard soos 'n bok hê
’n Geheue soos ’n olifant hê (gesê van iemand wat baie goed kan onthou)
Geld soos bossies ( = baie geld)
’n Hart soos ’n klip hê (gesê van ’n ongevoelige mens)
Kinders soos orrelpype ( = baie kinders van allerhande groottes in een gesin)
'n Knewel soos 'n paar beeshorings (= met verwysing na snor)
'n Nooi met 'n middeltjie soos 'n perdeby(wyfie)
Oë soos ’n valk ( = baie skerp oë)
Hy het 'n pis soos 'n transportdonkie ('n baie groot aandrang om te water)
'n Saak wat soos 'n seepbel gebars het
’n Maag soos ’n volstruis hê (gesê van iemand wat alles kan eet)
'n Tong soos 'n rasper, skeermes hê (gesê van 'n bitsige persoon)
'n Waarheid soos 'n koei


== Bybelse vergelykings ==
Die volgende vergelykings deur Christus word in die Bybel in Matteus weergegee:
versigtig soos slange (10:16)
opreg soos duiwe (10:16)
skyn soos die son – (13:43)
Van die vele vergelykings in die ander Bybelboeke word hieronder enkeles aangedui:
helder soos kristal – Openbaring 22:1
wit soos sneeu – Markus 9:3; Matteus 28:3; Daniël 7:9; Jesaja 1:18
huppel soos kalwers (uit 'n stal) – Maleagi 4:2
brand soos 'n oond – Maleagi 4:1
dor soos die woestyn – Sefanja 2:13
glans soos sonlig – Habakuk 3:4
klae soos die jakkalse – Miga 1:8
treur soos die volstruise – Miga 1:8
byt soos 'n leeuin – Joël 1:6
bloei soos 'n wingerdstok – Hosea 14:7
...en sy prag wees soos dié van 'n olyfboom... Hosea 14:6
bloei soos 'n lelie – Hosea 14:7
brul soos 'n leeu – Hosea 11:10
gloei soos 'n oond – Hosea 7:7; Klaagliedere 5:10;
...julle liefde is soos 'n môrewolk en soos dou wat vroeg weer verdwyn – Hosea 6:4
...sal hard wees soos yster, … Daniël 2:40
...Ek sal hulle mense vermenigvuldig soos skape... - Esegiël 36:37
...en hulle riviere laat vloei soos olie – Esegiël 32:14
...kerm soos 'n dodelike gewonde man kerm – Esegiël 30:24
sinlik soos esels – Esegiël 23:20
ontstuimig van drif...soos perde – Esegiël 23:20
hard soos 'n diamant – Esegiël 3:9
droog (geword) soos hout – Klaagliedere 4:8
...wreed (geword) soos die volstruise in die woestyn – Klaagliedere 4:3
so groot soos die see – Klaagliedere 2:13
gebrand soos 'n vuurvlam – Klaagliedere 2:3
brul (hulle) soos jong leeus – Jeremia 51:38
brom soos klein leeutjies – Jeremia 51:38
verslind soos 'n draak – Jeremia 51:34
laat perde optrek soos stekerige sprinkane – Jeremia 51:27
smart soos van een wat baar – Jeremia 50:43; Jeremia 22:23; Jeremia 6:24
bruis soos die see – Jeremia 50:42; Jeremia 6:23
huppel (julle) soos 'n vers wat gaan dors – Jeremia 50:11
runnik (julle) soos die hingste – Jeremia 50:11
vlieg soos 'n arend – Jeremia 48:40
waters klots soos strome – Jeremia 46:8; Jeremia 46:7
ek het my laat tugtig soos 'n ongeleerde kalf – Jeremia 31:18
brand soos 'n vuur – Jeremia 21:12
hulle snuif die wind op soos die jakkalse – Jeremia 14:6
verstrooi soos 'n stoppel wat verbyvlieg voor die wind van die woestyn – Jeremia 13:24
Soos 'n voëlverskrikker in 'n komkommertuin is hulle: hulle kan nie praat nie; - Jeremia 10:5
die lyke van die mense sal neerval soos mis op die oop veld en soos gerwe agter die maaier sonder dat iemand dit versamel. - Jeremia 9:22
verwoes soos die woestyn – Jeremia 9:12
bedryf rou soos oor 'n enigste kind – Jeremia 6:26
Hulle sal die oorblyfsel van Israel skoon afoes soos 'n wingerdstok. - Jeremia 6:9
hulle loer soos voëlvangers buk – Jeremia 5:26
Hulle pylkoker is soos 'n geopende graf – Jeremia 5:16
verdor soos blare – Jesaja 64:6
weggevoer soos die wind – Jesaja 64:6
Ons brom almal soos bere... - Jesaja 59:11
..en soos duiwe kir ons aanhoudend – Jesaja 59:11
dat hy sy kop buig soos 'n biesie – Jesaja 58:5
die goddelose is soos 'n onstuimige see; want dit kan nie tot rus kom nie – Jesaja 57:20
Ons almal het gedwaal soos skape – Jesaja 53:6
Hulle sal almal verslyt soos 'n kleed – Jesaja 50:9
ek het gekir soos 'n duif – Jesaja 38:14
Dan sal die lamme spring soos 'n takbok – Jesaja 35:6
...totdat julle oorbly soos 'n vlagpaal op 'n bergtop en soos 'n banier op 'n heuwel – Jesaja 30:17
'n woning wat ontvolk en verlate is soos die woestyn – Jesaja 27:10
die pote van hulle perde is soos 'n klipsteen – Jesaja 5:28
en hulle wiele is soos 'n stormwind – Jesaja 5:28
al was julle sondes soos skarlaken, dit sal wit word soos sneeu; al was dit rooi soos purper, dit sal word soos wol. - Jesaja 1:18
want liefde is sterk soos die dood – Hooglied 8:6
die liefdes-ywer is hard soos die doderyk – Hooglied 8:6
Wie is dit wat daar opkom soos die dageraad, mooi soos die maan, rein soos die son, verskriklik soos slagordes met vaandels? - Hooglied 6:10
sy oë soos duiwe by waterstrome, in melk gewas, sittend by 'n volle bron. - Hooglied 5:12
swart soos 'n raaf – Hooglied 5:11
...hy die dae nie sal verleng soos 'n skaduwee nie... - Prediker 8:13
Want soos die geknetter van doringtakke onder 'n pot, so is die gelag van 'n dwaas. - Prediker 7:6
...maar die regverdiges voel hulle veilig soos 'n jong leeu. - Spreuke 28:1
Soos 'n hond wat na sy uitbraaksel teruggaan, is 'n dwaas wat sy sotheid weer ophaal. - Spreuke 26:11
(Oor die oormatige gebruik van wyn): op die end byt dit soos 'n slang en spuug gif soos 'n basilisk – Spreuke 23:32
Die dreiging van die koning is soos die gebrom van 'n jong leeu... - Spreuke 20:2
Die grimmigheid van 'n koning is soos die gebrom van 'n jong leeu, maar sy welgevalle is soos dou op die plante. - Spreuke 19:12
Vriendelike woorde is soos 'n heuningkoek: soet vir die siel en 'n genesing vir die gebeente. - Spreuke 16:24
Soos asyn vir die tande en soos rook vir die oë, so is die luiaard vir die wat hom stuur. - Spreuke 10:26
...maar op die end is sy bitter soos wilde-als... - Spreuke 5:4
Terwyl die pad van die regverdiges is soos die lig van die môreglans, wat al helderder word tot die volle dag toe, is die weg van die goddelose soos duisternis: hulle weet nie waaroor hulle sal struikel nie. - Spreuke 4:18 – 19
Die mens is soos die nietigheid; sy dae is soos 'n vlugtige skaduwee. - Psalm 144:4
Waarlik, ek het my siel tot bedaring gebring en stilgemaak; soos 'n gespeende kind by sy moeder, soos 'n gespeende kind is my siel in my. - Psalm 131:2
Jou vrou is soos 'n vrugbare wingerdstok binne-in jou huis; jou kinders soos olyfboompies rondom jou tafel. - Psalm 128:3
oos pyle in die hand van 'n held, so is die seuns van die jeug. - Psalm 127:4
hulle hart is ongevoelig soos vet – Psalm 119:70
Hulle het my omsingel soos bye — hulle is uitgeblus soos 'n doringtakvuur... - Psalm 118:12
Die berge het rondgespring soos ramme, die heuwels soos lammers. - Psalm 114:4
Hulle het getuimel en gewaggel soos 'n dronk man – Psalm 107:27
Ek is soos 'n pelikaan van die woestyn, ek het geword soos 'n uil op die puinhope. - Psalm 102:6
Want my dae verdwyn soos rook en my gebeente gloei soos 'n vuurherd. - Psalm 102:3
ons bring ons jare deur soos 'n gedagte. - Psalm 90:9
die hele dag omring hulle my soos water, saam omsingel hulle my. - Psalm 88:17
hulle huil soos honde – Psalm 59:14; Psalm 59:6
ek het gebuk gegaan in die rou soos een wat oor sy moeder treur. - Psalm 35:14
Wees nie soos 'n perd, soos 'n muilesel wat geen verstand het nie, wat 'n mens moet tem met toom en teuel as sy tuig, anders kom hy nie naby jou nie. - Psalm 32:9
My krag is verdroog soos 'n potskerf – Psalm 22:15
Hulle het hul mond teen my oopgespalk soos 'n leeu wat verskeur en brul. - Psalm 22:13
Toe het ek hulle vermaal soos stof voor die wind; ek het hulle uitgegooi soos modder van die strate. - Psalm 18:42
Hy maak my voete soos dié van herte en laat my staan op my hoogtes – Psalm 18:33; 2 Samuel 22:34
Bewaar my soos 'n oogappel – Psalm 17:8
Sy hart is hard soos 'n klip, ja, hard soos die onderste meulsteen. - Job 41:24
Hy hou sy stert reguit soos 'n sede