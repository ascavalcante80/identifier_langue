Die Zambezirivier is die vierde grootste rivier in Afrika en vorm die natuurlike grens tussen Zambië en Zimbabwe. Eersgenoemde het sy naam van die rivier afgelei met onafhanklikwording op 24 Oktober 1964.
Die rivier ontspring in die noordwestelike uithoek van Zambië en vloei deur, of grens aan, Angola, Zambië, Namibië, Botswana, Zimbabwe en Mosambiek op sy 2 700 km lange tog see toe. Die rivier mond ongeveer in die middel van Mosambiek in die Indiese Oseaan uit. Die monding is die suidelikste punt van die Groot Skeurvallei.
Die naam beteken volgens oorlewering "plek van die bote". In sy loop is nie net Suider-Afrika se grootste toeriste-trekpleister, die Victoria-waterval, nie, maar ook twee van die grootste mensgemaakte mere ter wêreld, die Karibadam en die Cahora Bassa-dam (in Mosambiek).


== Sytakke ==
Van die groter sytakke van die Zambezirivier is die Shirerivier en Kafuerivier.


== Vislewe ==
Daar kom ook 'n groot verskeidenheid visse, onder andere tiervis, kurpers en skreeubabers in die rivier voor. Die volgende spesies is na die rivier vernoem: Zambezi elektriese