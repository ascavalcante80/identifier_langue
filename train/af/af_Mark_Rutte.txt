Mark Rutte (gebore 14 Februarie 1967 in Den Haag) is 'n Nederlandse politikus van die Volksparty vir Vryheid en Demokrasie (VVD), 'n liberale politieke party. Sedert 31 Mei 2006 is hy die partyleier en sedert 14 Oktober 2010 ook die Eerste Minister van Nederland.
Van 2002 tot 2004 was hy staatssekretaris van Sosiale Sake in die Balkenende I-kabinet en die Balkenende II-kabinet en van 2004 tot 2006 staatssekretaris van Onderwys in die Balkenende II-kabinet. In 2003 en van 2006 tot 2010 was hy 'n lid van die Tweede Kamer, van 2003 tot 2006 ook as parlementêre verteenwoordiger van die VVD-groep.
Rutte het geskiedenis aan die Universiteit Leiden gestudeer. Van 1988 tot 1991 was hy die voorsitter van die JOVD, die liberale jeugorganisasie. Van 1992 tot 2002 het hy as personeelsdirekteur by Unilever gewerk. Hy is nie getroud nie en lid van die Protestantse Kerk in Nederland (PKN).


== Rutte-kabinette ==
Rutte het van 2010 tot 2012 'n minderheidskabinet gelei van sy party met die Christen-Demokratiese Appèl (CDA), wat deur die populistiese Party vir die Vryheid (PVV) van Geert Wilders gesteun werd. Die Rutte I-kabinet wil tot 2014 agtien miljard E