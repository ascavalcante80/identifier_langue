Η Δυτική Αυστραλία είναι η μεγαλύτερη σε έκταση πολιτεία της Αυστραλίας (μικρότερη μόνο από την διεκδικούμενη από την Αυστραλία εξωτερική επικράτεια της Αυστραλιανής Επικράτειας Ανταρκτικής στην ομώνυμη ήπειρο), η οποία καλύπτει περίπου το ένα τρίτο του νησιού της Αυστραλίας, στο δυτικό τμήμα της.Όμως είναι πολύ αραιοκατοικημένη. Έχει περίπου 2.600.000 κατοίκους, δηλαδή το 11% του εθνικού πληθυσμού. Το 92% της πολιτείας ζει στη νοτιοδυτική γωνιά της.
Ανατολικά, συνορεύει με τη Νότιο Αυστραλία (νοτιοανατολικά) και τη Βόρεια Επικράτεια (βορειοανατολικά). Βόρεια και βορειοδυτικά βρέχεται από τον Μεγάλο Αυστραλιανό Κόλπο, ενώ Νότια και Νοτιοδυτικά από τον Νότιο Ωκεανό. Η συνολική της έκταση είναι 2.645.615 τετραγωνικά χιλιόμετρα.Η πολιτεία αυτή είναι ο δέυτερος μεγαλύτερος διαχωρισμός κρατούς στον κόσμο.Η πρωτεύουσα της Δυτικής Αυστραλίας είναι το Περθ, μια από τις πιο απομονωμένες πόλεις του κόσμου, καθώς βρίσκεται πιο κοντά στη Τζακάρτα της Ινδονησίας (σε απόσταση 3.007 χλμ) παρά στο Σίδνεϊ, που απέχει 3.284 χλμ.
Ο πρώτος ευρωπαϊος επισκέπτης στη Δυτική Αυστραλία ήταν ο Ολλανδός εξερευνητής Ντιρκ Χάρτογκ (Dirk Hartog) που επισκέπτηκε την ακτογραμμή της πολιτείας το 1616. Οι πρώτοι Ευρωπαίοι κάτοικοι ήταν το πλήρωμα του βρετανικού πλοίου Τράϊαλ (Tryall) της εταιρίας των Ανατολικών Ινδιών το οποίο ναυάγησε το 1622 στην ακτή Τραϊαλ (Tryall Rocks).. Πέρασαν μια εβδομάδα κατασκηνώνοντας στα νησιά Μοντεμπέγιο (Montebello) και μετά αναχώρησαν για την Μπατάβια (Batavia) την σημερινή Τζακάρτα.


== Διοίκηση ==
Κυβερνήτης είνα