Το Ίδρυμα Wikimedia (Wikimedia Foundation Inc.) είναι ο μητρικός οργανισμός των εγχειρημάτων Wikipedia (Βικιπαίδεια), Wiktionary (Βικιλεξικό), Wikiquote (Βικιφθέγματα), Wikibooks (Βικιβιβλία), Wikisource (Βικιθήκη), Wikimedia Commons (Κοινά), Wikispecies (Βικιείδη), Wikinews (Βικινέα), Wikidata και Wikivoyage (Βικιταξίδια). Είναι μη κερδοσκοπικός οργανισμός με έδρα το Σαν Φρανσίσκο στην Καλιφόρνια των ΗΠΑ. Η ύπαρξή του ανακοινώθηκε από τον γενικό διευθυντή της Wikia και ιδρυτή της Wikipedia Τζίμι Γουέιλς, στις 20 Ιουνίου 2003.
Σκοπός του Ιδρύματος Wikimedia είναι να αναπτύξει και να διατηρήσει εγχειρήματα βασισμένα σε wiki, με ανοικτό περιεχόμενο, και να προσφέρει δωρεάν το πλήρες περιεχόμενο αυτών των εγχειρημάτων στο κοινό. Εκτός από την ήδη ανεπτυγμένη πολύγλωσση γενική εγκυκλοπαίδεια Wikipedia, το ίδρυμα διατηρεί ένα πολύγλωσσο λεξικό με το όνομα Wiktionary, μια εγκυκλοπαίδεια αποφθεγμάτων με το όνομα Wikiquote, μια βιβλιοθήκη έγγραφων πηγών κάθε γλώσσας με το όνομα Wikisource, και μια συλλογή ηλεκτρονικών βιβλίων για σπουδαστές (όπως εγχειρίδια και σχολιασμένα βιβλία ελεύθερων δικαιωμάτων) με το όνομα Wikibooks. Το Wikijunior είναι ένας υποτομέας του Wikibooks για παιδιά και εφήβους.
Η συνεχόμενη επέκταση του καθενός από τα εγχειρήματα του Wikimedia εξαρτάται κυρίως από δωρεές αλλά το Ίδρυμα Wikimedia προσπαθεί να αυξήσει τα έσοδά του βρίσκοντας εναλλακτικούς τρόπους χρηματοδότησης όπως επιδόματα και χορηγίες.


== Διοικητικό Συμβούλιο ==

Το Διοικητικό Συμβούλιο του Wikimedia είναι η ανώτατη εταιρική αρχή στο Wikimedia Foundation Inc., και έχει την δύναμη για να διευθύνει τις δραστηριότητες του Ιδρύματος. Το Διοικητικό Συμβούλιο αποτελείται από δέκα άτομα (επί του παρόντος καλύπτονται οι οκτώ έδρες): Τρεις έδρες εκλεγόμενες από την κοινότητα, δύο έδρες που διορίζονται από τα παραρτήματα, μία έδρα "ιδρυτή της κοινότητας" διοριζόμενη από το συμβούλιο για την συμμετοχή του Τζίμυ Γουέιλς και τέσσερις έδρες "εξειδικευμένων προσώπων" που διορίζονται από το συμβούλιο.
Από τον Ιούλιο του 2012 το Διοικητικό Συμβούλιο αποτελείται από τους:
Kat Walsh, πρόεδρος (σύμβουλος εκλεγμένος από την Κοινότητα) γενικός γραμματέας
Jan-Bart de Vreede, αντιπρόεδρος
Stu West, ταμίας
Bishakha Datta, γενικός γραμματέας (σύμβουλος ειδικός εμπειρογνώμων)
Ting Chen, σύμβουλος εκλεγμένος από την κοινότητα
Τζίμι Γουέιλς, επίτιμη θέση του Ιδρυτή
Samuel Klein, σύμβουλος εκλεγμένος από την κοινότητα
Matt Halprin, σύμβουλος ειδικός εμπειρογνώμων
Patricio Lorente, σύμβουλος εκλεγμένος από τα παραρτήματα
Alice Wiegand, σύμβουλος εκλεγμένη από τα παραρτήματα


== Τοπικά παραρτήματα ==
Για την συνέχεια της επιτυχίας σε οργανωτικό επίπεδο, το Wikimedia δημιουργεί ένα διεθνές δίκτυο συνδεδεμένων οργανισμών. Επί του παρόντος υπάρχουν παραρτήματα του Wikimedia σε 37 χώρες (συν 2 παραρτήματα στις ΗΠΑ), αριθμώντας συνολικά τα 39. Τα τοπικά παραρτήματα είναι αυτόνομοι ο