Έλκος ονομάζεται οποιαδήποτε ανοιχτή εσωτερική ή εξωτερική πληγή.
Ο όρος κυρίως χρησιμοποιείται για ανοιχτές πληγές του στομάχου και του δωδεκαδακτύλου.


== Έλκος Δωδεκαδακτύλου ==
Αφορά κατά πλειοψηφία άρρενες νεαρής ηλικίας. Πρόκειται για μια διάβρωση του βλεννογόνου του στομάχου που ανάλογα με το βάθος της καθορίζει και τη σοβαρότητα της πάθησης. Παρουσιάζει συχνά υποτροπές, ακόμα και μετά από πλήρη επούλωση.


=== Εντόπιση ===
Εντοπίζεται συνήθως στην πρώτη μοίρα του δωδεκαδακτύλου λόγω της έντονης δράσης του γαστρικού οξέος στην περιοχή αυτή.


=== Παθογένεια ===
Η παθογένεια του δωδεκαδακτυλικού έλκους δεν έχει πλήρως διευκρινιστεί. Παράγοντες που επιδρούν στην εμφάνισή του είναι:
Η διαταραχή της ισορροπίας μεταξύ αμυντικών (βλέννη, καλή αιμάτωση, δράση διαττανθρακικών ιόντων) και επιθετικών (HCl, πεψίνη) παραγόντων
Γενετικοί παράγοντες
Περιβαλλοντικοί παράγοντες (φάρμακα - ιδιαίτερα μη στεροειδή αντιφλεγμονώδη, κάπνισμα, αλκοόλ)
Άλλα νοσήματα (ενδοκρινοπάθειες, νόσοι του ήπατος, πνευμονοπάθειες)
Μικροβιακοί παράγοντες (H. Pylori)
Η λοίμωξη από το H.Pylori θεωρείται σήμερα ως ένας από τους σημαντικότερους παράγοντες πρόκλησης δωδεκαδακτυλικού έλκους.


=== Συμπτώματα ===
Το χαρακτηριστικό σύμπτωμα είναι ο πόνος που εντοπίζεται στη μεσότητα του άνω μέρους της κοιλιακής χώρας (ιδίως επιγάστριο) και εμφανίζεται χαρακτηριστικά πριν από τα γεύματα, ενώ υφίεται με τη λήψη τροφής. Το άγχος, η νηστεία, η λήψη φαρμάκων και οι λοιμώξεις μπορεί να δράσουν ως εκλυτικοί παράγοντες.


=== Θεραπεία ===
Η θεραπεία μπορεί να είναι συντηρητική ή χειρουργική. Η συντηρητική θεραπεία είναι αυτή που προτιμάται, ενώ η χειρουργική τα τελευταία χρόνια έχει περιοριστεί. Η συντηρητική θεραπεία συνίσταται στον περιορισμό των περιβαλλοντικών και εκλυτικών παραγόντων και τη χορήγηση φαρμάκων που μειώνουν την έκκριση HCl από το στόμαχο και αντιόξινων. Αν έχει ανιχνευτεί ως αιτία το H.Pylori, χορηγούνται κατάλληλα αντιβιoτικά με στόχο την εκρίζωση του εν λόγω βακτηρίου.


== Έλκος Στομάχου ==


=== Εντόπιση ===
Εντοπίζεται συνήθως στο έλασσον τόξο του στομάχου, λόγω της χειρότερης αιμάτωσης της περιοχής αυτής.


=== Παθογένεια ===
Το H.Pylori φαίνεται να παίζει πρωτεύοντα ρόλο στην ε