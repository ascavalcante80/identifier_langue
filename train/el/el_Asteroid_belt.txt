Η Κύρια Ζώνη των Αστεροειδών είναι περιοχή ανάμεσα στις τροχιές του Άρη και του Δία στην οποία εντοπίζονται οι περισσότεροι αστεροειδείς του ηλιακού συστήματος. Η ζώνη αυτή εκτείνεται από 2,1 έως 3,3 Α.Μ. από τον Ήλιο και περιλαμβάνει εκαντοντάδες χιλιάδες αστεροειδείς διαφόρων τύπων, των οποίων το μέγεθος ποικίλλει σε πολύ μεγάλο βαθμό, δηλ. από μερικές εκατοντάδες μέτρα (όπως ο Δάκτυλος) μέχρι εκατοντάδες χιλιόμετρα (όπως η Παλλάς και η Εστία). Οι αστεροειδείς της δεν παρουσιάζουν ομοιόμορφη κατανομή αλλά σχηματίζουν ομάδες και συγκεντρώσεις αστεροειδών με ίδια στοιχεία τροχιάς καθώς και διεσπαρμένες ζώνες με ελάχιστα σώματα (γνωστές ως κενά Kirkwood). Το μεγαλύτερο σώμα της ζώνης των αστεροειδών, η Δήμητρα, ανακηρύχθηκε πλανήτης νάνος το 2006 και περιέχει περίπου το 1/3 της συνολικής μάζας της ζώνης.
Αρκετά ρομποτικά διαστημόπλοια, λεγόμενες διαστημομηχανές, έχουν περιπλανηθεί σε αυτήν την περιοχή του διαστήματος όπως το "Πρωτοπόρος 10" ή Πάιονηρ 10 και το Dawn της NASA, το Rosetta της ESA και