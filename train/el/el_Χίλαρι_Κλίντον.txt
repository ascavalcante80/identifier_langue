Η Χίλαρι Ρόνταμ Κλίντον (Hillary Diane Rodham Clinton, 26 Οκτωβρίου 1947) είναι Αμερικανίδα πολιτικός και χρημάτισε υπουργός Εξωτερικών των Ηνωμένων Πολιτειών της Αμερικής από το 2009 ως το 2013. Υπήρξε πρώτη κυρία των Η.Π.Α. από το 1993 έως και το 2001.
Συμπεριλήφθη στη λίστα που εξέδωσε το περιοδικό Time για τα «Πρόσωπα με τη Μεγαλύτερη Επιρροή Παγκοσμίως» για το έτος 2012.


== Βιογραφικό ==
Η Χίλαρι Ρόνταμ γεννήθηκε στις 26 Οκτωβρίου του 1947. Ήταν το πρώτο παιδί των γονιών της και έχει δύο μικρότερους αδερφούς. Φοίτησε στη νομική σχολή του πανεπιστημίου Γέιλ, όπου το 1971 γνώρισε τον επίσης φοιτητή και μέλλοντα σύζυγό της Μπιλ Κλίντον. Μόλις τέσσερα χρόνια αργότερα η σχέση τους επισημοποιήθηκε με γάμο, που έλαβε χώρα στο Αρκάνσας. Το 1980 ο Μπιλ Κλίντον εκλέγεται γερουσιαστής της πολιτείας αυτής και έτσι η Χίλαρι γίνεται η πρώτη κυρία του Αρκάνσας για μια δωδεκαετία. Παράλληλα εργάστηκε σε μία νομική εταιρεία. Το 1993 ο Μπιλ Κλίντον κατορθώνει να εκλεγεί πρόεδρος των Η.Π.Α. και έτσι η Χίλαρι γίνεται πρώτη κυρία ολόκληρης της χώρας.
Το Νοέμβριο του 2000 η Χίλαρι εξελέγη γερουσιαστής της Νέας Υόρκης και το 2006 ανανέωσε τη θητεία της. Στις 20 Ιανουαρίου 2007 ανακοίνωσε ότι θα είναι υποψήφια για την προεδρία του κόμματος των Δημοκρατικών και εν συνεχεία για την προεδρία των Η.Π.Α.
Έπειτα από έναν σκληρό αγώνα για να πάρει το χρίσμα, παραδέχθηκε την ήττα της τον Ιούνιο του 2008 και εμφανίστηκε πρόθυμη να συνεργαστεί με τον μέχρι πρότινος αντίπαλό της στην κούρσα για το προεδρικό χρίσμα, Μπαράκ Ομπάμα. Την 1η Δεκεμβρίου του 2008 διορίστηκε από τον Ομπάμα στο αξίωμα της Υπουργού Εξωτερικών.


=== Υποψήφια Πρόεδρος των Ηνωμένων Πολιτειών 2016 ===
Παρόλο που η ίδια είχε δηλώσει αρχικά ότι δεν επιθυμούσε να είναι ξανά υποψήφια πρόεδρος, αποχώρησε από το Υπουργείο Εξωτερικών έχοντας πολύ υψηλά ποσοστά αποδοχής, ενώ σύμφωνα με δημοσκοπήσεις εμφανιζόταν ως η επικρατέστερη υποψήφια του Δημοκρατικού Κόμματος για το χρίσμα του προέδρου.< Μέχρι τον Σεπτέμβριο του 2013, εν μέσω συνεχιζόμενης φημολογίας τόσο στην πολιτική σκηνή όσο και στα μέσα μαζικής ενημέρωσης, η Κλίντον ανέφερε ότι σκεφτόταν την υποψηφιότητά της για την προεδρία, αλλά δεν βιαζόταν να αποφασίσει. Παράλληλα, είχαν σχηματιστεί μία άτυπη εκστρατεία εν αναμονή, στην οποία συμπεριλαμβάνονταν, μεταξύ άλλων, ένα ευρύ δίκτυο δωρητών, έμπειροι εργαζόμενοι σε προεκλογικές εκστρατείες και πολιτικές επιτροπές δράσης όπως οι Ready for Hillary και Priorities USA Action.
Στις 12 Απριλίου 2015 έληξε η περίοδος φημολογίας, καθώς