Το Βούπερταλ (γερμ. Wuppertal) είναι πόλη της Γερμανίας. Βρίσκεται στο κρατίδιο της Βόρειας Ρηνανίας-Βεστφαλίας και έχει πληθυσμό 356.420 κατοίκους. Φημίζεται για το Σβέμπεμπαν (Schwebebahn), το εναέριο τραίνο που μεταφέρει τους επιβάτες της πόλης. Το Βούπερταλ είναι σημαντικό βιομηχανικό κέντρο συμπεριλαμβανομένων των βιομηχανιών όπως: μεταλλουργία, χημικές ουσίες, ιατρική (Bayer), ηλεκτρικές συσκευές, ρόδες, οχήματα και εξοπλισμός εκτύπωσης. Ένα από τα διασημότερα παυσίπονα, η ασπιρίνη, εφευρέθηκε στο Βούπερταλ.


== Ιστορία ==
Η πόλη σχηματίστηκε το 1929 με την ένωση των πόλεων Barmen, Elberfeld, Vohwinkel, Ronsdorf, Cronenberg, Langerfeld και Beyenburg. Το όνομα της νεοσύστατης πόλης ήταν αρχικά Barmen-Elberfeld και μετά το 1930 πήρε το όνομα που έχει σήμερα, Βούπερταλ (γερμ. Wuppertal, που σημαίνει η κοιλάδα του Βούπερ).
Η πόλη έχει μια, μοναδική στη Γερμανία, δομή που μοιάζει με κορδέλα εξαιτίας των απόκρημνων λόφων κατά μήκος του ποταμού Βούπερ (Wupper). Τα δεσπόζοντα κέντρα της πόλης, τα Elberfeld (ιστορικό εμπορικό κέντρο) και Barmen (πιο βιομηχανοποιημένο) συγκροτούν μια ενωμένη οικοδομημένη περιοχή από το 1850. Τις επόμενες δεκαετίες η "Πόλη του Βούπερ" έγινε η κυρίαρχη βιομηχανική συσσωμάτωση των περιοχών στη Βορειοδυτική Γερμανία. Πριν από το τέλος του 19ου αιώνα, αυτό το αστικό συγκρότημα είχε υποσκελιστεί από την Κολωνία, το Ντίσελντορφ και την περιοχή του Ρουρ, όλα με πολύ πιο ευνοϊκή γεωγραφική θέση.

Κατά τη διάρκεια του Β΄ Παγκοσμίου Πολέμου καταστράφηκε περίπου το 40% της πόλης από τους Συμμάχους, όπως άλλωστε και άλλα βιομηχανικά κέντρα της εποχής. Ωστόσο, ένα μεγάλο μέρος των ιστορικών χώρων έχουν διατηρηθεί, όπως η συνοικία του Έλμπεργκ (γερμ. Ölberg, δηλ. το βουνό του πετρελαίου), μια από τις μεγαλύτερες συνοικίες της εργατικής τάξης, και το φημισμένο Briller Viertel, τη μεγαλύτερη συνοικία της Γερμανίας με (μικρο)αστικές κατοικίες.
Μετά την απελευθέρωση από το καθεστώς των Ναζί, το Βούπερταλ πέρασε στα χέρια των Βρετανών, ενώ στη συνέχεια έγινε μέρος του κρατιδίου της Βόρειας Ρηνανίας - Βεστφαλίας στη δυτική Γερμανία.


== Πολιτισμός και αξιοθέατα ==
Το πιο γνωστό αξιοθέατο και σύμβολο της πόλης είναι το Σβέμπεμπαν (Schwebebahn), ένα τραίνο, το οποίο είναι ένα από τα ελάχιστα εναέρια τρένα του κόσμου.

Επίσης στο Βούππερταλ έχει ιδρυθεί το μουσικοχορευτικό θέατρο της Πίνα Μπάους (Tanztheater Wuppertal), το οποίο έχει κάνει περιοδείες ανά τον κόσμο.
Η γειτονιά Briller Viertel είναι μια από της μεγαλύτερες γειτονιές με νεοκλασικές βίλες στην Ευρώπη. Συνολικά, το Βούππερταλ κατέχει πάνω από 4.500 κτίρια τα οποία χαρακτηρίζονται εθνικά μνημεία, με τα περισσότερα να χρονολογούνται από τις περιόδους του κλασσικισμού, του Αρ Νουβό και του Μπάουχαους.
Το Von der Heydt-Museum είναι η δημοτική πινακοθήκη και είναι μια από τις σημαντικότερες στη Γερμανία. Γνωστός είναι και ο Ζωολογικός Κήπος του Βούππερταλ.
Η πόλη έχει μια όπερα, μια φιλαρμονική και οκτώ θέατρα. Ένα από αυτά το Ελληνικό Θέατρο Βούππερταλ (Griechisches Theater Wuppertal, που δεν έχει όμως δικό του κτίριο).


== Διακεκριμένοι από το Βούπερταλ ==
Accept, δημοφιλές συγκρότημα μουσικής heavy metal που σχηματίστηκε στο Βούπερταλ στις αρχές της δεκαετίας του 1970
Φρίντριχ Μπάγερ (γερμ. Friedrich Bayer), ιδρυτής του εργοστασίου χρωμάτων Friedrich Bayer, που
αργότερα έγινε η φαρμακευτική - ιατρική εταιρία Bayer
Arno Breker, γλύπτης
Φρίντριχ Ένγκελς (Friedrich Engels), ιστορικός και συμπράττων συγγραφές του Κομμουνιστικού Μανιφέστου (μαζί με τον Καρλ Μαρξ)
Hans Knappertsbusch, διευθυντής ορχήστρας
Else Lasker - Schüler, εξπρεσιονίστρια ποιήτρια
Ulrich Leyendecker, συνθέτης
Reimar Lüst, αστροφυσικός
Steffen Möller, σατιρικός, πρωταγωνιστής σε σαπουνόπερα/ες και διασημότητα της τηλεόρασης στην Πολωνία - ο πιο δημοφιλής γερμανός στην Πολωνία
Simone Osygus, κολυμβητής
Siegfried Palm, (βιολον)τσελίστας
Γιοχάνες Ράου, πρώην Πρόεδρος της Γερμανία
Alice Schwarzer, μια από τις πρωτοπόρους του γερμανικού φεμινιστικού κινήματος
Rita Süssmuth, πρώην Πρόεδρος της Γερμανικής Βουλής
Helmut Thielicke, θεολόγος
Tom Tykwer, σκηνοθέτης ταινιών
Günter Wand, διευθυνητής ορχήστρας
Sulamith Wülfing, καλλιτέχνης και εικονογράφος
Peter Brotzmann και Peter Kowald, διακεκριμένους μεταρρυθμιστές "πρόχειρης" μουσικής
Christoph Maria Herbst, ηθοποιός
Pina Bausch, Χορευτρια
Wilhelm Doer