Το Γιουκατάν (ισπανικά: Yucatán, επίσημα Estado Libre y Soberano de Yucatán) είναι μία από τις 31 πολιτείες του Μεξικού. Η πολιτεία χωρίζεται σε 106 δήμους. Πρωτεύουσα και μεγαλύτερη πόλη είναι η Μέριδα. Σύμφωνα με την απογραφή του 2010 έχει 1.955.577 κατοίκους, ήταν δηλαδή η 21η πολυπληθέστερη.
Το Γιουκάταν έχει έκταση 39.612 χλμ². Καταλαμβάνει το βόρειο τμήμα της χερσονήσου του Γιουκατάν στο νοτιοδυτικό Μεξικό. Συνορεύει με τις πολιτείες Καμπέτσε στα νοτιοδυτικά και Κιντάνα Ρόο στα νοτιοανατολικά και ανατολικά. Στα βόρεια βρέχεται από το κόλπο του Μεξικού. Το Γιουκατάν είναι γνωστό ως η περιοχή που ο πολιτισμός των Μάγια έφτασε στην ακμή του. Σε αυτή τη πολιτεία βρίσκονται οι αρχαιολογικοί χώροι Τσιτσέν Ιτζά, Ιζαμάλ, Μοτούλ, Μαγιαπάν και Εκ Μπαλάμ.
Μετά την κατάκτηση από τους Ισπανούς, η χερσόνησος του Γιουκάταν άνηκε στο Capitanía General de Yucatán. Μετά την απελευθέρωση από τους Ισπανούς και την διάσπαση της Μεξικανικής Αυτοκρατορίας το 1823, το Γιουκατάν άνηκε στην πρώτη δημοκρατία του Μεξικού, η οποία προσαρτήθηκε οικιοθελώς στις Ηνωμένες Πολιτείες του Μεξικού. Το 1841, λόγω πολιτισμικών διαφορών αποσχ