Το Βικιφθέγματα ή Wikiquote είναι μία διεθνής, ανοιχτού περιεχομένου, εξελιγμένη δια συνεργασίας βάση αποφθεγμάτων, η οποία βρίσκεται στη διεύθυνση http://www.wikiquote.org στο διαδίκτυο. Δημιουργείται και εξελίσσεται με τη συνεργασία εθελοντών βασιζόμενη στο λογισμικό βίκι, που σημαίνει ότι σελίδες μπορεί να προστεθούν ή να αλλάξουν από τον καθένα. Ιδρυτής του "Βικιφθέγματα" είναι ο Τζίμι Γουέιλς και λειτουργεί μέσω του μη κερδοσκοπικού Ιδρύματος Wikimedia (Wikimedia Foundation).


== Ιστορία ==
Είναι ένα αδελφικό έργο της Βικιπαίδεια, που ξεκίνησε στις 27 Ιουνίου 2003 από πρόταση ανώνυμου χρήστη. Αρχικά είχε φιλοξενηθεί στην wikipedia της γλώσσας γουόλοφ, όμως στις 10 Ιουλίου δημιουργήθηκε το subdomain quote.wikipedia.org ειδικά για αυτό το εγχείρημα. Μέχρι το τέλος του μήνα, 31 Ιουλίου 2003, δημιουργήθηκαν 172 λήμματα, 10 ενεργοί χρήστες, και 48 εγγεγραμμένοι χρήστες. Ένα μήνα μετά, στις 31 Αυγούστου 2003, υπήρχαν 339 σελίδες, 18 ενεργοί χρήστες και 105 εγγεγραμμένοι χρήστες. Τα Βικιφθέγματα είχαν περίπου 2.500 άρθρα σε έξι γλώσσες τον Ιούνιο του 2004, έξι μήνες μετά την κατοχύρωση του ονόματος wikiquote.org. Στη συνέχεια οι χρήστες που μιλούσαν άλλες γλώσσες ζήτησαν το δικό τους χώρο και έτσι δημιουργήθηκαν το Γερμανικό, το Γαλλικό, το Ιταλικό και το Πολωνικό Βικιφθέγματα.
Το έργο του Βικιφθέγματα αναπτύσσεται αργά αλλά σταθερά. Στα τέλη του Σεπτεμβρίου 2004 υπήρχαν 15 γλώσσες,. Υπήρχαν σχεδόν 6.500 άρθρα συνολικά το Δεκέμβριο του 2004, ενώ στα τέλη Μαΐου 2005 τα άρθρα έφτασαν στις 14.000.
Αυτή τη στιγμή μεγαλύτερο θεωρείται το Αγγλικό Βικιφθέγματα που περιλαμβάνει 5.464 άρθρα σύμφωνα με στατιστικά της τελευταίας ημέρας του 2005, ενώ ακολουθούν το Γερμανικό, το Γαλλικό, το Βουλγάρικο, το Πολωνικό, το Πορτογαλικό και το Ιταλικό, όλα με περισσότερα από 2.000 άρθρα. Στα τέλη του 2005 οι γλώσσες που αναπτύσσεται το Βικιφθέγματα έφτασαν στις 87.


=== Χρονοδιάγραμμα ===
27 Ιουνίου 2003 - Προσωρινή φιλοξενία στη Βικιπαίδεια της γλώσσας γουόλοφ: wo.wikipedia.org
10 Ιουλίου 2003 - Δημιουργία subdomain: quote.wikipedia.org
25 Αυγούστου 2003 - Δημιουργία domain: wikiquote.org
19 Μαΐου 2004 - Υπήρχαν 1000 σελίδες
17 Ιουλίου 2004 - Νέες γλώσσες προστέθηκαν
13 Νοεμβρίου 2004 - Η αγγλική έκδοση έφτασε τις 2000 σελίδες
Νοέμβριος 2004 - 24 γλώσσες
24 Μαρτίου 2005 - 26 γλώσσες


== Ελληνικό Βικιφθέγματα ==
Το ελληνικό τμήμα τ