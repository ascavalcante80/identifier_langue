Η Πρετόρια (παλαιότερα Πραιτώρια) (αγγλικά: Pretoria) είναι πόλη στη Νότιο Αφρική, στην επαρχία Γκάουτενγκ στην περιοχή Τράνσβααλ. Αποτελεί μια από τις τρεις πρωτεύουσες της Ν. Αφρικής και συγκεκριμένα την εκτελεστική και de facto πρωτεύουσα της χώρας.
Η Πρετόρια ανήκει διοικητικά στον μητροπολιτικό δήμο Τσβέιν. Ιδρύθηκε το 1855 από τον Μαρτίνους Πρετόριους και το αρχικό της όνομα ήταν Πρετοριάνα Φιλαδέλφεια. Η πόλη έπαιξε σημαντικό ρόλο κατά τη διάρκεια του πολέμου των Μπόερς. Στην πόλη υπογράφηκε η πρώτη συνθήκη ειρήνης μεταξύ των πλευρών, με την οποία έληξε ο πρώτος από τους δύο αυτούς πολέμους, στις 3 Αυγούστου 1881, αλλά και η ειρήνη του Βερινέγκενγκ στις 31 Μαΐου 1902, με την οποία έληξε ο δεύτερος.
Σήμερα η πόλη έχει 2.345.908 κατοίκους (2007). Ανάμεσα στις διάσημες προσωπικότητες που κ