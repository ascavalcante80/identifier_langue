Ο Γουλιέλμος Αλέξανδρος (ολλανδικά: Willem-Alexander, πλήρες όνομα Γουλιέλμος Αλέξανδρος Κλάους Γεώργιος Φερδινάνδος, γενν. 27 Απριλίου 1967-) είναι ο βασιλεύων μονάρχης της Ολλανδίας. Είναι επικεφαλής του ολλανδικού δυναστικού οίκου, καθώς και του οίκου των Άμσμπεργκ, και με την ενθρόνισή του έγινε ο πρώτος άνδρας μονάρχης της Ολλανδίας από την εποχή του θανάτου του Γουλιέλμου Γ΄ της Ολλανδίας το 1890.
Γεννήθηκε στην Ουτρέχτη και είναι ο πρωτότοκος γιος της πρώην βασίλισσας Βεατρίκης της Ολλανδίας και του Γερμανού διπλωμάτη Κλάους φον Άμσμπεργκ. Έγινε πρίγκιπας της Οράγγης και διάδοχος του θρόνου της Ολλανδίας στις 30 Απριλίου του 1980, όταν η μητέρα του έγινε βασίλισσα. Ανέβηκε στο θρόνο στις 30 Απριλίου 2013, όταν η μητέρα του παραιτήθηκε. Τη στιγμή της ανάρρησής του ήταν ο νεότερος μονάρχης στην Ευρώπη.
Ακολούθησε πρωτοβάθμια και δευτεροβάθμια εκπαίδευση σε δημόσια σχολεία, υπηρέτησε στο Ολλανδικό Βασιλικό Ναυτικό, και σπούδασε ιστορία στο πανεπιστήμιο του Λέιντεν. Το 2002 νυμφεύθηκε την Μάξιμα Σορρεγιέτα Σερρούτι και απέκτησαν τρεις κόρες, τις: Αικατερίνη-Αμαλία (γεν. 2003), Αλεξία (γεν. 2005) και Αριάνα (γεν. 2007).
Ο Γουλιέλμος-Αλέξανδρος ασχολείται με τον αθλητισμό και ενδιαφέρεται πολύ για τα θέματα της διαχείρισης του νερού σε παγκόσμια κλίμακα. Μέχρι την άνοδό του στο θρόνο ήταν μέλος της Διεθνούς Ολυμπιακής Επιτροπής (1998–2013), και πρόεδρος της Ολλανδικής Συμβουλευτικής Επιτροπής για το Νερό (υπαγόμενης στο ολλανδικό Υπουργείο Υποδομών και Περιβάλλοντος) την περίοδο 2004–2013). Ήταν επίσης πρόεδρος της Συμβουλευτικής Επιτροπής του Γραμματέα των Ηνωμένων Εθνών για τ