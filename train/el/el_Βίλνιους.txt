Η Βίλνα, ή Βίλνο και σήμερα Βίλνιους, (λιθουανικά: Vilnius, πολωνικά: Wilno, γερμανικά και ολλανδικά: Wilna), είναι η πρωτεύουσα και η μεγαλύτερη πόλη της Λιθουανίας. Έχει πληθυσμό 542.809 κατοίκους.


== Θέση ==
Η Βίλνιους βρίσκεται στη Νοτιοδυτική Λιθουανία στη συμβολή των ποταμών Βίλνελε και Νέρις, ενώ η απόστασή της από τη Βαλτική Θάλασσα ειναι 312 χλμ. Απέχει 312 χλμ. από την Κλάιπεντα, 214 χλμ. από το Σιαουλιάι, 102 χλμ. από το Κάουνας και 135 χλμ. από το Πανεβεζίς.


== Ιστορία ==
Η Βίλνα έγινε πρωτεύουσα της Λιθουανίας για πρώτη φορά το 1323. Το 1579 απέκτησε και πανεπιστήμιο. Πρόκειται για το πρώτο και ιστορικό πανεπιστήμιο της Βίλνας, επίσημα "Πανεπιστήμιο Β. Καπτσούκας", στο άλλοτε Μεγάλο Δουκάτο της Λιθουανίας, με αποτέλεσμα πολύ γρήγορα η πόλη να μετατραπεί σε σημαντικό επιστημονικό και πολιτιστικό ευρωπαϊκό κέντρο, με ταυτόχρονα έντονη πολιτική και οικονομική ζωή. Η Πολωνία κατείχε την πόλη από το 1919 έως το 1939.


== Αξιοθέατα ==
Η Παλιά Πόλη της Βίλνιους έχει ανακηρυχθεί Μνημείο Παγκόσμιας Κληρονομιάς. Όπως οι περισσότερες μεσαιωνικές πόλεις, έτσι και η Βίλνα αναπτύχθηκε γύρω από το δημαρχείο. Η κύρια αρτηρία της είναι η οδός Pilies, που συνδέει το παλάτι του κυβερνήτη και το δημαρχείο. Υπάρχουν περισσότερες από 40 εκκλησίες στη πόλη.


== Αδελφοποιημένες πόλεις ==
Η Βίλνιους είναι αδελφοποιημένη με 14 πόλεις, τις παρακάτω:
 Άλμποργκ, Δανία
 Βουδαπέστη, Ουγγαρία
 Γιοενσουού, Φινλανδία
 Ερφούρτη, Γερμανία
 Κίεβο, Ουκρανία
 Κρακοβία, Πολωνία
 Μάντισον, ΗΠΑ
 Ντούισμπουργκ, Γερμανία
 Όσλο, Νορ