Η Σανλιούρφα (τουρκ. Şanlıurfa, συχνά αναφέρεται σε καθημερινή γλώσσα ως Ούρφα (Urfa), προηγουμένως ήταν γνωστή ως Έδεσσα, κουρδικ. Riha, αρμεν. Ուռհա (Ουρχάι), αραβ. الرها αρ-Ρουχά) είναι μία τουρκική πόλη, πρωτεύουσα της ομώνυμης επαρχίας, η οποία βρίσκεται στην Νοτιοανατολική Ανατολία, ενώ έχει πληθυσμό 482.323 κατοίκους (εκτίμηση 2009 Η Ούρφα βρίσκεται περίπου ογδόντα χιλιόμετρα ανατολικά του ποταμού Ευφράτη. Η περιοχή χαρακτηρίζεται από ζεστά, ξηρά καλοκαίρια και δροσερούς, υγρούς χειμώνες.


== Ετυμολογία ==

Η πόλη έχει μείνει γνωστή με πολλά ονόματα στην ιστορία: Ուռհա στα αρμενικά,Urhai στα συριακά, Riha στα κουρδικά, الرها, στα αραβικά, Ορρα, στα ελληνικά (αλλά και Ορροα). Για λίγο καιρό στα ελληνικά ήταν γνωστή επίσης ως Αντιόχεια η επί Καλλιρρόης. Στη διάρκεια της Βυζαντινής κυριαρχίας μετονομάστηκε σε Ιουστινούυπολη. Αν και πριν από την αρχή της τουρκικής κυριαρχίας ήταν ευρέως γνωστή με το όνομα που της δόθηκε από τους Σελευκίδες, Έδεσσα. 'Şanlı' (Σάνλι) (από τα αραβικά: σαν, شأن αξιοπρέπεια + τουρκική επιθετική κατάληξη -lı) σημαίνει μεγάλη, ένδοξη, αξιοπρεπής στα τουρκικά