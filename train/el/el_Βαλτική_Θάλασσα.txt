Η Βαλτική Θάλασσα που χαρακτηρίζεται και Μεσόγειος της Βόρειας Ευρώπης, εκτείνεται μεταξύ των βορείων γεωγραφικών πλατών 53° - 66° και ανατολικών μεσημβρινών 20° - 26°. Περικλείεται από την Σκανδιναβική Χερσόνησο, τις ηπειρωτικές χώρες της Βόρειας, Ανατολικής και Κεντρικής Ευρώπης και τα Δανικά νησιά. Είναι ο αρχαίος "Σαρματικός ωκεανός" του Μαρκιανού του Ηρακλειώτη. Συνδέεται δια των πορθμών Κάτεγατ και Σκάγκερακ με την Βόρεια Θάλασσα και τον Ατλαντικό ωκεανό. Η Βαλτική θάλασσα συνδέεται με την Λευκή Θάλασσα από το Κανάλι της Λευκής Θάλασσας και κατευθείαν στην Βόρεια Θάλασσα από το Κανάλι του Κιέλου. Η Βαλτική θάλασσα ακτογραφεί τα παράλια δέκα χωρών.


== Ονομασία ==
Ο πρώτος που την ονόμασε Βαλτική Θάλασσα ήταν ο Αδάμ εκ Βρέμης και φαίνεται πως βάσισε την ονομασία σε ένα μεγάλο νησί, την Βαλτία, που αναφέρεται από τον Ξενοφώντα και τοποθετείται στην βόρεια Ευρώπη, αποκαλώντας έτσι τη Σκανδιναβία ως μεγάλη νήσο. Ετυμολογικά πιθανόν να συνδέεται με το Γερμανικό belt, ένα όνομα που χρησιμοποιείται για μερικούς από τους Δανέζικους πορθμούς, ενώ άλλοι ισχυρίζονται πως κατάγεται από το Λατινικό balteus (ζώνη)[1]. Από τη χρήση αυτή ο όρος Βαλτική έχει εφαρμοστεί και στον όρο Βαλτικές χώρες. Μια άλλη προτεινόμενη καταγωγή από την Ινδοευρωπαϊκή ρίζα *bhel (που σημαίνει λευκό, λαμπερό), μοιάζει υποθετική και θεωρητική.
Η Βαλτική Θάλασσα είναι γνωστή σε διάφορες γλώσσες ως "Ανατολική Θάλασσα", "Δυτική Θάλασσα" ή "Βαλτική Θάλασσα":
Στις Γερμανικές γλώσσες εκτός από την Αγγλική γλώσσα χρησιμοποιείται ο όρος Ανατολική Θάλασσα: Δανικά (Østersøen), Ολλανδικά (Oostzee), Γερμανικά (Ostsee), Νορβηγικά (Østersjøen), και Σουηδικά (Östersjön). Επιπροσθέτως, τα Φινλανδικά, μια Βαλτο-Φιννική γλώσσα έχει υιοθετήσει και μεταφράσει τον Σουηδικό όρο ως Itämeri, αγνοώντας το γεγονός πως γεωγραφικά η θάλασσα βρίσκεται δυτικά της Φινλανδίας.
Σε μια άλλη Βαλτο-Φιννική γλώσσα, τα Εσθονικά, ονομάζεται Δυτική Θάλασσα (Läänemeri).
Ο όρος Βαλτική Θάλασσα χρησιμοποιείται στα Αγγλικά (Baltic Sea), τα Λατινικά (Mare Balticum) και τις Ρωμανικές γλώσσες Γαλλικά (Mer Baltique), Ιταλικά (Mare Baltico), Ρουμανικά (Marea Baltică), και Ισπανικά (Mar Báltico), στις Σλαβικές γλώσσες Πολωνικά (Morze Bałtyckie ή Bałtyk), Κασουβιανά (Bôłt), και Ρώσικα (Baltiyskoye Morye (Балтийское море)) και στις Βαλτικές γλώσσες Λετονικά (Baltijas jūra) και Λιθουανικά (Baltijos jūra).


== Ιστορία ==
Κατά τη διάρκεια της Ρωμαϊκής Αυτοκρατορίας, η Βαλτική Θάλασσα ήταν γνωστή ως Σουηβική θάλασσα (Mare Suebicum) ή Σαρματική θάλασσα (Mare Sarmaticum). Ο Τάκιτος στη βιογραφία του Αγρικόλα και στο έργο του Γερμανία το 98 μ.Χ. περιέγραψε την Σουηβική Θάλασσα, ονομασμένη από την φυλή των Σουηβών, κατά τους ανοιξιάτικους μήνες, ως μια υφάλμηρη θάλασσα όταν ο πάγος στη Βόρεια Θάλασσα έλιωνε και μεγάλα κομμάτια έπλεαν πάνω της.
Από την εποχή των Βίκινγκ, οι Σκανδιναβοί την ονόμασαν «η Ανατολική Λίμνη», αλλά ο Σάξων ο Γραμματικός αναφέρει στο έργο του Gesta Danorum ένα παλαιότερο όνομα Gandvik.("-vik" στα Αρχαία Νορβηγικά σημαίνει κόλπος, που υποδηλώνει πως οι Βίκινγκ σωστά την θεώρησαν πορθμό της θάλασσας).
Πέρα από ψάρια η θάλασσα παρέχει επίσης ήλεκτρο, κυρίως οι νότιες ακτές της. Οι όμορες χώρες έχουν παραδοσιακά προμηθευτεί ξυλεία, ξυλόπισσα, λινάρι και κάνναβη. Η Σουηδία διέθετε από την πρώιμη μεσαιωνική εποχή μια ανθηρή μεταλλευτική βιομηχανία, ιδιαίτερα σιδήρου και ασημιού. Η Πολωνία είχε και έχει ακόμα εκτεταμένα ορυχεία αλατιού. Όλα αυτά έχουν βοηθήσει στην άνθηση του εμπορίου από την Ρωμαϊκή εποχή. Την εποχή των Βίκινγκ αποτελούσε τμήμα της Εμπορικής Οδού Βαράγγων - Ελλήνων.


== Νησιά ==
Τα μεγαλύτερα νησιά της Βαλτικής, κατά σειρά μεγέθους, είναι:
Γκότλαντ (2.994 km², Σουηδία)
Σάαρεμαα (2.672 km², Εσθονία)
Έλαντ (1.342 km², Σουηδία)
Λόλλαντ (1.243 km², Δανία)
Φάστα Ώλαντ (1.010 km², Φινλανδία)
Χιίουμαα (989 km², Εσθονία)
Ρούγκεν (926 km², Γερμανία)
Μπόρνχολμ (588 km², Δανία)
Kimitoön (560 km², Φινλανδία)
Φάλστερ (514 km², Δανία)
Ούζεντομ (445 km², Γερμανία και Πολωνία)
Βόλιν (265 km², Πολωνία)
Μον (218 km², Δανία)
Χάιλουοτο (201 km², Φινλανδία)
Μούχου (198 km², Εσθονία)
Φέμαρν (185 km², Γερμανία)
Βέρμντο (181 km², Σουηδία)
Replot (Raippaluoto) (150 km², Φινλανδία)
Föglö (134 km², Φινλανδία)
Fårö (113 km², Σουηδία)


== Πόλεις ==
Οι μεγαλύτερες παράκτιες πόλεις είναι οι:
Αγία Πετρούπολη (Ρωσία) 4.700.0