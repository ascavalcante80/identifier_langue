Ως ιόν (πληθυντικός ιόντα) ονομάζεται το άτομο ή σύνολο ατόμων που φέρουν ηλεκτρικό φορτίο.
Ετυμολογικά ως όρος αναφέρεται πρώτη φορά το 1834 από τον Μάικλ Φαραντέι, ο οποίος τον επινόησε από την ουδετέρου γένους μετοχή του αρχαιοελληνικού ρήματος "ιέναι", θέλοντας να εξηγήσει γιατί τα (άγνωστης φύσης τότε) σωματίδια πήγαιναν προς την άνοδο ή την κάθοδο όταν γινόταν ηλεκτρόλυση διαλύματος.
Όταν άτομα ή χημικές ρίζες αποκτήσουν ηλεκτρόνια τότε σχηματίζουν ιόντα με αρνητικά ηλεκτρικά φορτία. Αυτού του τύπου τα ιόντα ονομάζονται ανιόντα. Αντίθετα όταν τα παραπάνω άτομα ή ρίζες χάνουν ηλεκτρόνια τότε μετατρέπονται σε κατιόντα, δηλαδή με θετικό ηλεκτρικό φορτίο.
Πολλές χημικές ενώσεις αποτελούνται από ιόντα αντίθετου φορτίου που συγκρατούνται με ετεροπολικούς ή ιοντικούς δεσμούς.
Γενικά ο σχηματισμός ιόντων καλείται ιονισμός ή χημική διάσταση και εμφανίζεται όταν (ορισμένες) ενώσεις διαλύονται ή λιώνουν.
Το χημικό σθένος των ιόντων εξαρτάται α