Το Ουισκόνσιν (ή Γουισκόνσιν, Αγγλικά: Wisconsin) είναι μία από τις 50 πολιτείες των ΗΠΑ που βρίσκεται στο βόρειο και κεντρικό τμήμα της χώρας. Συνορεύει με δύο από τις πέντε Μεγάλες Λίμνες (Σουπίριορ) και Μίσιγκαν) και με τέσσερις πολιτείες των ΗΠΑ (Ιλινόις, Αϊόβα, Μίσιγκαν και Μινεσότα). Πρωτεύουσα είναι το Μάντισον και μεγαλύτερη του πόλη είναι το Μιλγουόκι.


== Ιστορία ==


=== Εισαγωγή στα Δυτικά ===
Το 1624, ο Γάλλος Ζαν Νικολέ έγινε ο πρώτος Ευρωπαίος που εξερεύνησε την περιοχή που σήμερα καταλαμβάνει το Ουισκόνσιν. Ίδρυσε την αποικία Γκριν Μπέι. Κατά την διάρκεια των επόμενων 150 ετών, η περιοχή εποικίστηκε κυρίως από Γάλλους εμπόρους γουναρικών. Η Γαλλία μεταβίβασε το έδαφος στην Βρετανία το 1763. Οι Ηνωμένες Πολιτείες απέκτησαν το έδαφος του Ουισκόνσιν μετά την Επανάσταση του 1783, αλλά παρέμεινε κάτω από ντε φάκτο βρετανικό έλεγχο έως τον Πόλεμο του 1812. Ο δέκατος ένατος αιώνας γνώρισε εποικισμό από «Γιάνκηδες» (καταγόμενοι από την Νέα Αγγλία και τη βόρεια Νέα Υόρκη), καθώς και από Γερμανούς, Σκανδιναβούς και Ελβετούς εποίκους.


=== Σύνορα ===
Το Ουισκόνσιν, όμορο με τις πολιτείες της Αϊόβα, της Μινεσότα, του Μίσιγκαν και του Ιλινόις, όπως επίσης και με τις Λίμνες Μίσιγκαν και Σουπίριορ, αποτελεί τμήμα του εδάφους των ΗΠΑ από το τέλος της Αμερικανικής Επανάστασης· το Έδαφος του Ουισκόνσιν (που περιελάμβανε μέρη άλλων τωρινών πολιτειών) δημιουργήθηκε στις 3 Ιουλίου 1836. Το Ουισκόσιν επικύρωσε τ