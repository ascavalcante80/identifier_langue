Ο δρόμος είναι μία αναγνωρίσιμη λωρίδα εδάφους ανάμεσα σε δύο μέρη, που με ανθρώπινη παρέμβαση έχει ομαλοποιηθεί ή έχει υποστεί κάποια άλλη προετοιμασία ώστε να καθιστά ευκολότερη την προσπέλαση της από ανθρώπους, ποδήλατα ή μηχανοκίνητα τροχοφόρα οχήματα. Ιστορικά υπάρχουν όμως και δρόμοι που δεν έχουν υποστεί καμία παρέμβαση κατασκευής ή συντήρησης.
Σε αστικές περιοχές, ένας δρόμος που διέρχεται μέσα από μία πόλη ή χωριό ονομάζεται οδός ή λεωφόρος αν είναι μεγάλος και αποκτά διπλή λειτουργία, ως κοινόχρηστος αστικός χώρος και διαδρομή. Η οικονομία και η κοινωνία βασίζονται σε έντονα σε αποτελεσματικούς δρόμους. Στην Ευρωπαϊκή Ένωση το 44% όλων των αγαθών μετακινούνται με φορτηγά και το 85% όλων των ανθρώπων μετακινούνται με αυτοκίνητα και λεωφορεία μέσω δρόμων.

Οι Ηνωμένες Πολιτείες της Αμερικής έχουν το μεγαλύτερο δίκτυο δρόμων με μήκος 6.430.366 (2005) χιλιόμετρα. Η Ινδία έχει το δεύτερο μεγαλύτερο οδικό δίκτυο με μήκος 3.383.344 χιλιόμετρα (2002). Η Λαϊκή Δημοκρατία της Κίνας είναι τρίτη με μήκος δρόμων 1.870.661 χιλιόμετρα (2004).


== Οδοποιία ==
Γ