Η Πρώτη ή Α' Επιστολή προς Κορινθίους είναι ένα από τα 27 βιβλία της Καινής Διαθήκης, γραμμένη από τον απόστολο Παύλο. Χρόνος συγγραφής θεωρείται το χρονικό διάστημα μεταξύ του 55 και του 56 μ.Χ.
Στην επιστολή αυτή, ο Παύλος καταπιάνεται με τα προβλήματα που υπήρχαν στην εκκλησία της Κορίνθου. Κάποια από αυτά είναι: διαιρέσεις, εκκλησιαστικοί ηγέτες που λατρεύονται σαν ήρωες, ανηθικότητα, νομικές διαμάχες, προβλήματα μέσα στο γάμο, αμφίβολες πρακτικές και υπερβολές στην χαρισματική ζωή της εκκλησίας. Εκτός από αυτά όμως, στην επιστολή υπάρχει ο λεγόμενος ύμνος της αγάπης (κεφ. 13), σημαντική διδασκαλία για την ανάσταση του Ιησού Χριστού (κεφ. 15), ρύθμιση ζητημάτων σχετικά με την Θεία Ευχαριστία (κεφ. 11) και παροτρύνσεις για οικονομική συνεισφορά (κεφ. 16). Επίσης, στην πρώτη επιστολή προς τους Κορινθίους, βρίσκονται μερικές από τις πιο γνωστές φράσεις της Αγίας Γραφής: για τους πάντες, έγινα τα πάντα (9:22), αν δεν έχω αγάπη, είμαι ένα τίποτα (13:2), τώρα βλέπομεν διά κατόπτρου αινιγματωδώς (13:12), ότε ήμην νήπιος, ως νήπιος ελάλουν, ως νήπιος εφρόνουν, ως νήπιος εσυλλογιζόμην (13:11).


== Διάγραμμα περιεχομένου ==
Εισαγωγή. (1:1-9)
Προβλήματα στη ζωή της εκκλησίας. (1:10-6:20)
Απαντήσεις του Παύλου σε ερωτήματα της εκκλησίας. (1-14)
Η απάντηση του Παύλου στου