Ο ουρανοξύστης είναι ένα εξαιρετικά υψηλό κτίριο. Αποκαλείται έτσι διότι λόγω του ύψους του, «ξύνει» μεταφορικά τον ουρανό.
Οι ουρανοξύστες έχουν πολλούς ορόφους και συνήθως χαρακτηρίζονται έτσι κτίρια με ύψος πάνω από 100 μέτρα. Ο όρος χρησιμοποιήθηκε για πρώτη φορά στα τέλη του 19ου αιώνα, για κτίρια της Νέας Υόρκης.
Τα κτίρια Empire State και Chrysler στη Νέα Υόρκη, το Σίαρς Τάουερ στο Σικάγο καθώς επίσης και οι πύργοι της Κουάλα Λουμπούρ στη Μαλαισία, είναι από τους πλέον διάσημους ουρανοξύστες στον κόσμο.
Σήμερα, το υψηλότερο κτίριο στον κόσμο είναι το Μπουρτζ Χαλίφα στο Ντουμπάι, έχοντας 160 ορόφους και ύψος 828 μέτρα.

