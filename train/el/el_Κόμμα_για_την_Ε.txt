Το Κόμμα για την Ελευθερία (ολλ. Partij voor de Vrijheid, PVV) είναι ολλανδικό πολιτικό κόμμα. Χαρακτηρίζεται ως δεξιό έως ακροδεξιό. Ιδρύθηκε το 2006 από τον Γκερτ Βίλντερς, ο οποίος αποσπάστηκε από το Λαϊκό Κόμμα για την Ελευθερία και τη Δημοκρατία. Στις εκλογές του 2006, το κόμμα κέρδισε εννέα έδρες στη Βουλή των Αντιπροσώπων της Ολλανδίας και έγινε το πέμπτο μεγαλύτερο κόμμα. Στις Ευρωεκλογές του 2009, το κόμμα ήρθε δεύτερο και κέρδισε 4 από τις 25 έδρες που αντιστοιχούν στην Ολλανδία για το Ευρωπαϊκό Κοινοβούλιο. Στις εκλογές του 2010, το κόμμα ήρθε τρίτο, κερδίζοντας 24 έδρες στο κοινοβούλιο. Μετά τις εκλογές, το κόμμα στήριξε την κυβέρνηση του Μαρκ Ρούτε, αλλά απέσυρε την υποστήριξή του τον Απρίλιο του 2012 εξαιτίας διαφωνιών στις περικοπές στον προϋπολογισμό του κράτους.
Διατηρεί ισχυρή στάση σχετικά με την πολιτιστική αφομοίωση των μεταναστών στην ολλανδική