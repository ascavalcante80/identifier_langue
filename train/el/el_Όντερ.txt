Ο Όντερ (γερμανικά: Oder, τσέχικα/πολωνικά: Odra) είναι ποταμός της Κεντρικής Ευρώπης, φυσικό σύνορο Πολωνίας και Γερμανίας. Πηγάζει από τα Σουδητικά όρη της Τσεχοσλοβακίας και ρέει (κυρίως βόρεια και ΒΔ) μέσα από τη δυτική Πολωνία. Για 187 χλμ είναι το σύνορο ανάμεσα στη Γερμανία και την Πολωνία. Ο ποταμός τελικά ρέει προς τη λιμνοθάλασσα Στσέτσιν και έπειτα μέσω των τριών καναλιών Τζίβνα, Σβίνα και Πεένεστρομ εκβάλλει στη Βαλτική Θάλασσα.


== Ονομασίες ==
Ο Όντερ είναι γνωστός με πολλές ονομασίες σε αρκετές γλώσσες,αλλά οι σημερινές μοιάζουν πολύ μεταξύ τους. Αγγλικά και Γερμανικά: Όντερ (Oder), Τσέχικα και Πολωνικά: Όντρα (Οdra). Ο Κλαύδιος Πτολεμαίος δίνει το όνομα Σύηβος για τον εντοπισμό του σημερινού Όντερ. Το όνομα αυτό μοιάζει με τη σημερινή ονομασία Σβίνα, ένα από τα τρία κανάλια που μεταφέρουν τα νερά του ποταμού στη Βαλτική. Οι εκβολές ενός ποταμού που ονομάζεται Οὐιαδούα (ή Οὐιλδούα, λόγω της ομοιότητας των γραμμάτων Α και Λ), που στα λατινικά είναι Viadua ή Vildua, εντοπίζεται στο 1/3 της απόστασης του Σύηβου και του Βιστούλα, πιθανόν είναι ο σημερινός Βιέπτς. Στην Αρχαία εκκλησιαστική σλαβονική γλώσσα αναφέρεται ως Βιόντρ (Vjodr).


== Γεωγραφικά στοιχεία ==
Ο Όντερ έχει 854 χλμ μήκος: 112 στην Τσεχία και 742 στην Πολωνία (συμπεριλαμβανομένων των 187 χλμ στα σύνορα με τη Γερμανία) και είναι ο δεύτερος μεγαλύτερος ποταμός στην Πολωνία μετά τον Βιστούλα. Έχει λεκάνη απορροής 118.861 τ.χλμ, 106.056 των οποίων είναι στην Πολωνία (89%), 7.217 είναι στην Τσεχία (6%)και 5.587 είναι στη Γερμανία (5%). Κανάλια των συνδέουν με τους ποταμούς Χάβελ, Σπρέε,Βιστούλας και Κλοντνίτσα. Διασχίζει τα βοϊβοδάτα Σιλεσία, Οπόλε, Κάτω Σιλεσία και Λούμπους στην Πολωνία καθώς και τα κρατίδια Βραδεμβούργο και Μεκλεμβούργο-Δυτική Πομερανία στη Γερμανία. Η μεγαλύτερη πόλη πάνω στον Όντερ είναι η πολωνική πόλη Βρότσλαβ.


== Πλοήγηση ==
Ο Όντερ είναι πλωτός για μεγάλο μέρος του συνολικού μήκους του. Στην πόλη Κόζλε ο ποταμός ενώνεται με το κανάλι Γκλιβίτσκι. Στη συνέχεια, ο ποταμός ρέει προς τις πόλεις Άισενχουτενσταντ (εκεί ο ποταμός συνδέεται με τον Σπρέε στο Βερολίνο). Στη Φρανκφούρτη ο ποταμός Βάρτα σχηματίζει μια πλωτή σύνδεση με την πόλη Πόζναν για μικρά πλοία. Κοντά στις εκβολλές του ο ποταμός φτάνει στην πόλη Στσέτσιν, ένα σημαντικό λιμάνι.


== Πόλεις που διαρρέει ==
Το κύριο τμήμα του ποταμού διαρρέει τις πόλεις: Οστράβα, Μπόχουμιν, Ρατσίμπορζ, Κραπκοβίτσε, 