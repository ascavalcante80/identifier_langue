Η σημαία των Σεϋχελλών καθιερώθηκε στις 18 Ιουνίου 1996. Είναι πεντάχρωμη σημαία που ορίζεται από ισάριθμους τριγωνικούς τομείς με κοινή κορυφή τη κάτω προσίστια γωνία. Οι έγχρωμοι τριγωνικοί αυτοί τομείς με σειρά χρωμάτων μπλε, κίτρινο, κόκκινο, άσπρο και τέλος πράσινο συμβολίζουν τη δυναμική μιας νέας χώρας που οδεύει στο μέλλον της.
Συγκεκριμένα το μπλε απεικονίζει τον ουρανό και τη θάλασσα που περιβάλλουν τα νησιά, ενώ το κίτρινο είναι για το ζωοδότη και φωτεινό ήλιο, το κόκκινο για την αποφασιστικότητα των κατοίκων να εργαστούν στο μέλλον με αγάπη και ενότητα και το πράσινο για τη γη και το φυσικό περιβάλλον. Η λευκή λωρίδα συμβολίζει την κοινωνική δικαιοσύνη και την αρμονία.
Η αρχική σημαία καθιερώθηκε με την ανεξαρτησία, στις 29 Ιουνίου του 1976. Το 1977, όταν ο Πρόεδρος Τζέιμς Μάντσαμ ανατράπηκε από το Φρανς Αλμπέρ Ρενέ σε πραξικόπημα, η παλιά σημαία καταργήθηκε και τέθη