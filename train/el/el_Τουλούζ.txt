Η Τουλούζ (γαλλ. Toulouse) ή Τολόζα (οξιταν. Tolosa), επίσης γνωστή και με την εξελληνισμένη ονομασία Τουλούζη στην ελληνική βιβλιογραφία, είναι μητροπολιτική πόλη της νότιας Γαλλίας. Βρίσκεται στις όχθες του ποταμού Γαρούνα, ανάμεσα στη Μεσόγειο θάλασσα και τον Ατλαντικό Ωκεανό, κοντά στα Πυρηναία Όρη και τα σύνορα με την Ισπανία. Πρωτεύουσα της γεωγραφικής περιοχής των Μέσων Πυρηναίων και του νομού Haute-Garonne, αποτελεί το 5ο μεγαλύτερο πληθυσμιακό κέντρο στη Γαλλία με 1.133.000 κατοίκους (Τουλουζάνοι, απογραφή 2007) και το ταχύτερα αναπτυσσόμενο σε ολόκληρη την Ευρώπη.
Είναι το μεγαλύτερο κέντρο δορυφορικής τεχνολογίας και αστροναυτικής βιομηχανίας της Ευρώπης, καθώς και έδρα της αεροκατασκευαστικής εταιρίας Airbus. Με σχεδόν 100.000 φοιτητές στα τρία πανεπιστήμια και τις ανώτατες και τεχνικές σχολές της, είναι σήμερα η τρίτη στη σειρά γαλλική πόλη με το μεγαλύτερο φοιτητικό πληθυσμό, μετά το Παρίσι και την Λυών.


== Πληθυσμιακή ανάπτυξη ==
Κατά την διάρκεια της Ρωμαϊκής αυτοκρατορίας ήταν ένα από τα μεγαλύτερα μητροπολιτικά κέντρα της Δυτικής Ευρώπης διατηρώντας την ισχύ της ως τον 18ο αιώνα οπότε με το ξέσπασμα της βιομηχανικής επανάστασης λόγω ελλείψεων εργατικών χεριών ήρθε σε μεγάλη παρακμή. Επανήλθε σε ανάκαμψη τον 20ο αιώνα λόγω των στρατιωτικών και αεροναυτικών βιομηχανιών που ιδρύθηκαν με την ευθύνη της Γαλλικής κυβέρνησης. Παρόλα αυτά οι βαριές βιομηχανίες ήταν αιτία να καταστεί η πόλη μία ισχυρή πηγή μόλυνσης για το φυσικό της περιβάλλον. Ωφελημένη από τις βιομηχανίες της αεροδιαστημικής τεχνολογίας και το αεροδιαστημικό εμπόριο με ανατολή και δύση η πόλη της Τουλούζης διπλασίασε τον πληθυσμό της την περίοδο (1960 – 2000) εποχή που ο συνολικός πληθυσμός της Γαλλίας αυξήθηκε μόλις κατά 30%. Συγκεκριμένα η διακύμανση του πληθυσμού της ήταν :
1695 43.000 κατοίκους
1750 48.000 κατοίκους
1801 50.171 κατοίκους
1851 95.277 κατοίκους
1911 149.000 κατοίκους
1962 329.044 κατοίκους
1999 761.090 κατοίκους
2007 880.000 κατοίκους (1.117.000 με τα προάστια)
Είναι η τέταρτη μεγαλύτερη πόλη στην Γαλλία μετά το Παρίσι, την Μασσαλία, την Λυών, το 5ο μεγαλύτερο μητροπολιτικό κέντρο (1999) μετά το Παρίσι, την Μασσαλία, τη Λυών και τη Λιλ.

Την δεκαετία του 1990 παρουσιάστηκε στην μητροπολιτική περιοχή της Τουλούζ μία ετήσια αύξηση πληθυσμού της τάξης του 1,5% την ίδια εποχή που στην μητροπολιτική Γαλλία το ποσοστό βρισκόταν στο 0,37%. Μετά το 2000 παρουσίασε ετήσια αύξηση πληθυσμού κατά 2,2 % ετησίως ενώ στην μητροπολιτική Γαλλία το ποσοστό βρισκόταν στα 0,58%, λόγω των αεροναυτικών βιομηχανιών παρουσίασε με διαφορά την μεγαλύτερη αύξηση από οποιαδήποτε άλλη περιοχή στην Γαλλία. Προβλέπεται πολύ σύντομα να γίνει η τρίτη πόλη της Γαλλίας σε πληθυσμό ξεπερνώντας την Λυών, και τέταρτο μητροπολιτικό κέντρο ξεπερνώντας την Λιλ.
Η κοινότητα μερίσματος της μεγάλης Τουλούζ δημιουργήθηκε (1201), προκειμένου να διευκολύνει τις οικονομικές, κοινωνικές, μεταφορικές σχέσεις ανάμεσα στην πόλη της Τουλούζ και τα ανεξάρτητα προάστια γύρω από αυτήν. Διαδέχθηκε ένα συμβούλιο μικρότερης ισχύος που είχε δημιουργηθεί (1992) για τον συγκεκριμένο σκοπό συνδυάζει την πόλη της Τουλούζ με 24 ανεξάρτητες κοινότητες καλύπτοντας έκταση 380 Km2 με πληθυσμό 583.229 κατοίκους (απογραφή 1999) 67% εκ των οποίων ζουν μέσα στην πόλη της Τουλούζ. Τον Φεβρουάριο του 2004 ο πληθυσμός έφτασε τους 651.209 κατοίκους (65,5% στην πόλη της Τουλούζης). Παρόλα αυτά ο συνολικός πληθυσμός της κοινότητας αποτελεί μόλις το 61% της ευρύτερης μητροπολιτικής περιοχής.


== Εκπαίδευση ==
Εθνική Σχολή Πολιτικής Αεροπορίας
Πολυτεχνικό Ινστιτούτο Προηγμένων Επιστημών


== Πολιτική ==

H μεγαλύτερη σύγχρονη πολιτική φυσιογνωμία της Τουλούζης είναι ο χαρισματικότατος δήμαρχος Ντομινίκ Μπωντί (Dominique Baudis) την εικοσαετία (1983 – 2001). Αρχικά περίφημος δημοσιογράφος πολεμικός ανταποκριτής στον Λίβανο διαδέχθηκε (1983) στην δημαρχία της Τουλούζης σε ηλικία 36 ετών τον πατέρα του Πιέρ Μπωντί (Pierre Baudis), η οικογένεια των Μποντί παρέμενε η ισχυρότερη στην Τουλούζη καθ´όλη την διάρκεια του 19ου αιώνα. Στάθηκε και περίφημος ιστορικός συγγραφέας γράφοντας πολλές ιστορίες όπως την βιογραφία των κομήτων της Τουλούζ και περιγραφή των Σταυροφοριών του μεσαίωνα.
Κατά την διάρκεια της δημαρχίας του ανέβασε σημαντικά ψηλά την πόλη της Τουλούζης σε όλους τους τομείς, αναστηλώθηκαν όλα τα μεσαιωνικά μνημεία, χτίστηκαν θέατρα, μουσεία αναγεννησιακού ρυθμού, πάρκα, τόποι διασκέδασης του κοινού. Ανέλαβε την κατασκευή του μετρό όπως και ολόκληρη υπόγεια πόλη για το πάρκινγκ των αυτοκινήτων εκμηδενίζοντας τα κυκλοφοριακά προβλήματα. Εκμηδένισε τα χρέη της πόλης την εποχή που το μέσο χρέος στην Ευρώπη μιας πόλης με τον πληθυσμό της Τουλούζης ήταν γύρω στα 1.200 ευρώ, με αυτό τον τρόπο κατάφερε να σταματήσει και τ