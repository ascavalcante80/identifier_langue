Η ηλεκτρονική είναι ένας κλάδος της επιστήμης της φυσικής, όσον αφορά τη θεωρητική μελέτη, και το κύριο γνωστικό αντικείμενο της επιστήμης ηλεκτρονικού μηχανικού, όσον αφορά την πρακτική εφαρμογή για την επίλυση τεχνολογικών προβλημάτων. Αφορά τη διερεύνηση της λειτουργίας και κατασκευής κυκλωμάτων και συσκευών που λειτουργούν με τον έλεγχο ροής ηλεκτρονίων και άλλων ηλεκτρικά φορτισμένων σωμάτων, σε συσκευές όπως οι ηλεκτρονικές λυχνίες και οι ημιαγωγοί.
Οι κύριες χρήσεις των ηλεκτρονικών κυκλωμάτων είναι ο έλεγχος συστημάτων, η επεξεργασία και διανομή πληροφοριών, η δημιουργία και ο έλεγχος ηλεκτρομαγνητικών κυμάτων και παλμών και η μετατροπή και διανομή ηλεκτρικής ενέργειας. Όλες αυτές οι χρήσεις περιέχουν την δημιουργία και ανίχνευση ηλεκτρομαγνητικών πεδίων και ηλεκτρικού ρεύματος. Τα περισσότερα ηλεκτρονικά συστήματα εμπίπτουν σε δύο μεγάλες κατηγορίες, συστήματα ελέγχου και αυτοματισμού και συστήματα επικοινωνιών .


== Ιστορικό ==
Ο ηλεκτρισμός χρησιμοποιήθηκε για πολλά χρόνια, πριν την εφαρμογή του σε ηλεκτρονικά κυκλώματα, σε εφαρμογές όπως ο τηλέγραφος και τα τηλέφωνα. Η ανακάλυψη των ηλεκτρονικών κυκλωμάτων άρχισε με την ανακάλυψη του ραδιοφώνου. Σήμερα οι ηλεκτρονικές κατασκευές διενεργούν μια μεγάλη ποικιλία από εργασίες και έχουν διαπεράσει όλες τις ενέργειες του ανθρώπου.


== Επισκόπηση ==
Ένας απλός τρόπος να μελετήσουμε ένα ηλεκτρονικό σύστημα είναι να το χωρίσουμε στα ακόλουθα:

Είσοδος - Ηλεκτρικοί ή μηχανικοί αισθητήρες (ή μορφοτροπείς), παίρνουν τα σήματα (ηλεκτρικά ή μαγνητικά κύματα, ή μετρήσεις θερμοκρασίας, πίεσης κλπ.) από τον φυσικό κόσμο και τα μετατρέπουν σε ηλεκτρικό ρεύμα.
Κυκλώματα επεξεργασίας σημάτων - Αποτελούνται από ηλεκτρονικά εξαρτήματα διασυνδεδεμένα μαζί για να επεξεργάζονται, μετατρέπουν και μεταφράζουν ηλεκτρικά σήματα.
Έξοδος - Μορφοποιητές που μετατρέπουν το ηλεκτρικό ρεύμα/τάση σε χρήσιμη (για τον άνθρωπο) μορφή (bits πληροφορίας, εικόνα, ήχο, κίνηση κλπ.)

Για παράδειγμα μια τηλεόρασ