Η Ολλανδική Εταιρεία Ανατολικών Ινδιών (ολλανδικά: Vereenigde Oostindische Compagnie, VOC, κυριολεκτικά Ηνωμένη Εταιρεία Ανατολικών Ινδιών) ιδρύθηκε το 1602, όταν το κοινοβούλιο των Κάτω Χωρών της παραχώρησε ένα 21ετές μονοπώλιο για να πραγματοποιεί αποικιακές δραστηριότητες στην Ασία. Ήταν η πρώτη πολυεθνική εταιρεία στον κόσμο και η πρώτη επιχείρηση που εξέδωσε μετοχές. Επιπλέον, η Εταιρεία είχε σχεδόν-κυβερνητικές εξουσίες, συμπεριλαμβανομένης της δυνατότητας διεξαγωγής πόλεμου, να διαπραγματεύεται συνθήκες, να εκδίδει νόμισμα, και να ιδρύει αποικίες.
Παρέμεινε μια σημαντική επιχείρηση εμπορικών συναλλαγών για σχεδόν δύο αιώνες, πληρώνοντας ένα ετήσιο μέρισμα 18% για σχεδόν 200 έτη, έως ότου χρεωκόπησε και διαλύθηκε τυπικά το 1800, και τα υπάρχοντα και τα χρέη της αναλήφθηκαν από την κυβέρνηση της Βαταβικής Δημοκρατίας. Τα εδάφη της Εταιρείας έγιναν οι Ολλανδικές Ανατολικές Ινδίες και επεκτάθηκαν κατά τη διάρκεια το