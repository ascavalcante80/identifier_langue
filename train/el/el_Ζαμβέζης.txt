Ο Ζαμβέζης είναι ποταμός της νοτιότερης Αφρικής. Το μήκος του φτάνει τα 3.540 χλμ. και είναι ο 4ος μεγαλύτερος σε μήκος στην Αφρική. Η μέση παροχή του κυμαίνεται γύρω στα 20.000-22.000 κ. εκ./ δευτερολ.  Ένα σχετικά μικρό τμήμα του είναι πλωτό. Η Ζάμπια, την οποία διασχίζει κατά κύριο λόγο, έλαβε την ονομασία της από τον ποταμό. Σε όλη τη διαδρομή του σχηματίζει καταρράκτες, με πιο γνωστούς αυτούς της Βικτόρια. Στη συμβολή των παραποτάμων του (Σανιάτι, Καφούε) βρίσκεται η τεχνητή λίμνη Καρίμπα και ένα φράγμα ύψους άνω των 100 μ. Πρόκειται για μία από τις μεγαλύτερες τεχνητές λίμνες στον κόσμο, που έχει μήκος 280 χλμ. και πλάτος 40 χλμ.


== Ιστορικά στοιχεία ==
Η ανακάλυψη του ποταμού συντελέστηκε το 1498 από τον Πορτογάλο θαλασσοπόρο Βάσκο ντα Γκάμα. Συστηματικά εξερευνήθηκε από τον Ντέιβιντ Λίβινγκστον.


== Φυσική εξέταση ==
Οι πηγές του ποταμού βρίσκονται στα σύνορα της Ζάμπιας με την Ανγκόλα. Έπειτα διασχίζει τη Ζάμπια και ρέει νότια και ανατολικά, εκβάλλοντας στον Ινδικό Ω