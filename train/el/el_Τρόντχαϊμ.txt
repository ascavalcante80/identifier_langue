Το Τρόντχαϊμ (νορβηγικά: Trondheim, ενώ Trondhjem, Τροντχέμ στην διάλεκτο της πόλης που έχει κρατήσει την παλιότερη δανέζικη ονομασία) είναι πόλη και δήμος στην κομητεία του Σορ-Τρόντελαγκ, στο κέντρο περίπου της Νορβηγίας. Το Τρόντχαϊμ έχει 30.000 φοιτητές και είναι η τέταρτη σε πληθυσμό πόλη της χώρας με 176.008 κατοίκους (1-10-2011).
Είναι νορβηγικό κέντρο της εκπαίδευσης, της τεχνικής και της ιατρικής έρευνας με τα εκπαιδευτικά ιδρύματα Νορβηγικό Πανεπιστήμιο Επιστημών και Τεχνολογίας (NTNU) και SINTEF που βρίσκονται στην πόλη.


== Γεωγραφία και κλίμα ==
Η πόλη βρίσκεται εκεί που ο ποταμός Νίντελβα χύνεται στο μεγάλο Φιόρδ του Τρόντχαϊμ. Η πόλη είναι αρκετά βόρεια ώστε να παρατηρείται ο λεγόμενος «ήλιος του μεσονυχτίου»: το καλοκαίρι ο ήλιος στην περιοχή ανατέλλει στις 03:00 και δύει στις 23:40 - δεν σκοτεινιάζει εντελώς καθόλου, κατά την περίοδο από τις 20 Μαΐου μέχρι τις 20 Ιουλίου. Το χειμώνα ο ήλιος ανατέλλει