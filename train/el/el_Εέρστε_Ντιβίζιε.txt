Η Εέρστε Ντιβίζιε (ολλανδικά Eerste Divisie, ολλανδική προφορά: ˈɪːr.stə di.ˈvi.zi, ελληνικά: Πρώτη Κατηγορία) είναι η δεύτερη κατηγορία της Ολλανδίας. Προβιβάζονται στην Ερεντιβίζιε 2 ομάδες, η πρωταθλήτρια και μία από τα play offs. Ονομάζεται «Jupiler League» για εμπορικούς λόγους.


== Ιστορία ==
Η Εέρστε Ντιβίζιε ιδρύθηκε το 1956, ενώ το πρώτο πρωτάθλημα κατέκτησε η ΑΝΤΟ Ντεν Χάαγκ. Από το 1972 ως το 2008 καμία ομάδα δεν μπορούσε να υποβιβαστεί. Από το 2009 υποβιβάζεται μία ομάδα στην Τόπκλασε.
Ως το 2008 ο μόνος τρόπος για να προβιβαστεί μια ομάδα από το Χούφντκλασε στην Εέρστε Ντιβίζιε, είναι όταν μία ομάδα της Εέρστε Ντιβίζιε χρεοκοπήσει ή χάσει την άδεια συμμετοχής, όπως έγινε το 1992 με τη χρεοκοπία των Βαχενίνχεν και Φλίσιχεν, το 2010 και 2011 όπου χρεοκόπησαν οι Χάρλεμ και Ρούζενταλ αντίστοιχα, και το 2013 όπου χρεοκόπησαν οι Άπελντορν και Φέενταμ. Η Ολλανδική Ομοσπονδία Ποδοσφαίρου (KNVB), για να αποτρέψει και άλλες χρεοκοπίες προβίβασε την Ακιλίζ '29 από την Τόπκλασε, ενώ επιτράπηκε στις Γιονγκ Άγιαξ, Γιονγκ Τβέντε και Γιονγκ Αϊνχόφεν (το αποθεματικό των πρώτων αντίστοιχων ομάδων) να αγωνιστούν στην 2η κατηγορία .


== Άνοδος στην Ερεντιβίζιε ==
Προβιβάζεται στην Ερεντιβίζιε η πρωταθλήτρια ομάδα και κερδίζουν το εισιτήριο για τα Play Offs:
Η ομάδα με το καλύτερο ρεκόρ στην "πρώτη περίοδο" της σεζόν (1η-8η αγωνιστική).
Η ομάδα με το καλύτερο ρεκόρ στη "δεύτερη περίοδο" της σεζόν (9η-16η αγωνιστική).
Η ομάδα με το καλύτερο ρεκόρ στην "τρίτη περίοδο" της σεζόν (17