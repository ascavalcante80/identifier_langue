Η Γιόγκα (ˈ|j|oʊ|g|ə) Σανσκριτικά, Ακουστικό αρχείο), είναι μία φυσική, νοητική και ψυχική πρακτική ή μαθητεία που προέρχεται από την Ινδία. Υπάρχει μεγάλη ποικιλία σχολών, πρακτικών και στόχων στον Ινδουισμό, Βουδισμό (ιδιαίτερα στον Βαζραγιάνα Βουδισμό) και τον Ζαϊνισμό.Οι γνωστότερες μορφές της στον δυτικό πολιτισμό είναι η Χάθα γιόγκα και η Ράτζα γιόγκα.
Η προέλευση της γιόγκα αναφέρεται στις Προβεδικές ινδικές παραδόσεις, ωστόσο το πιθανότερο είναι ότι αναπτύχθηκαν περί τον 6ο και 5ο ΠΚΕ αιώνα στην αρχαία Ινδία, από τα κινήματα σανιάσα και σραμάνα. Η χρονολόγηση των προωιμότερων κειμένων που περιγράφουν τις πρακτικές της Γιόγκα είναι ασαφής και ποικίλλει από τις ινδουιστικές Ουπανισάντ έως τον βουδιστικό κανόνα Πάλι, πιθανώς του τρίτου αι. ΠΚΕ ή μεταγενέστερα. Οι Γιόγκα Σούτρα του Πατάντζαλι χρονολογούνται στο πρώτο ήμισυ της πρώτης χιλιετίας ΚΕ αλλά κέρδισαν σημαντική θέση στη Δύση μόλις στον 20ό αιώνα. Κείμενα της χάθα γιόγκα εμφανίστηκαν περί τον 11ο αιώνα, με ρίζες στην Τάντρα
Οι γκουρού της γιόγκα από την Ινδία εισήγαγαν αργότερα την γιόγκα στη δύση ακολουθώντας την επιτυχία του Παραμαχάνσα Γιογκανάντα που έφερε τη γιόγκα στη Δύση το 1920 και είναι ευρέως γνωστός ως "Ο Πατέρας της Γιόγκα στη Δύση". Στη δεκαετία 1980 η γιόγκα έγινε δημοφιλής ως σύστημα εναλλακτικής ιατρικής και φυσικής άσκησης στον δυτικό κόσμο. Όμως η Γιόγκα στις ινδικές παραδόσεις είναι κάτι περισσότερο από φυσική άσκηση, καθώς διαθιέτει ένας διαλογιστικό και πνευματικό πυρήνα. Μία από τις μείζονες έξι ορθόδοξες σχολές του Ινδουϊσμού ονομάζεται Γιόγκα, με τη δική της επιστημολογία και μεταφυσική, και η οποία συνδέεται στενά με την ινδουιστική φιλοσοφία Σαμκύα.. Καθιερώθηκε, το 2014, με την επίσημη συγκατάθεση των Ηνωμένων Εθνών (ΟΗΕ), η πρώτη στην ιστορία Παγκόσμια Ημέρα της Γιόγκα, την οποία πρότεινε πρώτος ο Πρωθυπουργός της Ινδίας Ναρέντρα Μόντι, που θα γιορτάζεται στις 21 Ιουνίου κάθε χρόνο. Την εισήγησή του την υιοθέτησαν τα Ηνωμένα Έθνη με τη σύμφωνη γνώμη και υποστήριξη της πρωτοβουλίας αυτής από 175 κράτη, αριθμό που αποτελεί ρεκόρ, καθώς ήταν ο μεγαλύτερος αριθμός υποστηρικτών μιας πρότασης στην ιστορία του οργανισμού αυτού. Ένα πρόσφατο άρθρο σε μία online εφημερίδα της Ινδίας γράφει: «Αν η ιδέα της Ινδίας να καθιερωθεί μια Παγκόσμια Ημέρα της Γιόγκα έτυχε εύκολης αποδοχής από τα Ηνωμένα Έθνη, πολλά από τα εύσημα πρέπει να αποδοθούν στον Παραμαχάνσα Γιογκανάντα, τον πρώτο γκουρού της Ινδίας πάνω στη γιόγκα στις Ηνωμένες Πολιτείες […] ο οποίος έπαιξε τεράστιο και καθοριστικό ρόλο στην ίδρυση των θεμελίων της γιόγκα στις Ηνωμένες Πολιτείες, 