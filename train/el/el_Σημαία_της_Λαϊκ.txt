Η σημαία της Λαϊκής Δημοκρατίας του Κονγκό καθιερώθηκε στις 20 Φεβρουαρίου του 2006. Ένα νέο Σύνταγμα, που επικυρώθηκε το Δεκέμβριο του 2005 και τέθηκε σε ισχύ το Φεβρουάριο του 2006, κατοχύρωσε την επιστροφή στη σημαία της περιόδου 1963-1971, με μία αλλαγή από ένα ανοικτό γαλάζιο χρώμα σε ουρανί, σύμβολο ειρήνης. Το κόκκινο είναι για το αίμα των μαρτύρων της χώρας και το κίτρινο για τον πλούτο του. Το αστέρι συμβολίζει το λαμπρό μέλλον για τη χώρα.


== Προηγούμενες σημαίες ==
Η προηγούμενη σημαία καθιερώθηκε το 1997. Ήταν παρόμοια με εκείνη τη σημαία που χρησιμοποιήθηκε από το 1960 ως το 1963. Στην αρχή, τα αστέρια στα αριστερά συμβόλιζαν τις 6 διοικητικές υποδιαιρέσεις της Λαοκρατικής Δημοκρατίας του Κονγκό, κάτι που δεν ισχύει σήμερα, επειδή η χώρα αποτελείται από 10 ανεξάρτητες επαρχίες και μία πόλη (την Κινσάσα). Η σημαία βασίστηκε στη σημαία επί βασιλιά Λεοπόλδου, η οποία υψώθηκε για πρώτη φορά το 1877. Ως δημιουργός της σημαίας εκείνης φέρεται ο εξερευνητής Χένρι Μόρτον Στάνλεϊ.
Έπειτα από την ανεξαρτησία στις 30 Ιουνίου του 1960 το βασικό σχέδιο παρέμεινε στη σημαία, ωστόσο έξι αστέρια ενσωματώθηκαν. Το μοτίβο αυτό χρησιμοποιήθηκε μόνο την περίοδο από το 1960 ως το 1963.
Την περίοδο 1966-1971 το καθεστώς του Μομπούτου Σέσε Σέκο είχε τη δική του σημαία με ένα μικρό κίτρινο αστέρι και νια κόκκινη λωρίδα με κίτρινη γ