Όπως ο Σκρουτζ Μακ Ντακ, έτσι και ο Γκαστόνε Γκάντερ, (Αγγλ.Gladstone Gander) γνωστός ως Γκαστόνε, είναι δημιούργημα του θρυλικού σχεδιαστή κόμικς, του Καρλ Μπαρκς. Πρωτοεμφανίστηκε το 1948 στο «Walt Disney's Comics and Stories» #88, τον Ιανουάριο του 1948, με την ιστορία «Wintertime Wagers» («Χειμερινά Στοιχήματα»). Η ελληνική έκδοση της ιστορίας δημοσιεύτηκε το 1996 στο περιοδικό Κόμιξ#92.
Σύμφωνα με το γενεαλογικό δέντρο του Ντον Ρόσα είναι γιος του Γουστάβου Γκάντερ και της Δάφνης Ντακ αλλά κατά το γενεαλογικό δέντρο του Καρλ Μπαρκς που το δημιούργησε το 1950 ο Γκαστόνε είναι υιοθετημένος από τον Γουστάβο Γκάντερ και την Ματίλντα Μακ Ντακ.
Είναι γνωστός ως το πιο τυχερό παπί στον κόσμο, όμως όπως ξέρουμε αυτή η απίστευτη τύχη του προστέθηκε αργότερα στον χαρακτήρα και δεν ήταν μέρος της αρχικής βασικής ιδέας. Η τύχη του άρχισε να εμφανίζεται στην ιστορία Αναμέτρηση στον Νότιο Ειρηνικό (‘Race to the South Seas).