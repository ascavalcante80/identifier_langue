Η Δημοκρατία της Νότιας Αφρικής είναι χώρα που τοποθετείται γεωγραφικά στο νότιο άκρο της αφρικανικής ηπείρου. Έχει πληθυσμό 54.956.900 κατοίκους. Συνορεύει με τις χώρες Ναμίμπια, Μποτσουάνα, Ζιμπάμπουε, Μοζαμβίκη και Σουαζιλάνδη. Το Λεσότο είναι περίκλειστο έδαφος, περιβαλλόμενο πανταχόθεν από περιοχές της Νότιας Αφρικής. Τον Ιούνιο του 2010 η Νότια Αφρική διοργάνωσε το Μουντιάλ 2010 όπου νικήτρια ήταν η Ισπανία.Πριν διοργανωθούν οι αγώνες χτίστηκαν καινούργια κτήρια όπως το αεροδρόμιο OR Tambo ένα από τα πιο σύγχρονα καθώς και δρόμοι με πέντε λωρίδες στο Γιοχάνεσμπουργκ.


== Ιστορία ==
Η Νότια Αφρική ως εθνική οντότητα βίωσε μια εντελώς διαφορετική εξελικτική πορεία από άλλα αφρικανικά έθνη, η οποία διαμορφώθηκε κυρίως στη βάση δύο βασικών παραγόντων:
Η μετανάστευση από την Ευρώπη πλησίασε επίπεδα που ποτέ δεν εμφανίστηκαν σε άλλες αφρικανικές κοινότητες.,
Γεωλογικά διακρίνεται για τον μεγάλο ορυκτολογικό πλούτο της, γεγονός που προσήλκυσε το ενδιαφέρον της Δύσης, ιδιαίτερα κατά την περίοδο του ψυχρού πολέμου.
Το αποτέλεσμα των παραπάνω υπήρξε η διαμόρφωση ενός πολυφυλετικού κράτους με τον μεγαλύτερο πληθυσμό Εγχρώμων, Ευρωπαίων και Ασιατών σε όλη την Αφρική. Οι μαύροι Νοτιοαφρικανοί διαμορφώνουν το 75% του συνολικού πληθυσμού.
Οι φυλετικές διαμάχες μεταξύ της λευκής μειονότητας και της μαύρης πλειοψηφίας έπαιξαν σημαντικό ρόλο στην ιστορία και την πολιτική της Νότιας Αφρικής, ιδιαίτερα σε ό,τι αφορά στο απαρτχάιντ, που θεσμοθετήθηκε το 1948 από το νοτιοαφρικανικό Εθνικό Κόμμα, αν και οι φυλετικές διακρίσεις προϋπήρχαν. Οι νόμοι που καθόρισαν το απαρτχάιντ ως εσωτερική πολιτική του κράτους άρχισαν να φθίνουν το 1990,μετά από μακρό και βίαιο αγώνα της μαύρης πλειοψηφίας και ορισμένων, λευκών (π.χ. Αντρέ Μπρινκ και Λευκή Ξερή Εποχή) έγχρωμων και ινδών Νοτιοαφρικανών.
Η Νότια Αφρική αναφέρεται συχνά ως Έθνος Ουράνιο Τόξο -όρος που επινοήθηκε από τον αρχιεπίσκοπο Ντέσμοντ Τούτου και χρησιμοποιήθηκε από τον τέως πρόεδρο Νέλσον Μαντέλα ως μεταφορά για την περιγραφή της πολυπολιτισμικής απάντησης στον ρατσισμό και την ξενοφοβία της ιδεολογίας του απαρτχάιντ.


== Διακυβέρνηση ==
Αρχηγός κράτους και της κυβερνήσεως είναι ο Πρόεδρος της Δημοκρατίας. Δικαίωμα ψήφου έχουν όσες και όσοι είναι ηλικίας 18 ετών και άνω.Οι Πολίτες εκλέγουν το Κοινοβούλιο και τα μέλη του τα οποία στην συνέχεια συνεδριάζουν και εκλέγουν τον Πρόεδρο και τον Αντιπρόεδρο της Δημοκρατίας.


== Εκλογές ==
Οι πιο πρόσφατες εκλογές έγιναν το Μάιο του 2014 και είχαν ως αποτέλεσμα την επανεκλογή του προέδρου Τζέικομπ Ζούμα, ο οποίος εξελέγη για πρώτη φορά μετά τις εκλογές του 2009.


== Δημογραφία ==
Με βάση εκτιμήσεις για το 2015, το προσδόκιμο ζωής του συνολικού πληθυσμού είναι τα 62,34 χρόνια (60,83 χρόνια για τους άνδρες και 63,87 χρόνια για τις γυναίκες).


== Οικονομία ==
Το ΑΕΠ της χώρας συρρικνώθηκε στο πρώτο τέταρτο του 2009, οδηγώντας την μεγαλύτερη οικονομία της Αφρικής σε ύφεση για πρώτη φορά έπειτα από 17 χρόνια.


== Συγκοινωνίες ==
Η οδήγηση γίνεται στα δεξιά.Υπάρχουν επίσης αστικά λεωφορεία και ταξί.


== Δείτε επίσης ==
Εθνόσημο της Νότιας Αφρικής


== Βιβλιογραφία ==
Leonard Thompson, 2001, A History of South Africa, Yale University Press, ISBN 0-300-08776-4.
Frank Welsh - , 1999, South Africa: A Narrative History, Kodansha America, ISBN 1-56836-258-7.
A. J. Christopher, 2000, The Atlas of Changing South Africa, ISBN 0-415-21178-6.
Heather Deegan, 2000, The Politics of the New South Africa, ISBN 0-582-38227-0.
Times Online, April 2, 2006.
Nigel Worden, 2000, Making of Modern South Africa: Conquest, Segregation and Apartheid, ISBN 0-631-21661-8.
Richard Tomlinson, et al., 2003, Emerging Johannesburg: Perspectives on the Postapartheid City, ISBN 0-415-93559-8.
David Hein, "Religion and Politics in South Africa." στο Modern Age 31 (1987): 21-30.
South Africa Government Online. Ανακτήθηκε στις 20 Φεβρουαρίου 2005.
SouthAfrica.info. Ανακτήθηκε στις 12 Φεβρουαρίου 2005.


== Παραπομπές ==


== Εξωτερικοί σύνδεσμοι ==

Νότια Αφρική στο Open Directory Project


=== Κυβέρνηση ===
Η κυβέρνηση της Νότιας Αφρικής στο διαδίκτυο επίσημος δικτυακός τόπος
Το κοινοβούλιο της Νότιας Αφρικής επίσημος δικτυακός τόπος
Στατιστική υπηρεσία της Νότιας Αφρικής επίσημος δικτυακός τόπος


=== Νέα =