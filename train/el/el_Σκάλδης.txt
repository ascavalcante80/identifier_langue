Ο Σκάλδης (αγγλ. Scheldt, γαλλ. Escaut (Εσκώ), φλαμανδ. και ολλανδ. Schelde (Σχέλντε)) είναι ποταμός της δυτικής Ευρώπης, με μήκος 435 χιλιόμετρα. Πηγάζει από τη βόρεια Γαλλία, ρέει κυρίως μέσα από το Βέλγιο και καταλήγει στην Βόρεια Θάλασσα διασχίζοντας ολλανδικό έδαφος. Μαζί με τον Κάτω Ρήνο και τον Μεύση αποστραγγίζει μία από τις πιο πυκνοκατοικημένες περιοχές στον κόσμο, ενώ ως υδάτινη αρτηρία, με τις πολλές διώρυγες που τον τέμνουν και τους πλωτούς παραποτάμους του, εξυπηρετεί μία περιοχή που περιλαμβάνει την γεωργικά ανεπτυγμένη Πεδιάδα της Φλάνδρας, τα υφαντουργικά κέντρα του Βελγίου, τα ανθρακωρυχεία της βόρειας Γαλλίας και το βιομηχανικό σύμπλεγμα Λιλ - Ρουμπαί-Τουρκουέν. Κύριοι παραπόταμοί του είναι οι Σκαρπ, Λυς, Ντέντερ (ή Νταντρ) και Ρυπέλ.
Τον ποταμόκολπό του αποτελούσαν άλλοτε δύο δίαυλοι, ο Ανατολικός και ο Δυτικός Σκάλδης (Όοστερσχελντε και Βέστερσχελντε). Το 1866, όμως, ο Ανατολικός Σκάλδης αναχωματώθηκε, αλλά ένας βραχίονας του Δυτικού Σκάλδη με ελάχιστο βάθος 7 μέτρα επιτρέπει στα πλοία να προσεγγίζουν στην Αμβέρσα. Με τον άνω ρου του εγκιβωτισμένο, ο ποταμός είναι πλωτός επί 200 περίπου χιλιόμετρα στο Βέλγιο και επι 48 στην Γαλλία. Στις γνωστές πόλεις που βρίσκονται στις όχθες του ανήκουν οι Καμπραί και Βαλανσιέν στην Γαλλία και Τουρναί, Οντενάρν