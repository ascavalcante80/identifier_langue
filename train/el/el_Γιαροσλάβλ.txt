Το Γιαροσλάβλ (Ρωσ.: Ярославль, προφορά σύμφωνα με το ΔΦΑ [jɪrɐˈslavlʲ]) είναι πόλη της Ρωσίας και διοικητικό κέντρο της Περιφέρειας Γιαροσλάβλ. Βρίσκεται 250 χιλιόμετρα (155 μίλια) βορειοανατολικά της Μόσχας. Το ιστορικό τμήμα της πόλης έχει κηρυχθεί Μνημείο Παγκόσμιας Κληρονομιάς και βρίσκεται στη συμβολή των ποταμών Βόλγα και Κοτορόσλ. Κατά την απογραφή του 2002 είχε 613.088 κάτοικους.


== Μεταφορές ==
Η πόλη διαθέτει ένα καλά αναπτυγμένο δίκτυο μέσων μαζικής μεταφοράς που περιλαμβάνει λεωφορεία, τρόλεϊ και τραμ. Εξυπηρετείται από το αεροδρόμιο Τουνόσνα το οποίο ήταν πρώην αεροπορική βάση του Ψυχρού Πολέμου και απέχει 18 χιλιόμετρα από την πόλη. Σε απόσταση 5 χιλιομέτρων βρίσκεται επίσης η αεροπορική βάση Γιαροσλάβλ Λεφτσόφο.


== Εκπαίδευση ==
Το Γιαροσλάβλ έχει πολλά ιδρύματα ανωτέρας εκπαίδευσης συμπεριλαμβανομένου του Πανεπιστημίου Ντέμιντοφ, του Πολυτεχνείου, του Πανεπιστημίου Παιδαγωγικής Ακαδημίας, της Αγροτικής Ακαδημίας, και της Διεθνής Ακαδημίας Επιχειρήσεων και Νέων Τεχνολογιών. Στρατιωτικά ιδρύματα περιλαμβάνουν την Ανωτέρα Οικονομική Σχολή και την Ανωτέρα Σχολή Αντιαεροπορικών Πυραύλων.


== Αθλητισμός ==
Τα πλέον δημοφιλή αθλήματα στην πόλη είναι το ποδόσφαιρο και το χόκεϊ επί πάγου. Στο ποδόσφαιρο η πόλη αντιπροσωπεύεται από τον σύλλογο Σίννικ Γιαροσλάβλ που ιδρύθηκε το 1957 και στο παρελθόν είχε αρκετές συμμετοχές στην υψηλότερη κατηγορία της Ρωσίας. Προς το παρόν η ομάδα αγωνίζεται στη δεύτερη κατηγορία της Ρωσίας και έχει έδρα το στάδιο Σίννικ 22.000 θέσεων.
Στο χόκεϊ η Λοκομοτίβ Γιαροσλάβλ είναι η μοναδική ομάδα στην πόλη, η οποία ιδρύθηκε το 1949 και συμμετέχει στο Κοντινένταλ Χόκεϊ Λιγκ έχοντας κατακτήσει τρεις φορές το πρωτάθλημα (1997, 2002 και 2003). Έδρα της είναι το κλειστό στάδιο Αρένα 2000 που ολοκληρώθηκε το 2000, και έχει χωρητικότητα 9.000 θέσεων. Στις 7 Σεπτεμβρίου 2011 ολόκληρη η 