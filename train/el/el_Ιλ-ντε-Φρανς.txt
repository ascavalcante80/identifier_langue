Η Ιλ-ντε-Φρανς (γαλλικά: Île-de-France «Νήσος της Γαλλίας»), η οποία είναι επίσης ιδιαιτέρως γνωστή με την ονομασία « παριζιάνικη περιοχή », είναι ιστορική και διοικητική περιοχή της Γαλλίας. Πρόκειται για μια περιοχή με ιδιαίτερη δημογραφική πυκνότητα, η οποία αποτελεί από μόνη της ποσοστό 18,8 % επί του συνολικού πληθυσμού της μητροπολιτικής Γαλλίας, κάτι που την καθιστά ως την περιοχή με τον μεγαλύτερο πληθυσμό (11,79 εκατομμύρια κάτοικοι το 2010) και την μεγαλύτερη δημογραφική πυκνότητα (981,3 κατ/km2) στη Γαλλία. Οι κάτοικοί της φέρουν την ονομασία Franciliens (προφορά: Φρανσιλιάν). Βρίσκεται επικεντρωμένη σε πολύ μεγάλο βαθμό γύρω από την μητροπολιτική περιοχή του Παρισιού, η οποία εκτείνεται στο 23,7 % της συνολικής έκτασης της περιοχής, ωστόσο κατοικεί σε αυτή το 88,7 % του συνολικού της πληθυσμού. Η αστική περιοχή του Παρισιού καλύπτει, όσο γι'αυτήν, σχεδόν το σύνολο της έκτασης της Ιλ-ντε-Φρανς.
Με ένα ακαθάριστο εγχώριο προϊόν της τάξεως των 572.398 εκατομμυρίων ευρώ και ένα ακαθάριστο εγχώριο προϊόν ανά κάτοικο της τάξεως των 48.378 ευρώ το 2010, πρόκειται δίχως αμφιβολία για την περιοχή της Γαλλίας με το μεγαλύτερο εγχώριο ακαθάριστο προϊόν. Η Ιλ-ντε-Φρανς αποτελεί, επίσης, σημαντικό χρηματοοικονομικό πόλο για το σύνολο της Ευρώπης, καθώς αποτελεί την δεύτερη ευρωπαϊκή περιοχή όσον αφορά το εγχώριο ακαθάριστο προϊόν, μόλις πίσω από την Βόρεια Ρηνανία-Βεστφαλία και την έκτη τη τάξει περιοχή της Ευρώπης με βάση το εγχώριο ακαθάριστο προϊόν ανά κ