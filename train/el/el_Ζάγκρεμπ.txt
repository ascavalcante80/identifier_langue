Το Ζάγκρεμπ (κροατικά: Zagreb) είναι η πρωτεύουσα της Κροατίας. Έχει πληθυσμό 973.667 κατοίκους (2005). Στην ευρύτερη περιοχή ζουν 1.088.841 κάτοικοι. Η πόλη αποτελείται από τρία τμήματα: τα δύο παλαιότερα τμήματα (Κάπτολ και Γκόρνι Γκραντ) που βρίσκονται στο ψηλότερο σημείο κι από την Ντόνι Γκραντ ("Κάτω Πόλη") μ' εκτεταμένες σύγχρονες συνοικίες και βιομηχανικές περιοχές.


== Ιστορία ==
Το 1242 τη λεηλάτησαν οι Τάταροι, για ένα διάστημα την απείλησαν οι Τούρκοι, χωρίς όμως να την καταλάβουν κι από το δεύτερο μισό του 18ου αιώνα γνώρισε μεγάλη ανάπτυξη. Φιλοξένησε την Πανεπιστημιάδα (Univerzijada) το 1987 και τον Ευρωπαϊκό Διαγωνισμό Τραγουδιού Eurovision το 1990. Το Ζάγκρεμπ ήταν από το 1945 πρωτεύουσα της Γιουγκοσλαβικης δημοκρατίας της Κροατίας και από το 1991 είναι πρωτεύουσα της ανεξάρτητης νέας Κροατίας.


== Αξιοθέατα ==
Το ιστορικό τμήμα της πόλης βόρεια της Πλατείας Μπαν Γέλατσιτς αποτελείται από το Γκόρνι Κραντ και το Κάπτολ, μεσαιωνικό αστικό σύνολο εκκλησιών, ανακτόρων, μουσείων, πινακοθηκών και κυβερνητικών κτιρίων, που είναι δημοφιλή για τους τουρίστες στις περιηγήσεις. Η πρόσβαση στην ιστορική συνοικία μπορεί να γίνει είτε πεζή ξεκινώντας από την Πλατεία Γιέλασιτς, είτε από ένα τελεφερίκ στη γειτονική Οδό Τομίτσεβα.
Τα πολλά μουσεία του Ζάγκρεμπ εκφράζουν την ιστορία, την τέχνη και τον πολιτισμό όχι μόνο του Ζάγκρεμπ και της Κροατίας, αλλά επίσης της Ευρώπης και του κόσμου. Περίπου τριάντα συλλογές σε μουσεία και πινακοθήκες περιέχουν πάνω από 3,6 εκατομμύρια εκθέματα, πέραν των εκκλησιαστικών και ιδιωτικών συλλογών. Το Αρχαιολογικό Μουσείο περιλαμβάνει σχεδόν 400.000 ποικίλα έργα τέχνης και μνημεία, που έχουν συγκεντρωθεί επί χρόνια από πολλές διαφορετικές πηγές. Διασημότερα είναι η Αιγυπτιακή συλλογή, η μούμια του Ζάγκρεμπ και επίδεσμοι με την αρχαιότερη Ετρουσκική επιγραφή στον κόσμο ( Liber Linteus Zagrabiensis) καθώς και η νομισματική συλλογή. Το Κροατικό Εθνικό Ιστορικό Μουσείο διαθέτει μια από τις σημαντικότερες παγκόσμια συλλογές λειψάνων Νεάντερταλ που έχουν βρεθεί σε μία θέση. Αυτά είναι λείψανα, πέτρινα όπλα και εργαλεία του προϊστορικού ΄΄ ανθρώπου της Κράπινα΄΄. Το Μουσείο περιλαμβάνει πάνω από 250.000 αντικείμενα κατανεμημένα σε πολλές διαφορετικές συλλογές.
Υπάρχουν περίπου 20 μόνιμα ή εποχιακά θέατρα και σκηνές. Το Κροατικό Εθνικό Θέατρο του Ζάγκρεμπ χτίστηκε το 1895 και το εγκαινίασε ο αυτοκράτορας Φραγκίσκος Ιωσήφ Α΄ της Αυστρίας. Η πιο γνωστή αίθουσα συναυλιών λέγεται ΄΄ Βάτροσλαβ Λιζίνσκι΄΄, από το συνθέτη της πρώτης Κροατικής όπερας και χτίστηκε το 1973. Κάθε έτος με ζυγό αριθμό λαμβάνει χώρα το Animafest, το Παγκόσμιο Φεστιβάλ Ταινιών Κινουμένων Σχεδίων και κάθε έτος με μονό αριθμό η Μουσική Μπιενάλε, διεθνές φεστιβάλ πρωτοποριακής μουσικής. Φιλοξενεί επίσης το ετήσιο ZagrebDox, φεστιβάλ ντοκιμαντέρ. Ετήσιες εκδηλώσεις είναι το Φεστιβάλ της Φιλαρμονικής του Ζάγκρεμπ, η ανθοκομική έκθεση Floraart (τέλος Μαΐου ή αρχές Ιουνίου) και το Ράλυ Αντίκα. Το καλοκαίρι θεατρικές παρ