Η Θίμφου (Ντζόνγκα ཐིམ་ཕུ) – είναι η πρωτεύουσα και η μεγαλύτερη πόλη του Μπουτάν. Η πόλη είναι χτισμένη στο δυτικό-κεντρικό μέρος της χώρας, σε υψόμετρο μεταξύ 2.248 και 2.648 μέτρων, κατά μήκος της κοιλάδας που σχηματίζει ο ποταμός Γουόνγκ Τσου. Το 2005 ο πληθυσμός της έφτανε τους 79.185 κατοίκους, ενώ σε όλη την ομώνυμη επαρχία (ή ντζόνγκαγκ όπως ονομάζεται) του Θίμφου κατοικούν γύρω στους 98.000 ανθρώπους. Η πόλη αποτελεί πολιτικό και οικονομικό κέντρο της χώρας, με κυρίαρχο ρόλο στην γεωργική και κτηνοτροφική παραγωγή, συνεισφέροντας το 45% του ΑΕΠ του Μπουτάν.
Πριν το 1960, αποτελούνταν από μια ομάδα από διασκορπισμένα χωριά. Στην περιοχἠ αυτή το 1885 σημειώθηκε μια αποφασιστική μάχη μέσω της οποία άνοιξε ο δρόμος για τον Ουγκγέν Βαντσούκ, τον πρώτο βασιλιά του Μπουτάν, να επιβάλει την κυριαρχία του στη χώρα. Το 1952, στα πλαίσια διάφορων μεταρρυθμίσεων, ελήφθη η απόφαση να μεταφερθεί η πρωτεύουσα από την αρχαία πρωτεύουσα Πουνάκχα στη περιοχή της Θίμφου. Η Θίμφου έγινε επίσημα πρωτεύουσα του Μπουτάν το 1961. Η πόλη γνώρισε σύντομα ανάπτυξη με την ένταξη του Μπουτάν στους διεθνής οργανισμούς, καθώς νέες διπλωματικές και χρηματοοικονομικές αποστολές έρχονταν για εγκατάσταση στη περιοχή.
Στη Θίμφου συναντά κανείς πολλά δείγματα της παραδοσιακής αρχιτεκτονικής του Μπουτάν. Στην πόλη βρίσκονται τα σημαντικότερα πολιτικά κτήρια του Μπουτάν, ανάμεσα στα οποία το κοινοβούλιο και το παλάτι του βασιλιά, στο βόρειο τμήμα της πόλης, ενώ υπάρχουν αρκετά βουδιστικά μοναστήρια και ναοί. Αντίθετα, δεν έχει κάποιο αεροδρόμιο, πρ