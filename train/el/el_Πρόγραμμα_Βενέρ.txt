Το πρόγραμμα Βενέρα (ρωσικά: Венера, αγγλικά: Venera) αποτελούνταν από σειρά μη επανδρωμένων διαστημοσυσκευών που αναπτύχθηκαν στην ΕΣΣΔ από το 1961 έως το 1984 με στόχο την μελέτη του πλανήτη Αφροδίτη, από όπου προήλθε και το όνομά του προγράμματος (Βενέρα στα ρωσικά σημαίνει Αφροδίτη). Συνολικά δέκα από τα σκάφη που εστάλησαν μπόρεσαν να αναμεταδώσουν δεδομένα από την επιφάνεια της Αφροδίτης και ακόμη δεκατρία μπόρεσαν να μεταδώσουν δεδομένα από την ατμόσφαιρα της.
Τα σκάφη Βενέρα συνέβαλαν στην καλύτερη κατανόηση της Αφροδίτης, όσον αφορά, μεταξύ άλλων, τις συνθήκες που επικρατούν στην επιφάνεια της, την ατμοσφαιρική της σύνθεση και την γεωμορφολογία της. Το πρόγραμμα πέτυχε και την πρώτη προσεδάφιση ανθρώπινης συσκευής σε άλλο πλανήτη.


== Σημαντικές επιτυχίες ==

Το πρόγραμμα των αποστολών αυτό χαρακτηρίζεται επιτυχημένο καθώς, εκτός των επιστημονικών μετρήσεων που πραγματοποίηθηκαν, πολλές απο αυτές αποτελούν ορόσημα της διαστημικής εξερεύνησης. Συγκεκριμένα :
Το σκάφος Βενέρα 3 (Νοέμβριος 1966) ήταν η πρώτη ανθρώπινη συσκευή που εισήλθε στην ατμόσφαιρα άλλου πλανήτη και συνετρίβη στην επιφανειά του.
Το Βενέρα 7 (Δεκέμβριος 1970) πέτυχε την πρώτη "μαλακή" (ελεγχόμενη) προσεδάφιση σε άλλο πλανήτη.
Το Βενέρα 9 (Ιούνιος 1975) μετέδωσε φωτογραφίες από την επιφάνεια του πλανήτη.
ενώ το Βενέρα 15 (Ιούνιος 1983) εκτέλεσε υψηλής ανάλυσης χαρτογράφηση της Αφροδίτης με σάρωση από ραντάρ.


== Ειδικές δυσκολίες ==
Οι συνθήκες πίεσης και θερμοκρασίας του επικρατούν στην ατμόσφαιρα και την επιφάνεια της Αφροδίτης είναι ακραίες (πίεση 90 ατμοσφαιρών και θερμοκρασία άνω των 400 βαθμών κελσίου), για αυτό και ο χρόνος επιβίωσης των διαστημοσυσκευών κυμάνθηκε από 23 λεπτά στις πρώτες αποστολές έως περίπου 2 ώρες στις τελευτα