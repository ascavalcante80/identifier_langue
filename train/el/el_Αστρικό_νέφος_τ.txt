Το αστρικό νέφος Τοξότη (γνωστό και Delle Caustiche, Μεσιέ 24, IC 4715) είναι ένα αστρικό νέφος σε απόσταση περίπου 10.000 ετών φωτός στον αστερισμό Τοξότης. Κάποιες φορές αναγνωρίζεται ως το αχνό ανοικτό σμήνος NGC 6603, το οποίο βρίσκεται μέσα στο νέφος, αλλά είναι πολύ μικρό και αχνό για να είναι το Μεσιέ 24.
Το αστρικό νέφος Τοξότη είναι ορατό με γυμνό μάτι κάτω από αρκετά καλές συνθήκες ως ένα αστρικό νέφος λίγο βόρεια του μ Τοξότη, ενώ με ελαφρώς χειρότερες συνθήκες η παραμικρή οπτική βοήθεια θα επιβεβαιώσει την παρουσία του. Με ισχυρότερα τηλεσκόπια θα αποκαλυφθεί μία πληθώρα αντικειμένων κοντά σε αυτό.
Το Μεσιέ 24 ανακαλύφθηκε από το Σαρλ Μεσιέ το 1764. Το Μεσιέ 24 αποτελεί ένα από τα περίεργα αντικείμενα Μεσιέ. Ο Μεσιέ αναφέρει για το νούμερο 24 ότι είναι ένα αντικείμενο με μήκος 1,5 μοίρες και το περιγράφει ως «ένα νέφος που αποτελείται από άστρα διαφορετικού μεγέθους».


== Χαρακτηριστικά ==
Το αστρικό νέφος Τοξότη δεν είναι πραγματικό αντικείμενο του βαθέως ουρανού, αλλά ένα αστρικό νέφος που εκτείνεται για αρκετές χιλιάδες έτη φωτός και αποτελεί μέρος των σπειροειδών βραχιόνων το οποίο γίνεται ορατό εξαιτίας της παρουσίας ενός τούνελ χωρίς διαστρική ύλη μέσα του. Παράθυρα σαν και αυτό που κάνει ορατό το Μ24 είναι σημαντικά για τη μελέτη της δομής του Γαλαξία, καθώς κάνουν δυνατή τη μελέτη περιοχών που αλλιώς δεν θα ήταν ορατές.
Τα άστρα, τα σμήνη και τα υπόλοιπα αντικείμενα που αποτελούν το Μεσιέ 24 είναι μέρος του βραχίονα του Τοξότη ή του βραχίονα Τοξότη-Τρόπιδος του Γαλαξία. Το Μεσιέ 24 γεμίζει ένα χώρο 