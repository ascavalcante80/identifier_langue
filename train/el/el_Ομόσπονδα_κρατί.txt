Το Ομοσπονδιακό κράτος της Γερμανίας συγκροτείται από 16 συν-ομόσπονδα κρατίδια (γερμανικά: Bundesländer). Έχουν παραδοσιακά αυξημένο βαθμό αυτονομίας από την κεντρική κυβέρνηση και σε πολλά θέματα αποκλειστική νομοθετική αρμοδιότητα. Η ονομασία, η οποία χρησιμοποιείται στο γερμανικό Σύνταγμα (Grundgesetz), είναι «κράτη» της ομοσπονδιακής δημοκρατίας (Länder der Bundesrepublik).
Η διάκριση αυτή δεν είναι ασήμαντη, επειδή μετά από το Β' Παγκόσμιο Πόλεμο στο δυτικό τμήμα του κατειλημμένου Γερμανικού Ράιχ αρχικά δημιουργήθηκαν σαν κρατικές διοικητικές μονάδες τα κράτη και με βάση αυτά κατόπιν η ομοσπονδία (η Ομοσπονδιακή Δημοκρατία της Γερμανίας δηλαδή). Σε αντίθεση με αυτή τη πρακτική επανιδρύθηκε στην έκταση της κατειλημμένης Αυστρίας πρώτα η ομοσπονδία και μετά τα ομόσπονδα κρατίδια (λέγονται όπως στην Γερμανία Bundesländer).
Το Βερολίνο και το Αμβούργο συχνά αποκαλούνται ως πόλεις-κράτη (Stadtstaaten), όπως και η Ελεύθερη Χανσεατική πόλη της Βρέμης, η οποία περιλαμβάνει τις πόλεις Βρέμη και Μπρεμερχάφεν.