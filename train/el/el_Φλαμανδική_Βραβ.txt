Η Φλαμανδική Βραβάντη (Ολλανδικά: Vlaams-Brabant, Γαλλικά: Brabant flamand) είναι επαρχία της Φλάνδρας, μίας εκ των τριών περιοχών του Βελγίου. Συνορεύει με τις Βελγικές επαρχίες Αμβέρσα, Λιμβουργία, Βαλλωνική Βραβάντη, Αινώ και Ανατολική Φλάνδρα. Η Φλαμανδική Βραβάντη περικυκλώνει επίσης εξ ολοκλήρου της Περιοχή της Πρωτεύουσας Βρυξελλών. Πρωτεύουσά της είναι η Λέουβεν. Έχει έκταση 2.106 τετρ. χλμ. που χωρίζεται σε δύο διοικητικές περιφέρειες (arrondissementen στα Ολλανδικά) που περιέχουν 65 δήμους.
Η Φλαμανδική Βραβάντη δημιουργήθηκε το 1995 με τη διάσπαση της πρώην επαρχίας της Βραβάντης σε τρία μέρη: δύο νέες επαρχίες, τη Φλαμανδική Βραβάντη και τη Βαλλωνική Βραβάντη, και την Περιοχή της Πρωτεύουσας Βρυξελλών που δεν ανήκει πλέον σε καμία επαρχία. Ο διαχωρισμός έγινε για να διευκολυνθεί η τελική διαίρεση του Βελγίου σε τρεις περιοχές (Φλάνδρα, Βαλλωνία και Περιοχή της Πρωτεύουσας Βρυξελλών).
Είναι επαρχία με πλούσια πολιτιστική ιστορία και μεγάλη ποικιλία τυπικών προϊόντων. Μεταξύ αυτών και μερικές από τις παγκοσμίου φήμης Βελγικές μπύρες.
Η επαρχία συναποτελείται από δύο διαμερίσματα. Το Διαμέρισμα Halle-Vilvoorde έχει στο κέντρο του τις Βρυξέλλες. Επομένως είναι κυρίως κατοικήσιμη περιοχή, αλλά έχει επίσης μεγάλες βιομηχανικές ζώνες. Για παράδειγμα, είναι έδρα του βασικού αεροδρομίου του Βελγίου. Το άλλο διαμέρισμα είναι το