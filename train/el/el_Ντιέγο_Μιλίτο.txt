Ο Ντιέγο Μιλίτο (ισπανικά: Diego Milito) είναι Αργεντίνος ποδοσφαιριστής, γεννημένος στις 12 Ιουνίου 1979 στην Μπερνάλ της Αργεντινής. Αγωνίζεται από το 2014 στην Ράσινγκ Κλουμπ.
Ο Μιλίτο έχει το ψευδώνυμο El Príncipe ("Ο Πρίγκηπας"), λόγω της ομοιότητάς του με τον Ουρουγουανό ποδοσφαιριστή Ένσο Φρανσέσκολι, που είχε το ίδιο ψευδώνυμο.


== Καριέρα ==


=== Ράσινγκ Κλουμπ ===
Ο Μιλίτο άρχισε να παίζει στην Ρασίνγκ το 1999, όπου κέρδισε το 2001 το Απερτούρα. Παράλληλα, εκείνη την περίοδο ο αδελφός του, Γκαμπριέλ Μιλίτο, αγωνιζόταν στην αντίπαλο της Ρασίνγκ, την Ιντεπεντιέντε. Αγωνίστηκε στη Ρασίνγκ από το 1999 ως το 2003 και σε 137 εμφανίσεις πέτυχε 34 γκολ.


=== Τζένοα ===
Το 2003, ο Μιλίτο συμφώνησε με την Τζένοα. Μετά από δύο πολύ επιτυχημένες σεζόν, όπου σκόραρε 33 γκολ σε 59 ματς, αναγκάστηκε να φύγει από την Τζένοα, επειδή υποβιβάστηκε στην Σέριε C1 για ανάμειξη του συλλόγου σε στημένους αγώνες. Έτσι, ο Μιλίτο πήγε στη Σαραγόσα.


=== Ρεάλ Σαραγόσα ===
Ο Μιλίτο έδειξε τις απίστευτες ικανότητές του και στην Ισπανία με τη φανέλα της Ρεάλ Σαραγόσα, σκοράροντας 4 γκολ στον πρώτο ημιτελικό του Κυπέλλου Ισπανίας 2006 εις βάρος της Ρεάλ Μαδρίτης (ο αγώνας έληξε 6-1 ). Επίσης έγινε ο κορυφαίος σκόρερ της Σαραγόσα με 16 γκολ.
Ο Μιλίτο ήταν στη δεύτερη θέση στην κατάταξη των σκόρερ τη σεζόν 2006-07. Σκόραρε 23 γκολ, δύο λιγότερα από τον πρώτο στην κατάταξη Ρουντ Φαν Νίστελροϊ και τρία από τον νικητή του Χρυσού Παπουτσιού, Φραντσέσκο Τόττι.
Το Νοέμβριο του 2006, η Σαραγόσα αποφάσισε να αγοράσει όλα τα δικαιώματα του Μιλίτο από τη Τζένοα.
Το 2007, ο Μιλίτο έγινε ο αρχηγός της Σαραγόσα, παίρνοντας το περιβραχιόνιο από τον αδελφό του, Γκαμπριέλ Μιλίτο, ο οποίος πήγε στην Μπαρτσελόνα, ενώ παράλληλα η ρήτρα του αυξήθηκε μέχρι τα 100.000.000 €, καθώς παρατάθηκε το συμβόλαιο με τη Σαραγόσα. Με τα γκολ του βοήθησε τη Σαραγόσα να τελειώσει το πρωτάθλημα στην 6η θέση. Συνολικά σκόραρε 53 γκολ σε 108 εμφανίσεις.


=== Επιστροφή στη Γένοβα ===
Την 1η Σεπτεμβρίου 2008, λίγο πριν κλείσει η μεταγραφική περίοδος του καλοκαιριού, η Τζένοα ανακοίνωσε την απόκτηση του Μιλίτο από τη Σαραγόσα, καθώς η ισπανική ομάδα είχε υποβιβαστεί στη Σεγούντα Ντιβιζιόν. Ο ατζέντης του, Φερνάντο Ιδάλγο, είπε ότι ο Μιλίτο επέστρεψε στη Τζένοα, παρά τις προσφορές από μεγαλύτερες ομάδες της Ευρώπης. Έκανε το ντεμπούτο του στις 14 Σεπτεμβρίου στον αγώνα με τη ΑΚ Μίλαν. Η Τζένοα κέρδισε τον αγώνα με 2-0, με το Μιλίτο να δίνει ασίστ στο πρώτο γκολ και να σκοράρει στο δεύτερο. Στις 9 Νοεμβρίου έκανε το πρώτο του χατ-τρικ για τη Τζένοα στη νίκη επί της Ρετζίνα με 4-0. Στο δεύτερο πέρασμά του από τη Τζένοα, σκόραρε 24 γκολ σε 31 αγώνες.


=== Ίντερ ===


==== 2009-10 ====

Στις 20 Μαΐου 2009, ο Μιλίτο πήρε μεταγραφή στην Ίντερ, μαζί με τον Τιάγκο Μότα.

Ο Μιλίτο προσαρμόστηκε γρήγορα στη νέα του ομάδα, και είχε ένα εξαιρετικό ξεκίνημα, σκοράροντας 2 γκολ στο World Football Challenge εις βάρος της ΑΚ Μίλαν. Στη συνέχεια, στις 29 Αυγούστου, αγωνίστηκε στο πρώτο Ντέρμπι ντέλλα Μαντονίνα, όπου σκόραρε και ένα γκολ. Αργότερα, στις 13 Σεπτεμβρίου, σκόραρε το δεύτερό του γκολ με την Ίντερ με αντίπαλο την Πάρμα. Στην επόμενη αγωνιστική με την Κάλιαρι, σκόραρε 2 γκολ, στη νίκη με 2-1 της Ίντερ. Αυτά τα δύο γκολ τον κατέταξαν στην πρώτη θέση στην κατάταξη των πρώτων σκόρερ της Σέριε Α, με 0,8 γκολ ανά αγώνα. Η φόρμα του Μιλίτο συνεχίστηκε και στη συνέχεια, σκοράροντας ένα γκολ στον αγώνα με τη Νάπολι (ο αγώνας έληξε 3–1 υπέρ της Ίντερ).
Ο Μιλίτο έγινε γρήγορα βασικός στην Ίντερ, ενώ συνέχιζε να σκοράρει. Στις 30 Οκτωβρίου σκόραρε το 5ο γκολ στον αγώνα με την Παλέρμο (5-3). Στον επόμενο αγώνα με τη Λιβόρνο σκόραρε κι άλλο γκολ . Τρις μέρες αργότερα, στις 4 Νοεμβρίου, σκόραρε το πρώτο γκολ στο Τσάμπιονς Λιγκ, στη νίκη με 2-1 επί της Ντιναμό Κιέβου. Στις 24 Φεβρουαρίου 2010, σκόραρε το πρώτο γκολ της Ίντερ στην αναμέτρηση με τη Τσέλσι, και το δεύτερό του στη διασυλλογική διοργάνωση (ο αγώνας έληξε με 2-1 υπέρ της Ίντερ)  Τέσσερις μέρες αργότερα, ο Μιλίτο σκόραρε το νικητήριο γκολ στον αγώνα με την Ουντινέζε.  Στις 27 Μαρτίου, αν και δεν αγωνίστηκε στο νικηφόρο αγώνα με τη Λιβόρνο (3-0)  λόγω τραυματισμού, επέστρεψε στην αγωνιστική δράση στην ήττα από την Ρόμα στο κύπελλο με 2-1, όμως σκόραρε και το γκολ της Ίντερ.  Στις 31 Μαρτίου σκόραρε στον εντός έδρας αγώνα για τα προημιτελικά του Τσάμπιονς Λιγκ 2009-10 το νικητήριο γκολ, δίνοντας έτσι το προβάδισμα στο συνολικό σκορ και τις βάσεις για την πρόκριση στους ημιτελικούς. Επίσης στα ημιτελικά, σκόραρε ένα γκολ στη νίκη με 3-1 επί της Μπαρτσελόνα.
Ο Μιλίτο έπαιξε καθοριστικό ρόλο στα τελευταία ματς της σεζόν, με αποτέλεσμα, η Ίντερ να κατακτήσει το πρώτο τρεμπλ στην ιστορία του ιταλικού ποδοσφαίρου. Βοήθησε τους Νερατζούρι να κατακτήσουν το κύπελλο, σκοράροντας το μοναδικό γκολ στον τελικό με τη Ρόμα. Έντεκα μέρες αργότερα, σκόραρε το γκολ στον αγώνα με τη Σιένα, όπου αυτή η νίκη έδωσε στην Ίντερ το 18ο πρωτάθλημα. Τέλος, σκόραρε δύο φορές στον τελικό του Τσάμπιονς Λιγκ 2009-10, με την Μπάγερν.
Στις 9 Αυγούστου 2010, ο Μιλίτο υπέγραψε ένα νέο, τετραετές συμβόλαιο με την Ίντερ. On 26 August, Milito was named 2010 UEFA Forward and Player of the Year.


==== 2010-11 ====
Στις 26 Αυγούστου κλήθηκε στην απονομή του βραβείου: Ποδοσφαιριστής της Χρονιάς της ΟΥΕΦΑ. Ήταν υποψήφιος ως ο καλύτερος επιθετικός, όπου και κέρδισε. Η Ίντερ συνέχισε την καλή πορεία της από την προηγούμενη σεζόν, κατακτώντας το Σούπερ Καπ Ιταλίας, κερδίζοντας τη Ρόμα με 3-1. Όμως δεν κατάφερε να κατακτήσει το Σούπερ Καπ, αφού έχασε με 2-0 από την Ατλέτικο Μαδρίτης. Όμως κατέκτησε το Παγκόσμιο Κύπελλο Συλλόγων 2010, με το Μιλίτο να σκοράρει ένα γκολ στα ημιτελικά, με αντίπαλο την νοτιοκορεάτικη Σέονγκναμ.
Στις 24 Ιανουαρίου 2011, ο Μιλίτο έλαβε μέρος στα βραβεία Oscar del Calcio για τον "Καλύτερο ξένο ποδοσφαιριστή της χρονιάς" και για τον "Καλύτερο ποδοσφαιριστή της Χρονιάς" για τη σεζόν 2009-10, τα οποία τα κέρδισε. Αυτή τη σεζόν ο Μιλίτο σκόραρε μόνο 8 γκολ σε 34 αγώνες, σε μία σεζόν με τραυματισμούς.


==== 2011-12 ====
Στην πρώτη αγωνιστική της σεζόν 201-2012, ο Μιλίτο σκόραρε 2 γκολ στην ήττα από την Παλέρμο με 4-3. Στις 2 Νοεμβρίου πέτυχε το 200ό γκολ, στη νίκη με 2-1 επί της Λιλ, στα πλαίσια του Τσάμπιονς Λιγκ 2011-12
Στις 27 Νοεμβρίου, ο Μιλίτο πραγματοποίησε την 400ή εμφάνισή του στον αγώνα με τη Σιένα, ενώ στις 18 Δεκεμβρίου αγωνίστηκε στο 100ό παιχνίδι του στην Σέριε Α. Στις 15 Ιανουαρίου 2012, ο Μιλίτο σκόραρε το μοναδικό γκολ στο Ντέρμπι ντέλλα Μαντονίνα, που χάρισε την νίκη στην Ίντερ.
Την 1η Φεβρουαρίου, ο Μιλίτο σκόραρε και α τέσσερα γκολ για την Ίντερ στην ισοπαλία με την Παλέρμο (4-4). Ο Μιλίτο πέτυχε χατ-τρικ την 1η Απριλίου, απέναντι στην πρώην ομάδα του, την Τζένοα (5-4 υπέρ της Ίντερ), ενώ έκανε ακόμα ένα χατ-τρικ στο Ντέρμπι ντέλλα Μαντονίνα.


==== 2012-13 ====
Ο Μιλίτο ξεκίνησε δυναμικά τη σεζόν 2012-13, σκοράροντας το δεύτερο γκολ της νίκης με 0-3 επί της νεοφώτιστης Πεσκάρα στο πρώτο παιχνίδι της σεζόν. Στις 28 Οκτωβρίου συμπήρωσε τις 100 συμμετοχές με τη φανέλα της Ίντερ. Τρις μέρες αργότερα, σκόραρε το νικητήριο γκολ στον αγώνα με τη ΟΚ Σαμπντόρια, ενώ αυτό ήταν το 200ό γκολ του σε όλη την καριέρα του. Στις 4 Νοεμβρίου σκόραρε δύο φορές στη νίκη με 3-1 επί της Γιουβέντους.
Ο Μιλίτο σκόραρε ένα γκολ επί της Νάπολι, το οποίο ήταν το 28ο γκολ του 2012 στη Σέριε Α. Έτσι έγινε ο παίκτης με τα περισσότερα γκολ στη Σέριε Α κατά τη διάρκεια του ημερολογιακού έτους 2012.
Επιστρέφοντας από τραυματισμό που υπέστη στις 10 Φεβρουαρίου 2013, απέδειξε ότι είναι σε φόρμα, αφού σκόραρε ένα γκολ και έδωσε μία ασίστ στον εντός έδρας αγώνα με τη Κιέβο. Όμως στις 14 Φεβρουαρίου, στον αγώνα του Γιουρόπα Λιγκ με την Κλουζ, τραυματίστηκε σοβαρά, παθαίνοντας ρήξη πρόσθιου χιαστού στο αριστερό του γόνατο, με αποτέλεσμα να μείνει εκτός αγωνιστικής δράσης για 6 μήνες.


==== 2013-14 ====
Ο Μιλίτο επέστρεψε από τον τραυματισμό του στον εντός έδρας αγώνα με τη Σασουόλο στις 2