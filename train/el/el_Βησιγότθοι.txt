Οι Βησιγότθοι ήταν κλάδος των νομαδικών γερμανικών φυλών που αναφέρονται συνολικά ως Γότθοι. Αυτές οι φυλές άκμασαν και εξαπλώθηκαν τα τελευταία χρόνια της Ρωμαϊκής αυτοκρατορίας κατά την Ύστερη Αρχαιότητα, γνωστή και ως περίοδος των Μεγάλων Μεταναστεύσεων.


== Μετακινήσεις σε Βαλκανική, Ιταλία ==
Οι Βησιγότθοι αρχικά αναδείχθηκαν ως ξεχωριστή πληθυσμιακή ομάδα κατά τον 4ο αιώνα μ.Χ., αρχικά στην Βαλκανική, όπου και συμμετείχαν σε πολλές εκστρατείες κατά της Ανατολικής και της Δυτικής Ρωμαϊκής Αυτοκρατορίας. Ο Βησιγοτθικός στρατός υπό την ηγεσία του Αλάριχου Α΄ εκστράτευσε επιτυχημένα και κυρίευσε ακόμη και την ίδια τη Ρώμη, το 410.


== Το βησιγοτθικό βασίλειο ==

Μετά τον θάνατο του Αλάριχου Α΄ εγκαταστάθηκαν στην νότια Γαλατία και χρησιμοποιήθηκαν ως μισθοφόροι από τους Ρωμαίους. Σύντομα όμως επαναστάτησαν και δημιούργησαν το δικό τους βασίλειο με πρωτεύουσα την Τουλούζη. Σταδιακά επεκτάθηκαν στην Ιβηρική χερσόνησο εκτοπίζοντας τους Βάνδαλους και τους Αλανούς. Ταυτόχρονα όμως η κυριαρχία τους στην νότια Γαλατία τερματίστηκε το 507, καθώς εκδιώχθηκαν από τους Φράγκους, υπό τον Χλωδοβίκο Α΄. Έτσι το Βησιγοτθικό βασίλειο, που λαμβάνει συνήθως το όνομα του Βασιλείου του Τολέδο, περιορίστηκε στην Ιβηρική, την σημερινή Ισπανία και Πορτογαλία, με το εξαίρεση το Σουηβικό βασίλειο της Γαλικίας και την βυζαντινή επαρχία της ιβηρικής, στα νότια. Το 711 και 712 οι Βησιγότθοι ηττήθη