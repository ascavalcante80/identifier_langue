Το Βερσάιγ (γαλλικά: Versailles) ή Βερσαλλίες, όπως απαντάται στην ελληνική βιβλιογραφία, είναι πόλη στο νομό των Υβελίν στην περιοχή της Ιλ-ντε-Φρανς, διεθνώς γνωστή για το Παλάτι των Βερσαλλιών και τους κήπους του, το οποίο έχει χαρακτηριστεί ως μνημείο παγκόσμιας κληρονομιάς από την UNESCO. Σύμφωνα με την απογραφή του 2008, ο πληθυσμός της πόλης το 2008 ήταν 88.641 και οι κάτοικοι είχαν φθάσει τον μέγιστο αριθμό των 94.145 το 1975.
Η πόλη ιδρύθηκε de facto από τον Λουδοβίκο τον ΙΔ΄. Ήταν η πρωτεύουσα της Γαλλίας για σχεδόν έναν αιώνα από το 1682 ως το 1789, πριν από τη Γαλλική Επανάσταση. Αφού η πόλη έχασε την βασιλική της θέση, έγινε περιφερειακή πρωτεύουσα του νομού της Σεν-ε-Ουάζ το 1790 και αργότερα του νομού των Υβελίν (Yvelines) το 1968 και έδρα Καθολικού επισκόπου. Οι Βερσαλλίες είναι ιστορικά γνωστές για τ