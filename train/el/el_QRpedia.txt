Το QRpedia είναι μια διαδικτυακή εφαρμογή για κινητά που χρησιμοποεί QR κωδικούς για την παροχή άρθρων της Wikipedia στους χρήστες, στη γλώσσα της επιλογής τους. Οι κωδικοί QR μπορούν να δημιουργηθούν εύκολα για το σύδεσμο σε οποιαδήποτε διεύθυνση Uniform Resource Identifier (URI), αλλά το QRpedia παρέχει επιπλέον λειτουργικότητα.
Το QRpedia επινοήθηκε από τον Roger Bamkin, τον τότε πρόεδρο του Wikimedia UK, γράφτηκε από τον Terence Eden και παρουσιάστηκε τον Απρίλιο του 2011. Σήμερα χρησιμοποιείται από ιδρύματα στα οποιά περιλαμβάνονται μουσεία στο Ηνωμένο Βασίλειο, τις Ηνωμένες Πολιτείες Αμερικής και την Ισπανία. Ο πηγαίος κώδικάς του διατίθεται ελεύθερα κάτω από την MIT Άδεια Χρήσης.


== Μέθοδος ==

Όταν ο χρήστης σκανάρει ένα QR κωδικό της QRpedia στο κινητό του τηλέφωνο, η συσκευή αποκωδικοποιεί τον κώδικα αυτό σε μια διεύθυνση (URL) χρησιμοποιώντας το όνομα χώρου (domain name) "qrwp.org" και η διαδρομή της οποίας είναι ο τίτλος ενός άρθρου της Wikipedia, και στέλνει την αίτηση (request) για το άρθρο αυτό στον εξυπηρετητή διαδικτύου (web server) της QRpedia. Επίσης στέλνει τις ρυθμίσεις γλώσσας της συσκευής.
Ο εξυπηρετητής της QRpedia στη συνέχεια χρησιμοποιεί την Διεπαφή Προγραμματισμού Εφαρμογών (API) της Wikipedia  για να διαπιστώσεις αν υπάρχει έκδοση του συγκεκριμένου άρθρου της Wikipedia article στη γλώσσα που χρησιμοποιείται από τη συσκευή, και αν ναι, επιστρέφει το περιεχόμενό της σε φιλική για την κινητή συσκευή μορφή. Αν δεν υπάρχει έκδοση του άρθρου στην προτιμώμενη γλώσσα, τότε παρέχεται η επιλογή από τις διαθέσιμες γλώσσες ή η μηχανική της μετάσφραση μέσω του Google trans