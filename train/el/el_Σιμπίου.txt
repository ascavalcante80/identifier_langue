Το Σιμπίου (Sibiu ρουμανική προφορά [siˈbiw]) είναι πόλη της κεντρικής Ρουμανίας της περιοχής της Τρανσυλβανίας. Η πόλη θεωρείται από τις γραφικότερες της Ρουμανίας, καθώς διατηρεί αναλλοιώτα στοιχεία της μεσαιωνικής πόλης. Βρίσκεται σχεδόν πάνω στο πέρασμα από την Βλαχία στην Τρανσυλβανία. Ανήκει στην Κεντρική περιφέρεια, στην επαρχία Σιμπίου. Ο πληθυσμός της πόλης είναι 137.026 κάτοικοι σύμφωνα με την απογραφή του 2011. Η πόλη επιλέχτηκε για Πολιτιστική Πρωτεύουσα της Ευρώπης το έτος 2007 μαζί με την Πόλη του Λουξεμβούργου. Η χρονιά αυτή ήταν η χρονιά ένταξης της Ρουμανίας στην Ευρωπαϊκή Ένωση.


== Ιστορικά στοιχεία ==
Η πόλη αναφέρεται για πρώτη φορά από τον πάπα Κελεστίνο Γ΄, το 1192. Ιδρύθηκε από Γερμανούς της Τρανσυλβανίας. Το γερμανικό όνομά της πόλης ήταν Χέρμανστάντ (Hermannstadt). Από το 1692 έως το 1711 αποτέλεσε πρωτεύουσα του Πριγκιπάτου της Τρανσυλβανίας αντικαθιστώντας την προηγούμενη πρωτεύουσα Άλμπα Ιούλια. Μετά την κατάλυση του πριγκιπάτου η περιοχή έγινε μέρος της αυτοκρατορίας της Αυστρίας. Στην Αυστροουγγαρία παρέμεινε μέχρι το 1919 οπότε και η Τρανσυλβανία ενσωματώθηκε στην Ρουμανία. Η πόλη μετονομάστηκε σε Σιμπίου, όνομα που προέρχεται από την λατινική ονομασία της περιοχής (Cibinium).


== Αξιοθέατα ==
Η πόλη θεωρείται από τις ομορφότερες πόλεις της Ρουμανίας. Το κέντρο της πόλης περιλαμβάνει πολυάριθμα διατηρητέα κτίρια. Η μεσαιωνική πόλη χωρίζεται σε δύο μέρη, στην πάνω και κάτω πόλη. Διατηρείται επίσης η μεσαιωνική οχύρωση της πόλης και οι πύργοι που περιλάμβανε. Η πόλη διαθέτει δύο μεγάλα μουσεία. Το υπαίθριο εθνογραφικό μουσείο ASTRA, το οποίο περιλαμβάνει 340 κτίρια αναμεσά τους ανεμόμυλους, νερόμυλους και ελαιοτριβεία και το μουσείο έργων τέχνης Μπ