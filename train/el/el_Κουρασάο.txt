Το Κράτος του Κουρασάο (Ολλανδικά:Land Curaçao, Παπιαμέντο: Pais Kòrsou) είναι νησιωτική συστατική χώρα του Βασιλείου των Κάτω Χωρών, που βρίσκεται στο νότιο μέρος της Καραϊβικής Θάλασσας. Αποτελείται από το ομώνυμο νησί Κουρασάο (έκταση 444 χλμ2) και την ακατοίκητη νησίδα (έκταση 1,7 χλμ2) Κλάιν Κουρασάο (Μικρό Κουρασάο). Μέχρι τον Οκτώβριο του 2010 άνηκε στις Ολλανδικές Αντίλλες. Ο πληθυσμός του είναι περίπου 142.000 κάτοικοι. 
Το Κουρασάο έχει πρωτεύουσα την Βίλλεμσταντ.


== ΑυτονομίαΕπεξεργασία ==
Στις 15 Μαΐου του 2009 διενεργήθηκε δημοψήφισμα για το καθεστώς του νησιού. Οι ψηφοφόροι κλήθηκαν να αποφανθούν για το αν δέχονται την προταθείσα συμφωνία για να γίνει αυτόνομο το Κουρασάο στα πλαίσια του Βασιλείου των Κάτω Χωρών (ως τμήμα της διάλυσης των Ολλανδικών Αντιλλών) ή όχι. Το 52% των ψηφισάντων ενέκριναν τη συμφωνία. Το Κουρασάο απέκτησε Σύνταγμα , το οποίο τέθηκε σε ισχύ στις 10 Οκτωβρίου 2010. Πρώτος κυβερνήτης ανέλαβε ο Φριτς Γκέντγκεντραγκ και πρωθυπουργός ο Γκέριτ Σχότε. Στις 3 Αυγούστου 2012 ο Σχότε παραιτήθηκε από την πρωθυπουργία και στη θέση του ανέλαβε προσωρινά ο Στάνλεϊ Μπετριάν, από τις 29 Σεπτεμβρίου ως τις 31 Δεκεμβρίου 2012. Το 2015 ο Ιβάρ Ασιές αντικαταστάθηκε στην πρωθυπουργία από τον Μπέρναρντ Γουάιτμαν.


== Κυβερνήτες του ΚουρασάοΕπεξεργασία ==
Από το 2010, έχουν αναλάβει Κυβερνήτες οι εξής:


=== Γενικές εκλογές του Κουρασάο, 2010Επεξεργασία ===
Στις γενικές εκλογές που διεξήχθησαν στο Κουρασάο στις 27 Αυγούστου 2010, εξελέγησαν τα μέλη του Νησιωτικού Συμβουλίου. Μετά τις εκλογές οι Ολλανδικές Αντίλλες διαλύθηκαν και το Κουρασάο έγινε συστατικό κράτος εντός του Βασιλείου των Κάτω Χωρών. Τα μέλη του νησιωτικού συμβουλίου έγιναν μέλη Βουλής. Το Κόμμα για τις Ανασυγκροτημένες Αντίλλες αύξησε τις έδρες του από 7 σε 8, αλλά ο συνασπισμός του οποίου ηγείτο απώλεσε την πλειοψηφία. Πρώτος πρωθυπουργός του Κουρασάο ανέλαβε στις 10 Οκτωβρίου 2010 ο Γκέριτ Σότε από το Movementu Futuro Korsou (MFK) , το οποίο σχημάτισε κυβέρνηση συνασπισμού με το Movishon Antia Nobo (MAN) και το Pueblo Soberano (PS).


== Γενικές εκλογές του Κουρασάο, 2012Επεξεργασία ==
Στις εκλογές που διεξήχθησαν στις 19 Οκτωβρίου 2012 εγγεγραμμένα ήταν 116.857 άτομα π