Για άλλες χρήσεις, δείτε: Ουάσινγκτον (αποσαφήνιση).
Η Ουάσινγκτον, Π.Κ. (αγγλικά: Washington, D.C., προφέρεται: [ˈwɒʃɪŋtən diːˈsiː] ( ακούστε), με επίσημη ονομασία Περιφέρεια της Κολούμπια και κοινώς αναφερόμενη ως Ουάσινγκτον, "η Περιφέρεια", ή απλά Ντι Σι) είναι η πρωτεύουσα των Ηνωμένων Πολιτειών. Στις 16 Ιουλίου 1790, το προεδρικό διάταγμα ενέκρινε την δημιουργία μιας περιφέρειας πρωτεύουσας ευρισκόμενης κατά μήκος του Ποταμού Πότομακ στην Ανατολική Ακτή. Όπως ορίζεται από το Σύνταγμα των Ηνωμένων Πολιτειών, η Περιφέρεια είναι στην αποκλειστική δικαιοδοσία του Κογκρέσου των Ηνωμένων Πολιτειών και ούτως δεν αποτελεί τμήμα καμίας πολιτείας των ΗΠΑ.
Οι πολιτείες του Μέριλαντ και της Βιρτζίνια δώρισαν έκαστη γη για να δημιουργηθεί η ομοσπονδιακή περιφέρεια, η οποία περιελάμβανε τους προϋπάρχοντες οικισμούς του Τζόρτζταουν και της Αλεξάντρια· όμως, το Κογκρέσο την επέστρεψε στη Βίρτζινια το 1846. Ονομασμένη προς τιμήν του Τζορτζ Ουάσινγκτον, η Πόλη της Ουάσινγκτον ιδρύθηκε το 1791 για να εξυπηρετεί τον σκοπό της νέας εθνικής πρωτεύουσας. Το Κογκρέσο δημιούργησε μια ενιαία δημοτική διοίκηση για όλη την Περιφέρεια της Κολούμπια μετά τον Αμερικανικό Εμφύλιο Πόλεμο.
Η Ουάσινγκτον, Π.Κ., είχε εκτιμώμενο πληθυσμό 617.996 το 2011, ούσα η 25η πολυπληθέστερη πόλη στις Ηνωμένες Πολιτείες. Η μητροπολιτική περιοχή της Ουάσινγκτον το 2011 υπολογίζεται ότι είχε 5.703.948 κατοίκους και ήταν η έβδομη μεγαλύτερη στη χώρα.


== ΙστορίαΕπεξεργασία ==