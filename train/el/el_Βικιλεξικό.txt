To Βικιλεξικό (στα αγγλικά, Wiktionary) είναι ένα σχέδιο πολύγλωσσου λεξικού του οργανισμού Wikimedia. Ακριβέστερα, ο όρος «Βικιλεξικό» υποδεικνύει την ελληνόφωνη έκδοση αυτού του σχεδίου. Βασίζεται σε ένα σύστημα Wiki και το περιεχόμενό του μπορεί να χρησιμοποιηθεί ελεύθερα (υπό την GNU Free Documentation License).
Η σχέση ανάμεσα στο Βικιλεξικό και την Βικιπαίδεια μπορεί να οριστεί από τη φράση:

«Η Βικιπαίδεια δεν είναι λεξικό, το Βικιλεξικό δεν είναι εγκυκλοπαίδεια.»

Στην πράξη αυτό σημαίνει ότι:
μια εγκυκλοπαίδεια εξηγεί τα σημαινόμενα, τα πράγματα, ενώ
ένα λεξικό εξηγεί τα σημαίνοντα, τις λέξεις.
Βέβαια, το σύνορο είναι θολό. Υπάρχουν λεξικά που αφορούν έναν συγκεκριμένο τομέα, ή ακόμα εγκυκλοπαιδικά λεξικά. Πολλοί όροι που βρίσκονται σε μια εγκυκλοπαίδεια (κυρίως, στη Βικιπαίδεια) θα ταίριαζαν περισσότερο σε ένα λεξικό. Σε μια τυπωμένη εγκυκλοπαίδεια, αυτή η επανάληψη απαντά σε μια πρακτική ανάγκη, το να μην χρειάζεται να ανοίξει κάποιος πολλά βιβλία. Στη Βικιπαίδεια (και, πολύ λιγότερο, στο Βικιλεξικό), η αιτία έγκειται στη συνεργασία πολλών συνεισφερόντων και πότε πότε στην έλλειψη κοινής αντίληψης σχετικά με τη δομή του οργανισμού Wikimedia.
Πάντως, η διαφορά σημαινόμενου-σημαίνοντος διατηρεί όλη την έννοιά της. Η Βικιπαίδεια δεν είναι λεξικό, το Βικιλεξικό δεν είναι εγκυκλοπαίδεια.


== Στατιστικές ==
Ο πίνακας προέρχεται από εδώ


== Οργάνωση ==
Το Βικιλεξικό (με την ευρεία έννοια, δηλαδή το Wiktionary) έχει σαν απώτερο στόχο να γίνει ένα πολύγλωσσο λεξικό υπό δυο μορφές (και οι όροι, αλλά και οι ορισμοί, να είναι πολύγλωσσοι).
Το καθεαυτό «Βικιλεξικό» (το ελληνόφωνο, δηλαδή, Wiktionary) υποδεικνύει το μέρος του σχεδίου που περιέχει τους όρους στα ελληνικά όλων των ξένων γλωσσών.
Εκτός από τους όρους, βρίσκει κανείς την ετυμολογία, την προφορά, μεταφράσεις, συνώνυμα, κ.λπ.


== Ιστορία ==
Ο Daniel Alston, ή Fonzy, είναι από τους κύριους θεμελιωτές του σχεδίου. Το σχέδιο ξεκίνησε στο http://wiktionary.wikipedia.org την Πέμπτη 12 Δεκεμβρίου 2002 στις 6h40 UTC, μετά μετακόμισε στο http://www.wiktionary.org στις 26 Δεκεμβρίου 2002. Η ελληνόφωνη έκδοση δημιουργήθηκε την 1 Μαΐου 2004 στο http://fr.wiktionary.org.


== Ελληνόφωνη έκδοση ==
Το 2006 είδε το Βικιλεξικό να περνάει από λιγότερα από 300 λήμματα σε 75 000. Σε πρώτη φάση, εισήχθηκαν οι περισσότερες λέξεις της νέας 