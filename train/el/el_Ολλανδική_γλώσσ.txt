Τα ολλανδικά (ολλανδικά: Nederlands, προφορά: ▶ ) ανήκουν στις ινδοευρωπαϊκές γλώσσες, στην υποομάδα των γερμανικών γλωσσών. Από τα Ολλανδικά εξελίχθηκαν τα Αφρικάανς. Σήμερα, είναι μητρική γλώσσα περίπου 22 εκατομμυρίων κατοίκων. Εντός της Ευρωπαϊκής Ένωσης, καταλαμβάνει την 7η θέση στη σειρά κατοίκων που την ομιλούν ως μητρική γλώσσα. Ομιλείται βασικά στην Ολλανδία, το Βέλγιο (στο φλαμανδικό τμήμα της χώρας) και στο Σουρινάμ. Και στην Αρούμπα, τις Ολλανδικές Αντίλλες (τμήματα και τα δύο του Βασιλείου της Ολλανδίας και το Γαλλικό Βέστχουκ (ολλανδικά: Franse Westhoek, γαλλικά: Westhoek français) ομιλούνται τα ολλανδικά. Το τελευταίο αποτελεί τμήμα της Γαλλίας και αποκαλείται μερικές φορές "Γαλλική Φλάνδρα". Αναφέρεται δε στην περιοχή πέριξ της Δουνκέρκης. Σε λίγες περιοχές της Γερμανίας, κοντά στα σύνορα με την Ολλανδία, ομιλούνται και διδάσκονται επίσης τα ολλανδικά. Στη Νότια Αφρική και στην Ινδονησία (παλιά αποικία της Ολλανδίας), τα Ολλανδικά χρησιμοποιούνται ως γλώσσα-πηγή για τη δημιουργία λέξεων. Το 2005, η Ολλανδική γλώσσα διδασκόταν σε περίπου 40 χώρες, σε 220 πανεπιστήμια.


== Ολλανδία ==
Αποτελεί την επίσημη γλώσσα της χώρας που διδάσκεται στα σχολεία και χρησιμοποιείται από τις αρχές. Είναι η επίσημη γλώσσα περίπου 16 εκατομμυρίων κατοίκων. Εκτός από τα Ολλανδικά, ως επίσημη γλώσσα αναγνωρίζεται η Φριζική γλώσσα. Ως επίσημες διάλεκτοι αναγνωρίζονται τα Λιμβουργιανά και τα Κάτω-σαξονικά. Τα τουρκικά και τα αραβικά, ακολουθούμενα και από άλλες γλώσσες, ομιλούνται από περίπου 192.000 και 100.000 κατοίκους αντίστοιχα.


== Βέλγιο ==
Τα ολλανδικά είναι η μητρική γλώσσα περίπου 6 εκατομμυρίων Βέλγων Φλαμανδών.


== Προέλευση και εξέλιξη ==
Τα Ολλανδικά είναι μία δυτικογερμανική γλώσσα. Γεννήθηκε από τα Κάτω Γερμανικά, τα οποία ομιλούνταν και ομιλούνται ακόμη στην Βόρεια Γερμανία.
Αρχικά και κυρίως η Ολλανδική γλώσσα ομιλείται στην Ολλανδία, στη Φλάνδρα στα βόρεια του Βελγίου, καθώς και σε περιοχές που συνορεύουν με την Γ