Η σημαία της Κεντροαφρικανικής Δημοκρατίας καθιερώθηκε την 1η Δεκεμβρίου 1958. Σχεδιάστηκε από τον πρώτο Πρόεδρο του αυτόνομου εδάφους του Ουμπάνγκι- Σαρί, Μπαρτελεμί Μπογκάντα, ο οποίος πίστευε ότι «η Γαλλία και η Αφρική πρέπει να πορευτούν από κοινού». Για το λόγο αυτό έκανε συνδυασμό του κόκκινου, του άσπρου και του μπλε, που είναι τα χρώματα στη Σημαία της Γαλλίας με τα παναφρικανικά χρώματα (κόκκινο, πράσινο και κίτρινο). Το κόκκινο χρώμα συμβολίζει το αίμα που χύθηκε από το λαό του έθνους, για να φέρει την ανεξαρτησία, όπως και για την προστασία του κράτους. Το μπλε χρώμα εκπροσωπεί τον ουρανό και την ελευθερία, το λευκό την ειρήνη και την αξιοπρέπεια και τέλος, το κίτρινο αποτελεί σ