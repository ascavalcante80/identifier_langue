Γίββωνες ονομάζονται όλα τα μέλη της οικογένειας Υλοβατίδες των Ανθρωποειδών (πίθηκοι). Η οικογένεια διαιρείται σε τέσσερα γένη βάσει του αριθμού των διπλοειδών χρωμοσωμάτων τους: Υλοβάτης - Hylobates (44), Χούλοκ - (Hoolock) (38), Νομάσκος (Nomascus) (52), και Συμφάλαγγος (Symphalangus) (50).
Οι γίββωνες αποκαλούνται επίσης κατώτεροι πίθηκοι, και διαφέρουν από τους μεγάλους πιθήκους (κοινός χιμπαντζής, μπονόμπο, άνθρωπος, γορίλας και ουρακοτάγκος) στο μέγεθος (με τους γίββωνες να είναι αρκετά μικρότεροι από τους υπόλοιπους πιθήκους), στον περιορισμένο βαθμό φυλετικού διμορφισμού και σε άλλες μικρές ανατομικές διαφορές που θυμίζουν περισσότερο τις μαϊμούδες παρά τους μεγάλους πιθήκους.
Έχουν πολύ μακριά χέρια, σχεδόν δύο φορές μακρύτερα από ότι το υπόλοιπο σώμα τους, όπως επίσης και μακριά πόδια, περίπου 30% μακρύτερα από το κορμί τους. Οι γίββωνες είναι δενδρόβιοι και κινούνται ανάμεσα στα δέντρα μόνο με τα χέρια τους, αρπάζοντας το ένα κλαδί μετά το άλλο με μεγάλη άνεση (ταλαντεύσεις από δέντρο σε δέντρο). Είναι γνωστοί για την αξιοπρόσεχτη φωνή τους και τρέφονται με καρπούς, τρυφερά φύλλα, μπουμπούκια, λουλούδια, αλλά και αυγά και έντομα. Την τροφή τους πρώτα την πιάνουν με τα χέρια και μετά την βάζουν στο στόμα. Έχουν μακρείς κυνόδοντες για να καθαρίζουν τους σκληρούς καρπούς καθώς και για την πάλη μεταξύ τους.


== Ταξινόμηση ==

Οικογένεια Υλοβατίδες (Hylobatidae): γίββωνεςΓένος Υλοβάτης (Hylobates):
Υλοβάτης ο λαρ (Hylobates lar)
Hylobates lar lar
Hylobates lar carpenteri
Hylobates lar entelloides
Hylobates lar vestitus
Hylobates lar yunnanensis

Υλοβάτης ο λευκογένειος (Hylobates albibarbis)
Υλοβάτης ο ευκίνητος (Hylobates agilis)
Υλοβάτης του Μύλερ (Hylobates muelleri)
Hylobates muelleri muelleri
Hylobates muelleri abbotti
Hylobates muelleri funereus

Hylobates moloch
Hylobates moloch moloch
Hylobates moloch pongoalsoni

Υλοβάτης ο καπελωμένος (Hylobates pileatus)
Υλοβάτης του Κλος (Hylobates klossii)

Γένος Χούλοκ (Hoolock)
Χούλοκ ο Χούλοκ (Hoolock hoolock)
Χούλοκ ο λευκονεδυς (Hoolock leuconedys)

Γένος Συμφάλαγγος (Symphalangus)
Συμφάλα