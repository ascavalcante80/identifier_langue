Το Παγκόσμιο Κέντρο Εμπορίου (αγγλικά: World Trade Center) ήταν ένα σύμπλεγμα οχτώ κτιρίων, που σχεδιάστηκαν από τον Αμερικανοϊάπωνα αρχιτέκτονα Μινόρου Γιαμασάκι (Minoru Yamasaki). Δύο από τα επτά κτίρια, που ήταν γνωστά και ως «Δίδυμοι Πύργοι», ήταν κάποτε τα ψηλότερα στον κόσμο, καθώς είχαν 110 ορόφους το καθένα. Το σύμπλεγμα αυτό, που βρισκόταν στο κέντρο της Νέας Υόρκης, φιλοξενούσε μεταξύ άλλων γραφεία εταιρειών και ένα ξενοδοχείο.


== ΙστορίαΕπεξεργασία ==
Η κατασκευή του Παγκόσμιου Κέντρου Εμπορίου ξεκίνησε το 1966, από τον βόρειο πύργο, και συνεχίστηκε αργότερα με τον νότιο. Μέχρι το 1987 είχαν προστεθεί και τα πέντε μικρότερα κτήρια.
Το Παγκόσμιο Κέντρο Εμπορίου υπέστη αρκετές φορές ζημιές ή καταστροφές. Στις 13 Φεβρουαρίου του 1975 ξέσπασε πυρκαγιά στον 11ο όροφο του βόρειου πύργου και χρειάστηκαν τρεις ώρες για την κατάσβεσή της, ωστόσο η μεγάλη θερμοκρασία που αναπτύχθηκε εξαιτίας της πυρκαγιάς δεν επηρέασε τη σταθερότητα του κτιρίου.
Στις 26 Φεβρουαρίου του 1993 ο Νότιος Πύργος δέχτηκε τρομοκρατική επίθεση, με την τοποθέτηση βομβών σε παρκαρισμένο όχημα στο γκαράζ του πύργου από τον τρομοκράτη Ραμζί Γιουσέφ (Ramzi Yousef).
Η χειρότερη επίθεση και ταυτόχρονα το τελειωτικό πλήγμα που δέχτηκε το Παγκόσμιο Κέντρο Εμπορίου ήταν αυτή της 11ης Σεπτεμβρίου 2001, όταν δύο επιβατηγά αεροπλάνα των αεροπορικών εταιρειών «United Airlines» και «American Airlines», τα οποία είχαν καταληφθεί από τρομοκράτες, έπεσαν επάνω στον Βόρειο και τον Νότιο πύργο, με μικρή σχετικά διαφορά χρόνου, προκαλώντας την κατάρρευσή του Βόρειου πύργου σε 1 ώρα και 42 λεπτά μετά την πρόσκρουση και του Νότιου πύργου σε 56 λεπτά μετά την πρόσκρουση, παρασύροντας στο θάνατο χιλιάδες πολίτες και προκαλώντας σοβαρές ζημιές σε πέντε γειτονικά κτίρια.


== Νέα κτίριαΕπεξεργασία ==
Υπήρξε πρόταση από το γνωστό επιχειρηματία Ντόναλντ Τραμπ και από άλλα επιφανή άτομα της πόλης να επανακατασκευαστούν οι Δίδυμοι Πύργοι περίπου όπως ήταν, αλλά αυτή δεν υλοποιήθηκε τελικά. Στη θέση του Παγκόσμιου Κέντρου Εμπορίου κατασκευάζεται ένα νέο. Οι εργασίες ξεκίνησαν το 2006. Στον χώρο δημιουργήθηκε μνημείο για τα 3000 θύματα που έχασαν την ζωή τους κατά την τ