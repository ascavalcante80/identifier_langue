Ο Ατών (Aten) είναι ένας μικρός γεωπλήσιος αστεροειδής με απόλυτο μέγεθος (όπως ορίζεται για το Ηλιακό Σύστημα) 16,80. Ανακαλύφθηκε το 1976 από την Αμερικανίδα αστρονόμο Έλινορ Χέλιν, που παρατηρούσε από το Αστεροσκοπείο του Πάλομαρ, και πήρε το όνομά του από τον ομώνυμο θεό των αρχαίων Αιγυπτίων.
Ο Ατών υπήρξε ο πρώτος αστεροειδής που βρέθηκε να έχει μεγάλο ημιάξονα της τροχιάς του (δηλαδή μέση απόσταση από τον `Ηλιο) μικρότερο από 1 AU. Μία νέα κατηγορία αστεροειδών που πλησιάζουν τη Γη δημιουργήθηκε έτσι, στην οποία ο Ατών έδωσε το όνομά του: οι αστεροειδείς Ατών, από τους οποίους 16 είναι σήμερα γνωστοί και με αύξοντα αριθμό, ενώ πολλοί άλλοι περιμένουν να τους δοθεί αύξοντας αριθμός.


== Φυσικά χαρακτηριστικά ==
Η μέση διάμετρος του Ατών εκτιμάται σε 1,1 χιλιόμετρο. O φασματικός τύπος του είναι S (λιθώδης), ενώ το γεωμετρικό άλβεδό του είναι 0,26. Η μάζα του εκτιμάται σε 760 εκατομμύρια τόνους για μέση πυ