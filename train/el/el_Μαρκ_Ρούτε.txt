Ο Μαρκ Ρούτε (Ολλανδικά: Mark Rutte, γεννημένος στις 14 Φεβρουαρίου 1967) είναι Ολλανδός πολιτικός του Λαϊκού Κόμματος για την Ελευθερία και τη Δημοκρατία (VVD). Είναι ο εν ενεργεία πρωθυπουργός της Ολλανδίας από τις 14 Οκτωβρίου 2010.
Γεννήθηκε στη Χάγη και σπούδασε ιστορία στο Πανεπιστήμιο του Λέιντεν. Κατά τη διάρκεια των σπουδών του, εντάχθηκε στην κομματική νεολαία του VVD. Την περίοδο 1993 - 1997 βρέθηκε στον εκλογικό κατάλογο του VVD και το 2002 ανέλαβε Υπουργός Κοινωνικών Θεμάτων και Εργασίας στην πρώτη κυβέρνηση συνασπισμού του Γιαν Πέτερ Μπαλκενέντε, ενώ την περίοδο 2004-2006 (δεύτερος συνασπισμός Μπαλκενέντε) διετέλεσε Υπουργός Εκπαίδευσης και Πολιτισμού. Στις 29 Ιουνίου 2006 αναδείχθηκε αρχηγός του VVD και διατήρησε την ηγεσία της κοινοβουλευτικής ομάδας του κόμματος για τα επόμενα τέσσερα χρόνια.
Στις βουλευτικές εκλογές που διεξήχθησαν στις 9 Ιουνίου 2010, το κόμμα του αναδείχθηκε πρώτο με 31 έδρες. Στις 7 Οκτωβρίου σχημάτισε κυβερνητικό 