Τα Βικιταξίδια (Αγγλικά: Wikivoyage) είναι ένας ελεύθερος διαδικτυακός ταξιδιωτικός οδηγός, για ταξιδιωτικούς προορισμούς και θέματα ευρύτερου ταξιδιωτικού ενδιαφέροντος, ο οποίος συντάσσεται από εθελοντές. Το όνομα αποτελεί συνδυασμό της λέξης "Wiki" και "Ταξίδια".
Το εγχείρημα ξεκίνησε όταν συντάκτες της Γερμανικής και της Ιταλικής εκδοχής του Wikitravel αποφάσισαν τον Σεπτέμβριο του 2006 να μεταφέρουν τη δραστηριότητά τους και το μέχρι τότε υπάρχον περιεχόμενο του ιστότοπου σε ένα νέο ιστότοπο, σύμφωνα με την άδεια του ιστότοπου, μια διαδικασία που είναι γνωστή ως "forking". Ο ιστοχώρος που προέκυψε άρχισε να λειτουργεί ως "Wikivoyage" στις 10 Δεκέμβριου του 2006. Αποτελούσε ιδιοκτησία της γερμανικής ένωσης Wikivoyage e.V. η οποία διαχειριζόταν τον ιστότοπο. Το περιεχόμενο ήταν διαθέσιμο υπό την άδεια Creative Commons Attribution-ShareAlike.
Το 2012, έπειτα από μια μακρά περίοδο δυσαρέσκειας υπό τον τότε οικοδεσπότη της, η κοινότητα της αγγλόφωνης εκδοχής του Wikitravel επίσης αποφάσισε να μετακινήσει το εγχείρημά της. Το αγγλόφωνο Wikitravel συγχωνεύθηκε ξανά με το Wikivoyage υπό την ονομασία "Wikivoyage", και οι εκδοχές του Wikivoyage σε όλες τις γλώσσες μεταφέρθηκαν ώστε να λειτουργούν υπό το Ίδρυμα Wikimedia (Wikimedia Foundation (WMF)), έναν μη κερδοσκοπικό οργανισμό υπό τον οποίο λειτουργούν αρκετές από τις μεγαλύτερες διαδικτυακές κοινότητες που βασίζονται σε wiki, όπως η Βικιπαίδεια. Μετά από συμφωνίες μεταξύ των διαφόρων εμπλεκόμενων κοινοτήτων και του Ιδρύματος Wikimedia, ο ιστότοπος μεταφέρθηκε στους δ