Η Φλάνδρα (Ολλανδικά: Vlaanderen ) μπορεί να επιδεχτεί δύο προσδιορισμούς:
γεωγραφική περιοχή στα βόρεια του Βελγίου, που αντιστοιχεί στη Φλαμανδική Περιοχή, συνιστώσα του ομόσπονδου Βελγικού κράτους
κοινότητα του ομόσπονδου Βελγικού κράτους μέσω των κοινωνικών και πολιτικών του οργανισμών, και μέσω των θεσμών της Φλαμανδική Κοινότητας (με τη δική της Φλαμανδική κυβέρνηση και Φλαμανδικό Κοινοβούλιο) και της Φλαμανδικής Περιοχής.
Η ακριβής γεωγραφική περιοχή κατονομαζόμενη ως Φλάνδρα έχει αλλάξει αρκετές φορές ανά τους αιώνες.
Στον Μεσαίωνα, ο όρος Φλάνδρα χρησιμοποιόταν για περιοχή στη δυτική Ευρώπη, την Κομητεία της Φλάνδρας, επεκτεινόμενη σε:
ένα μέρος του σημερινού Γαλλικού διαμερίσματος Νορντ (Nord-Pas de Calais), στην βορειο-ανατολική Γαλλία, ορισμένες φορές αποκαλούμενο Γαλλική Φλάνδρα
την περιοχή που σήμερα βρίσκονται περίπου οι Φλαμανδικές επαρχίες της Ανατολικής Φλάνδρας και της Δυτικής Φλάνδρας
ένα μέρος της περιοχής που σήμερα είναι η Ζηλανδία στην νοτιο-δυτική Ολλανδία, αποκαλούμενο Zeeuws-Vlaanderen.
Η σημαντικότητα της Κομητείας και των κομήτων της μειώθηκε με το χρόνο, αλλά ο προσδιορισμός παρέμεινε σε μια πολύ ευρεία έννοια. Στις αρχές της σύγχρονης εποχής, ο όρος Φλάνδρα σχετίστηκε με το νότιο μέρος των Κάτω Χωρών, τις Νότιες Κάτω Χώρες. Ο όρος Βαλλωνική Φλάνδρα αντιστοιχεί στην Γαλλόφωνη Φλαμανδική περιοχή γύρω από τη Μονς. Στην ιστορία της τέχνης, οι επιθετικοί προσδιορισμοί Φλαμανδικός, Ολλανδικός και των Κάτω Χωρών χρησιμοποιούνται ευρέως για να περιγράψουν όλη την καλλιτεχνική παραγωγή στην περιοχή αυτή.


== Η Φλάνδρα στο ΒέλγιοΕπεξεργασία ==


=== Θεσμική ΦλάνδραΕπεξεργασία ===
Και η Φλαμανδική Κοινότητα και η Φλαμανδική Περιοχή είναι ομόσπονδες μονάδες του Βασιλείου του Βελγίου. Η Φλαμανδική Κοινότητα είναι υπεύθυνη για όλα τα πολιτιστικά θέματα όπως η εκπαίδευση, ο πολιτισμός, η γλώσσα, ο αθλητισμός κ.α. Η Φλαμανδική Περιοχή, που διαθέτει πληθυσμό περίπου 6 εκατομμυρίων (χωρίς να συμπεριληφθεί η Ολλανδόφωνη κοινότητα της περιοχής της Πρωτεύουσας Βρυξελλών, που δεν είναι μέρος της Φλαμανδικής περιοχής), είναι υπεύθυνη για όλα τα οικονομικά θέματα.
Ο αριθμός των Ολλανδόφωνων Φλαμανδών στις Βρυξέλλες (περιοχή) εκτιμάται μεταξύ του 7,5% και 15% (επίσημα νούμερα δεν υπάρχουν καθώς δεν υπάρχουν γλωσσικές απογραφές). Υπάγονται στην εξουσία της Περιοχής των Βρυξελλών για οικονομικές υποθέσεις και στην εξουσία της Φλαμανδικής Κοινότητας για εκπαιδευτικά και πολιτιστικά θέματα.
Από το 2005, οι Φλαμανδικοί θεσμοί όπως η κυβέρνηση, το κοινοβούλιο κ.α. εκπροσωπούν την Φλαμανδική Κοινότητα και τη Φλαμανδική Περιοχή. Έτσι η περιοχή και η κοινότητα ντε φάκτο μοιράζονται το ίδιο κοινοβούλιο και την ίδια κυβέρνηση. Όλοι οι θεσμοί αυτοί έχουν την έδρα τους στις Βρυξέλλες. Ωστόσο, και τα δύο σώματα (η κοινότητα και η περιοχή) υπάρχουν ακόμα και η διάκριση μεταξύ των δύο είναι σημαντική για όσους ζουν στις Βρυξέλλες. Μέλη του φλαμανδικού κοινοβουλίου που εκλέχτηκαν στην περιοχή των Βρυξελλών δεν μπορούν να ψηφίσουν για φλαμανδικές τοπικές υποθέσεις.
Η επίσημη γλώσσα για όλους τους Φλαμανδικούς θεσμούς είναι τα Ολλανδικά. Τα Γαλλικά έχουν μια περιορισμένη επίσημη αναγνώριση σε μερικούς δήμους κατά μήκος των συνόρων με τη Γαλλόφωνη Βαλλωνία και στην δίγλωσση Περιοχή των Βρυξελλών.

Η Φλαμανδική Περιοχή καλύπτει 13.522 χλμ² και περιέχει άνω των 300 δήμων. Χωρίζεται σε 5 επαρχίες:
Αμβέρσα (Antwerpen)
Λιμβουργία (Limburg)
Ανατολική Φλάνδρα (Oost-Vlaanderen)
Φλαμανδική Βραβάντη (Vlaams-Brabant)
Δυτική Φλάνδρα (West-Vlaanderen)
Πέρα από τις επαρχίες, η Φλάνδρα έχει τους δικούς της τοπικούς θεσμούς στην περιοχή της Πρωτεύουσας Βρυξελλών, Οι θεσμοί αυτοί είναι ανεξάρτητοι από τους εκπαιδευτικούς, πολιτιστικούς