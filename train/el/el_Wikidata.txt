Τα Wikidata [1] (ή Βικιδεδομένα) είναι ένα ελεύθερο, συνεργατικό εγχείρημα το οποίο δημιουργήθηκε το 2012 και αποτελεί μια γνωσιακή βάση δομημένων δεδομένων όπως διαγλωσσικές αναφορές και στατιστικές πληροφορίες, στην οποία όλα τα εγχειρήματα του ιδρύματος Wikimedia, σε όλες τις γλώσσες, έχουν κεντρική πρόσβαση. Το εγχείρημα χαρακτηρίζεται ως δευτερογενής βάση δεδομένων, δεδομένου ότι παρέχεται και η δυνατότητα της αναγραφής πηγών για τα δεδομένα και είναι πολύγλωσσο, παρέχεται σε όλες τις γλώσσες που επιθυμούν οι χρήστες του. Ανήκει στο ίδρυμα Wikimedia. Τα δεδομένα προσφέρονται συνεργατικά από χρήστες, όπως και στα άλλα εγχειρήματα του ιδρύματος Wikimedia, με τη διαφορά ότι στα Wikidata τα δεδομένα παρέχονται με άδεια Creative Commons Public Domain Dedication 1.0, δηλαδή έχει