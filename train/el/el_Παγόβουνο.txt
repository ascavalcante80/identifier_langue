Παγόβουνο χαρακτηρίζεται όγκος πάγου που αποσπάται από τους πολικούς κρυσταλλώνες ή από τους παγετώνες και επιπλέει στη θάλασσα.


== Γενικά ==
Γενικά τα περισσότερα πράγματα όταν παγώνουν συστέλλονται, αντίθετα όμως το νερό διαστέλλεται. Αυτό σημαίνει ότι ο όγκος του πάγου είναι ελαφρύτερος από τον αντίστοιχο του όγκου του νερού που τον αποτελεί σε κανονικές συνθήκες, με συνέπεια αυτός να επιπλέει. Αν και ο πάγος είναι στο μεγαλύτερο μέρος του διαυγής, όπως το γυαλί, εντούτοις τα παγόβουνα φαίνονται άσπρα επειδή στο εσωτερικό τους έχουν παγιδευτεί φυσαλίδες αέρα ή συνεχίζουν να καλύπτονται από χιόνι. Τα παγόβουνα παρουσιάζουν διάφορα σχήματα και μεγέθη. Άλλα μοιάζουν με πυραμίδες, άλλα με κωδωνοστάσια, άλλα με επιβλητικά κτίρια σαν ανάκτορα ή εκκλησίες άλλα με μανιτάρια κ.λπ. Με τη δράση όμως των ανέμων και των κυμάτων, κατά τη τήξη τους, αλλάζουν συνέχεια σε ασυνήθιστα γοητευτικά σχήματα. Σε μερικά εξ αυτών το υπέρ της θάλασσας παρατηρούμενο ύψος τους φθάνει περίπου τα 120 μ., ενώ υπό την επιφάνεια τα 500 μ. Ειδικά τα τραπεζοειδή παγόβουνα μπορεί να παρουσιάζουν και μήκος χιλιομέτρων. Κατά μέσον όρο οι μετακινούμενες αυτές παγονησίδες έχουν μήκος από 300 - 400μ. και μέσο ύψος 30 μ. Σπάνια υπερβαίνουν το μήκος των 1000 μέτρων όπου τότε αντιπροσωπεύουν βάρος εκατομμυρίων τόνων.


== Δημιουργία ==

Τα παγόβουνα δημιουργούνται στις δύο ψυχρότερες (πολικές) ζώνες της Γης, στην Αρκτική και στην Ανταρκτική. Τα "αρκτικά παγόβουνα" προέρχονται κυρίως από τη Γροιλανδία που ολόκληρη σχεδόν καλύπτεται από παγετωνικό κάλυμμα, εκ του οποίου τα άκραία παραθαλάσσια τμήματά του αποκόπτονται και πέφτουν στη θάλασσα. Επειδή ο καιρός στην Ανταρκτική είναι περισσότερο ψυχρός και θυελλώδης τα "ανταρκτικά παγόβουνα" είναι συνήθως μεγαλύτερα των αρκτικών. Τα ανταρκτικά παγόβουνα δημιουργούνται από τόυς ογκώδεις "τραπεζοπάγους" που αποτελούν περίπου το 30% της ανταρκτικής ακτογραμμής. Παρασυρόμενα αμφότερα τα είδη των παγόβουνων από τα θαλάσσια ρεύματα μετακινούνται προς τις εύκρατες ζώνες. Τα περισσότερα παγόβουνα απαντώνται στον Βόρειο Ατλαντικό Ωκεανό όπου κατά του μήνες Μάιο Ιούνιο και Ιούλιο αυτά κινούνται προς τις ανατολικές ακτές της Βόρειας Αμερικής. Η τήξη τους αργεί πολύ, πλην όμως παρασυρόμενα σε θερμότερες ζώνες αυτή γίνεται ταχύτερη μέχρι που αυτά διασπώνται σε πολύ μικρότερα τμήματα και αυτοδιαλύονται.


== Ναυτικός κίνδυνος ==
Τα παγόβουνα αποτελούν συνεχή απειλή στη ναυσιπλοΐα. Έτσι το 1914, δύο μόλις χρόνια μετά το ναυάγιο του Τιτανικού (14 Απριλίου 1912) ιδρύθηκε διεθνής οργανισμός επιτήρησης, (ΙΙΡ), προς επισήμανση των σημείων εμφάνισης των παγόβουνων και ενημέρωση των ναυτιλλομένων. Επίσης προσδιορίστηκαν διεθνώς ανεγνωρισμένες πορείες πλοίων εγγύς των περιοχών παγόβουνων, (θαλάσσιοι οδοί), ενώ οι υδρογραφικές υπηρεσίες διαφόρων Χωρών (όπως των ΗΠΑ) εκδίδουν τακτικά πλοηγικούς χάρτες περιοχών πάγων τους λεγόμενους "άις τσαρτς" (ice-charts), για ενημέρωση των πλοίων.
Είναι γεγονός ότι τα παγόβουνα επηρεάζουν δυσμενώς τους πλόες των πλοίων, περιορίζοντας πολλές φορές τις κινήσεις τους, όπως για παράδειγμα αλλαγή πορείας, ταχύτητας με συνέπεια τον επηρεασμό των στιγμάτων αναμέτρησης, ή τον επηρεασμό των ηλεκτρομαγνητικών κυμάτων προκαλώντας διαφοροποιήσεις στην ηχώ (επιστροφές) των ραντάρ, ή προβλήματα στην αστρονομική ναυτιλία επισκιάζοντας τον ορίζοντα και μεταβάλλοντας την διάθλαση. Συνεπώς λόγω αυτών των δυσμενών επιπτώσεων, οι ναυτιλλόμενοι που θα διέλθουν τέτοιες περιοχές οφείλουν να ενημερώνονται από τις ειδικές αγγελίες σχετικά με την περιοχή καθώς και των εκθέσεων προηγούμενων πλόων από την περιοχή.


== Ενδείξεις προσέγγισης ==
Σε πλόες πλησίον περιοχών εμφάνισης παγόβουνων απαιτείται ιδιαίτερη προσοχή στη μεταβολή του χρωματισμού του ουρανού. Κατά σεληνόφωτη νύκτα προς τη διεύθυνση παγόβουνου η απόχρωση είναι γαλακτόχρους. Με καλή ορατότητα τα παγόβουνα φαίνονται από μεγάλη απόσταση. Σε ομίχλη εμφανίζονται ως σκοτεινές μάζες. Η ηχώ της σειρήνας του πλοίου δεν είναι τόσο ασφαλές μέσο δεδομένου ότι η ανακλαστική επιφάνεια του παγόβουνου σπάνια είναι κατακόρυφος. Η θραύση των παγόβουνων προκαλεί το χαρακτηριστικό κρότο ομοβροντίας απομακρυσμένων πυροβόλων. Η κατάπαυση αποθαλασσίας, αν αποκλείεται προσέγ