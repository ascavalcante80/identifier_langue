Απρίλιος | Μάιος | Ιούνιος | Ιούλιος | Αύγουστος

4 Ιουνίου | 5 Ιουνίου | 6 Ιουνίου
H 5η Ιουνίου είναι η 156η ημέρα του έτους κατά το Γρηγοριανό Hμερολόγιο (157η σε δίσεκτα έτη). Υπολείπονται 209 ημέρες.


== Γεγονότα ==
754 - Ο Αγγλοσάξονας ιεραπόστολος Βονιφάτιος δολοφονείται από μία ομάδα παγανιστών στο Ντόκουμ της Φρισίας.
1817 - Πλέει για πρώτη φορά ατμόπλοιο στην περιοχή των Μεγάλων Λιμνών, στα σύνορα ΗΠΑ - Καναδά.
1827 - Ελληνική Επανάσταση του 1821 - Ο Θεόδωρος Κολοκοτρώνης διατάζει επιστράτευση στις περιοχές Μυστρά, Μεσσηνίας, Αρκαδίας και των γύρω περιοχών Λεονταρίου και Καρύταινας.
1829 - Η σκούνα του βρετανικού βασιλικού ναυτικού HMS Pickle αιχμαλωτίζει, κοντά στην ακτή της Κούβας, το δουλεμπορικό πλοίο Voladora.
1833 - Ο Βασιλεύς Όθων της Ελλάδας επιβαίνοντας της αγγλικής φρεγάτας "Μαδαγασκάρη" επισκέπτεται τη Σμύρνη της Μικράς Ασίας. Ο απόηχος της επίσκεψης αυτής θα δώσει το έναυσμα για την ανακήρυξη του Αυτοκέφαλου της Εκκλησίας της Ελλάδος.
1849 - Με την υπογραφή ενός νέου Συντάγματος, θεσπίζεται στη Δανία η Συνταγματική Μοναρχία.
1884 - Ως απάντηση στις φήμες, ότι ο στρατηγός Γουίλιαμ Τ. Σέρμαν, θα κατέβει ως υποψήφιος για το αμερικανικό προεδρικό αξίωμα με τους ρεπουμπλικάνους, στέλνει ένα τηλεγράφημα, που αναφέρει «Αν ήμουν υποψήφιος, δε θα το δεχόμουν, αν εκλεγώ δε θα τελέσω τη θητεία μου».
1894 - Διοργανώνονται στον Πειραιά, στο λιμάνι της Ζέας, ημέρα Κυριακή, διεθνείς λεμβοδρομίες υπέρ του Γηροκομείου, με πρόεδρο της ελλανόδικης επιτροπής τον πρίγκιπα Γεώργιο και με τιμή «δι' έκαστον κάθισμα επί της πλακόστρωτου παραλίας δραχμές 2».
1895 - Καταψηφίζεται στη Βουλή των Κοινοτήτων του Καναδά η κίνηση του Νίκολας Φλαντ Ντέιβιν, να παραχωρήσει δικαίωμα ψήφου στις γυναίκες.
1900 - Στον πόλεμο των Μπόερς, οι Βρετανοί στρατιώτες καταλαμβάνουν την Πρετόρια στη Νότια Αφρική.
1901 - Δημιουργείται γεωργική τράπεζα στη Θεσσαλία.
1902 - Στη Γερμανία, ο Κάιζερ Γουλιέλμος Β΄ ζητά τον εκγερμανισμό των Σλάβων.
1907 - Πέφτει ηρωικά στη μάχη ο μακεδονομάχος Καπετάν Άγρας, κατά κόσμον Αριστοτέλης Αγαπηνός.
1913 - Στη Δανία οι γυναίκες αποκτούν το δικαίωμα ψήφου.
1917 - Στις ΗΠΑ αρχίζουν να στρατολογούνται νέοι για τον Α΄ Παγκόσμιο Πόλεμο.
1922 - Στο Λονδίνο ο Λουίς Μπρένεν αναγγέλλει την εφεύρεση ελικοπτέρου, που απογειώνεται υπό ορθή γωνία σε σχέση με το έδαφος.
1923 - Πραγματοποιείται νέα συνάντηση του Ελευθερίου Βενιζέλου με τον υπουργό Εξωτερικών της Τουρκίας Ισμέτ Ινονού για τη διευθέτηση των διαφωνιών, που είχαν προκύψει κυρίως στο ζήτημα της αμνηστίας.
1925 - Ψηφίζεται στην Βουλή των Ελλήνων ο ιδρυτικός νόμος του Αριστοτελείου Πανεπιστημίου Θεσσαλονίκης.
1929 - Σε κοινή συνεδρίαση της Βουλής και της Γερουσίας, προσωρινός Πρόεδρος της Δημοκρατίας αναγορεύεται ο ναύαρχος Παύλος Κουντουριώτης.
1933 - Ο Αμερικανός Πρόεδρος Φραγκλίνος Ρούσβελτ υπογράφει νομοθετικό διάταγμα με την οποία «βγάζει» την Αμερική από τον «κανόνα χρυσού», που ήθελε τα χρήματα που έχει εκδώσει μία χώρα να αναλογούν στο χρυσό που διαθέτει.
1940 - Η καναδική κυβέρνηση ανακηρύσσει παράνομους όλους τους ναζιστικούς, φασιστικούς και κομμουνιστικούς οργανισμούς και φυλακίζει όλους τους ηγέτες τους.
1940 - Στη Γαλλία, ο Σαρλ ντε Γκωλ γίνεται υφυπουργός Εθνικής Αμύνης.
1941 - Β' Π.Π. - Οι Γερμανοί φονεύουν τον αρχιμανδρίτη Φώτιο Θεοδοσάκη και δύο άλλους Κρήτες αγωνιστές στο Σκαλάνι Ηρακλείου (Κρήτη), παρουσία των κατοίκων του χωριού.
1944 - Β' Π.Π., η Ρώμη είναι η πρώτη πρωτεύουσα χώρας του Άξονα, που πέφτει στα χέρια των Συμμάχων.
1944 - Β' Π.Π., Στολίσκος του Ελληνικού Βασιλικού Ναυτικού εντάσσεται στο συμμαχικό αποβατικό στόλο της Νορμανδίας.
1944 - Μία ημέρα πριν την απόβαση της Νορμανδίας, οι Βρετανοί ρίχνουν τουλάχιστον 5.000 τόνους βόμβες στα γερμανικά πλοία, που βρίσκονταν στις νορμανδικές ακτές.
1944 - Οι επικεφαλής των συμμαχικών στρατευμάτων στη Γερμανία υπογράφουν το πρωτόκολλο για τη διαίρεση της Γερμανίας σε τέσσερις ζώνες και του Βερολίνου σε τέσσερις τομείς.
1947 - Αναγγέλλεται το σχέδιο Μάρσαλ, που βοήθησε στην ανοικοδόμηση της χώρας μας μετά το τέλος του εμφυλίου.
1950 - Ο Αμερικανός Πρόεδρος Χάρι Τρούμαν κρίνει κονδύλι ύψους 3,2 δισ. δολαρίων για πέντε προγράμματα παροχής βοήθειας σε ξένες χώρες.
1951 - Ο Μέγας Αυλάρχης Λεβίδης υποβάλλει στο βασιλιά την παραίτηση ολόκληρης της αυλής. Οι παραιτήσεις δεν έγιναν δεκτές.
1953 - Ο βασιλιάς της Δανίας Φρειδερίκος θέτει σε ισχύ νέο Σύνταγμα, σύμφωνα με το οποίο η Γροιλανδία και τα νησιά Φερόες αποτελούν αναπόσπαστα τμήματα της Δανίας.
1956 - Ο Έλβις Πρίσλεϊ σκανδαλίζει το κοινό, με το τολμηρό κούνημα των γοφών του, στο αμερικανικό τηλεοπτικό σόου "The Milton Berle Show".
1959 - Νέοι ακαδημαϊκοί εκλέγονται οι Κανελλόπουλος και Αργυρός.
1959 - Ορκίζεται η πρώτη κυβέρνηση της Δημοκρατίας της Σιγκαπούρης.
1960 - Διακομιδή των οστών του ποιητή Ανδρέα Κάλβου και της συζύγου του στη Ζάκυνθο.
1960 - Εκτελείται η πρώτη πτήση της Ολυμπιακής Αεροπορίας από Αθήνα προς Βρυξέλλες.
1963 - Ο Βρετανός υπουργός Πολέμου Τζον Προφιούμο παραιτείται λόγω ενός σεξουαλικού σκανδάλου γνωστού ως "Υπόθεση Προφιούμο".
1963 - Στο Ιράν ξεσπούν διαμαρτυρίες εναντίον του σάχη Μοχάμεντ Ρεζά Παχλαβί για τη σύλληψη του Ρουχολάχ Χομεϊνί. Σε πολλές πόλεις, μάζες εξαγριωμένων διαδηλωτών αντιμετωπίζονται με άρματα και αλεξιπτωτιστές.
1964 - Ελληνοτουρκική κρίση με επίκεντρο το Κυπριακό. Φόβοι για επικείμενη τουρκική εισβολή στη Βόρεια Κύπρο και δημιουργία τουρκοκυπριακού ψευδοκράτους. Γενική επιφυλακή των στρατιωτικών δυνάμεων σε Ελλάδα, Κύπρο, Τουρκία και έντονα αμερικανικά διαβήματα σε Αθήνα και Άγκυρα.
1967 - Αρχίζει ο αποκαλούμενος από τη διάρκειά του Πόλεμος των 6 ημερών ανάμεσα στο Ισραήλ από τη μία πλευρά, την Αίγυπτο, τη Συρία και την Ιορδανία από την άλλη.
1968 - Ο Allan Mullery γίνεται ο πρώτος ποδοσφαιριστής της Εθνικής Αγγλίας που αποβάλλεται σε διεθνή αγώνα στο Γιουγκοσλαβία- Αγγλία (1-0) στην Φλωρεντία για το Ευρωπαϊκό Πρωτάθλημα.
1968 - Στο Λος Άντζελες ο Σιρχάν Σιρχάν πυροβολεί τον Ρόμπερτ Κένεντι, που πεθαίνει μία μέρα αργότερα.
1970 - Η Βόρεια Κορέα βυθίζει αμερικανικό πλοίο στα χωρικά της ύδατα.
1972 - Αρχίζει στη Στοκχόλμη η 1η Παγκόσμια Σύνοδος για το Ανθρώπινο Περιβάλλον. Την ίδια μέρα, Ελλάδα και Κίνα συνάπτουν διπλωματικές σχέσεις.
1975 - Ανοίγει για πρώτη φορά, μετά τον 6ετή πόλεμο, η διώρυγα του Σουέζ.
1977 - Βρίσκεται για πρώτη φορά στα ράφια των καταστημάτων ο υπολογιστής Apple II.
1977 - Πραξικόπημα στις Σεϋχέλλες.
1979 - Στην Ιταλία, ο πρωθυπουργός Μάριο Αντρεόττι εξετάζει την περίπτωση σχηματισμού κυβέρνησης συνασπισμού με το Ρεπουμπλικανικό, το Σοσιαλδημοκρατικό και το Χριστιανοδημοκρατικό Κόμμα.
1983 - Ο Γιαννίκ Νοά νικά τον Ματς Βίλαντερ 6-2, 7-5, 7-6 στον τελικό του τουρνουά Ρολάν Γκαρός και γίνεται ο πρώτος Γάλλος που κερδίζει το τρόπαιο από το 1946.
1984 - Η πρωθυπουργός της Ινδίας, Ίντιρα Γκάντι, διατάσσει επίθεση στο Χρυσό Ναό, τόπο λατρείας των Σιχ.
1989 - Ο διοικητής της Τράπεζας της Ελλάδας Δημήτρης Χαλικιάς καταθέτει για την υπόθεση Κοσκωτά.
1990 - Στην ΕΣΣΔ, το Ανώτατο Σοβιέτ ψηφίζει νόμο με τον οποίο ανοίγει ο δρόμος για τις ιδιωτικές επιχειρήσεις.
1991 - Ο Πρόεδρος της Αλγερίας Σαντλί Μπεντζεντίντ κηρύσσει τη χώρα σε κατάσταση πολιορκίας, καταργώντας την κυβέρνηση και αναβάλλοντας τις πρώτες πολυκομματικές εκλογές της χώρας, μετά από 11 ημέρες διαμαρτυρίας των ισλαμιστών.
1991 - Στη Νότια Αφρική το Κοινοβούλιο ψηφίζει την κατάργηση των νόμων του Απαρτχάιντ, σύμφωνα με τους οποίους το 87% της γης ανήκει στους λευκούς.
1992 - Στη Γερμανία το ομοσπονδιακό Κοινοβούλιο εγκρίνει νόμο που περιορίζει αισθητά το δικαίωμα του πολιτικού ασύλου.
1993 - Η 29χρονη Julie Krone, ιππεύοντας τον "Colonial Affair", γίνεται η πρώτη γυναίκα τζόκεϊ που κερδίζει το Belmont Stakes στα 125 χρόνια της ιστορίας του.
1993 - Στη Βενεζουέλα η Βουλή αναθέτει στον γερουσιαστή Ραμόν Βελάσκες την προεδρία της χώρας για τους επόμενους εννέα μήνες, στη θέση του αποπεμφθέντος Κάρλος Αντρές Πέρες, ο οποίος θα δικαστεί για διαφθορά.
1993 - Στη Γουατεμάλα, η Ριγομπέρτα Μεντσού, κάτοχος του Νόμπελ Ειρήνης, θέτει υποψηφιότητα για Πρόεδρος της χώρας.
1994 - Ο κατοχικός ηγέτης Ραούφ Ντενκτάς προτείνει συνθήκη μη επίθεσης μεταξύ των δύο κοινοτήτων και αφοπλισμό της Κύπρου, καθώς επίσης διάλογο για την αλλαγή των όρων της Συνθήκης Εγγύησης του 1960. Απειλεί με αντίμετρα εάν προχωρήσει η εφαρμογή του ενιαίου αμυντικού δόγματος Ελλάδας-Κύπρου.
1994 - Στη Γενεύη, ματαιώνονται οι ειρηνευτικές διαπραγματεύσεις για το Βοσνιακό.
1995 - Μεσολαβητική πρωτοβουλία για την ειρηνική επίλυση της βοσνιακής κρίσης και την απελευθέρωση των 256 ομήρων κυανοκράνων, αναλαμβάνει η Ελλάδα, με την αποστολή των ΥΠΕΞ και ΥΕΘΑ, Καρόλου Παπούλια και Γεράσιμου Αρσένη, στο Πάλε της Βοσνίας.
1995 - Ο τρομοκράτης και συνεργάτης του Κάρλος, Γιοχάνες Βάινριχ, μεταφέρεται κάτω από δρακόντεια μέτρα στη Γερμανία από την Υεμένη, από όπου και εκδόθηκε.
1995 - Στη φυσική, δημιουργείται το συμπύκνωμα των Μπόζε-Αϊνστάιν.
1995 - Στο Ζαΐρ, 199 είναι οι νεκροί από τον ιό Έμπολα.
1996 - Ο Γιώργος Δώνης υπογράφει 3ετές συμβόλαιο με την Μπλάκμπερν έναντι 1,1 δις δρχ και γίνεται ο πιο ακριβοπληρωμένος Έλληνας ποδοσφαιριστής όλων των εποχών καθώς και ο πρώτος Έλληνας που θα αγωνιστεί στην Πρέμιερ Λιγκ.
1996 - Ο Ιρλανδικός Δημοκρατικός Στρατός (IRA) ανακοινώνει ότι δεν θα παραδώσει τα όπλα, πριν τη σύναψη της τελικής συμφωνίας για την ειρήνευση στη Βόρεια Ιρλανδία.
1996 - Συμφωνείται σε συνάντηση ΕΠΑΕ-ΠΣΑΠ υπό την εποπτεία της ΕΠΟ, από την 1/7/96 που ξεκινά η μεταγραφική περίοδος, να ισχύσει η ελεύθερη και απεριόριστη κίνηση κοινοτικών παικτών στην ελληνική επικράτεια. Κάθε ομάδα θα μπορεί να έχει στο δυναμικό της 4 μη κοινοτικούς παίκτες από τους οποίους θα χρησιμοποιεί 3 σε κάθε αγώνα καθώς και ελεύθερο αριθμό επαγγελματιών. Καταργείται ο θεσμός του ημιεπαγγελματία, απελευθερώνονται τα συμβόλαια και δημιουργείται κανονισμός μέσω του οποίου θα προβλέπεται το ποσό, που θα πρέπει να καταβάλλουν οι ΠΑΕ στα ερασιτεχνικά σωματεία για απόκτηση ποδοσφαιριστών. Οι μεταγραφικές περίοδοι παραμένουν 1-15/1 και 1-15/7 κάθε χρόνο.
1997 - Στην Αλγερία διεξάγονται οι πρώτες βουλευτικές εκλογές από το 1992, όταν η ακύρωση της διαφαινόμενης εκλογικής νίκης των ισλαμιστών πυροδότησε την έκρηξη βίας και αιματοχυσίας που συνεχίζεται μέχρι σήμερα.
1999 - Η Βούλα Τσιαμίτα του Πανελληνίου Γ.Σ. κάνει πανελλήνιο ρεκόρ στο τριπλούν με 14,94 μ κατά τη διάρκεια του Ευρωπαϊκού Κυπέλλου Bruno Zauli που διεξάγεται στο ΟΑΚΑ.
1999 - Ο Gheorghe Hagi δίνει τον αποχαιρετιστήριό του αγώνα με την εθνική ομάδα της Ρουμανίας εναντίον της Ουγγαρίας για τα προκριματικά του Ευρωπαϊκού Πρωταθλήματος του 2000. Ο Hagi λαμβάνει σαν δώρο ένα άλογο ιπποδρόμου με το όνομα Luciano Pavarotti και δίνει το όνομά του σε ένα νέο γλυκό που θα φτιάξει ο ζαχαροπλάστης Ilje Conca.
2001 - Ο γερουσιαστής Τζιμ Τζέφορντς φεύγει από το κόμμα των ρεπουμπλικάνων και έτσι η ηγεσία της αμερικανικής Γερουσίας περνά στα χέρια των δημοκρατικών.
2002 - Ακριβώς 32 χρόνια χρειάστηκε για να στεφθεί και πάλι πρωταθλήτρια η ΑΕΚ στο μπάσκετ, που καταφέρνει να ανατρέψει το 2-0 του Ολυμπιακού. Μεγάλοι πρωταγωνιστές σε όλη την διάρκεια της περιόδου ήταν οι Έλληνες παίχτες, που σήκωσαν την ομάδα στις πλάτες τους.
2002 - Κυκλοφορεί η πρώτη έκδοση του προγράμματος για περιήγηση στο διαδίκτυο, Mozilla 1.0.
2003 - Το 50ο Ράλλυ Ακρόπολις, ο σκληρότερος αγώνας του Παγκόσμιου Πρωταθλήματος σε ευρωπαϊκό έδαφος, ξεκινά. Στο ράλι είχαν δηλώσει συμμετοχή 90 αυτοκίνητα, αλλά τελικά ξεκίνησαν 82. Θριαμβευτής στο «Χ