Mercoledì è il giorno della settimana tra il martedì e il giovedì, dal latino Mercurĭi dies, giorno di Mercurio.
Considerando la domenica come primo giorno della settimana, il mercoledì la divide in due. In tedesco, la parola "mercoledì" (Mittwoch) significa "metà della settimana". Questo significato si ritrova anche nei nomi di questo giorno in altre lingue germaniche come l'islandese (miðvíkudagur), nelle lingue slave come il ceco (středa, da střed, che significa centro) e lo slovacco (streda); in quelle ugrofinniche come il finlandese (keskiviikko da keski, centro e viikko settimana) e l'ungherese (szerda, di etimologia slava).
L'inglese Wednesday deriva invece dalla divinità celtico-germanica Woden (Odino).
Tra i mercoledì degni di nota c'è il mercoledì delle ceneri che segna il primo giorno della quaresima nelle Chiese cattoliche di rito romano.


== Voci correlate ==
Settimana
