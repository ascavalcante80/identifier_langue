Il Territorio della Transbajkalia (in russo: Забайкальский край?, traslitterato Zabajkal'skij kraj) è un soggetto federale della Russia, situato nella Siberia meridionale.


== Storia ==
Il Territorio della Transbajkalia venne istituito il 1º marzo 2008 in seguito alla fusione dell'Oblast' di Čita e del Circondario autonomo di Aga Buriazia, in seguito a un referendum tenutosi l'11 marzo 2007.


== Geografia ==
Il territorio del Territorio della Transbajkalia è interamente montuoso (monti Jablonovyj, monti Borščovočnyj, altopiano della Olëkma fra i maggiori sistemi montuosi). Si estende su un'ampia fascia di territorio, di forma grossolanamente arcuata, ai confini con la Mongolia nordorientale e la Cina settentrionale.
Il clima è estremamente continentale, con fortissime variazioni stagionali a causa della lontananza del territorio dal mare; le precipitazioni sono di conseguenza abbastanza scarse, e più presenti in estate. Le medie termiche oscillano dai -26 °C ai -33 °C nel mese di gennaio e salgono a valori compresi tra 17 °C e 21 °C in luglio. Il manto vegetale del territorio è dato dalla steppa nelle zone più aride e dalla taiga nelle zone maggiormente piovose.


== Economia ==
L'economia è prettamente agricola e forestale anche se ultimamente sono sfruttate maggiormente le risorse del sottosuolo (ferro, carbone, rame, stagno e molibdeno).


== Popolazione ==
A causa delle condizioni climatiche il Territorio della Transbajkalia è poco popolato, con poco più di 1 milione di abitanti e una densità di circa 2,5 abitanti per chilometro quadrato.
Il capolu