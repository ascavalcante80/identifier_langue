Zorobabèle (Zerubbabel o Sesbassar in aramaico) significa "seme di babilonia" ed è un personaggio della Bibbia, figlio di Sealtièl.


== BiografiaModifica ==
Dopo la presa di Babilonia da parte dei Persiani, nel 538 a.C. l'imperatore Ciro II emise un editto che consentì ai Giudei di lasciare l'esilio babilonese per tornare nel loro paese di origine e ricostruirvi il tempio. L'esodo verso Gerusalemme viene cantato nei rotoli scritti dal Secondo Isaia. Fu guidato da Zorobabele, che diventò il nuovo governatore della Giudea. Il suo nome è citato:

nel Libro di Aggeo (1, 1.12.14; 2, 2.4.21.23),
nel Libro di Zaccaria (4, 6.7.9-10),
nel Libro di Esdra (2, 2; 3, 2.8; 4, 2-3; 5, 2),
nel Libro di Neemia (7, 7; 12, 1.47),
nel Siracide (49,11-12; deuterocanonico).
Nel 535 le fondazioni del Secondo Tempio erano già concluse, ma solo all'inizio del settembre del 520 Zorobabele ne riprese l'edificazione influenzato dai profeti Aggeo e Zaccaria, i quali annunciavano che con la conclusione dei lavori si sarebbero realizzate le speranze del popolo ebraico: l'avvento di YHWH e del suo regno, l'era escatologica e messianica, che avrebbe potuto coinvolgere lo stesso Zorobabele in quanto discendente della casa di Davide.
I succitati Libri di Esdra e Neemia raccontano il fallimento di tale profezia, che venne elaborata con una precisione e un dettaglio così inauditi che il suo mancato avverarsi portò all'estinzione del profetismo ebraico e al suo rimpiazzo con la letteratura apocalittica.


== NoteModifica ==
^ a b Cf. Zerubbabel in Enciclopedia Britannica online.
^ Cf. commentario a Matteo 1, 13 in laparola.net.
^ Cf. Esdra 1, 8.11; 5, 14.16.
^ a b Cf. Zorobabele in laparola.net.
^ Cf. Zorobabel in laparola.net.
^ Cf. anche Mircea Eliade, Storia delle credenze e delle idee religiose, vol. 2, Milano, Rizzoli, 2006, par. 197, Aggeo e Zaccaria, profeti escatologici. ISBN 88-17-01433-8; ISBN 978-88-17-01433-5.
^ Bibbia di Gerusalemme, Introduzione a I profeti, pp. 1545-6.


== Voci correlateModifica ==
Libro di Zaccaria
Libro