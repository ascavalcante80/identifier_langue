Star Alliance è la più grande alleanza globale di compagnie aeree del mondo. Ha sede a Francoforte sul Meno, in Germania, ed è guidata da Mark Schwab, che ne è l'amministratore delegato. L'alleanza venne fondata il 14 maggio 1997 da United Airlines, Lufthansa, Air Canada, Scandinavian Airlines e Thai Airways International e attualmente ne comprende 26 che sono, oltre a quelle già citate, Adria Airways, Aegean Airlines, Air China, Air India, Air New Zealand, All Nippon Airways, Asiana Airlines, Austrian Airlines, Avianca, Brussels Airlines, Copa Airlines, Croatia Airlines, EgyptAir, Ethiopian Airlines, EVA Air, LOT Polish Airlines, Shenzhen Airlines, Singapore Airlines, South African Airways, Swiss International Air Lines, TAP Portugal e Turkish Airlines.
Nel corso del 2015 è previsto l'ingresso nell'alleanza di Avianca Brazil, che entrerà nell'alleanza nella prima metà dell'anno come membro affiliato di Avianca.
Star Alliance ha una flotta di 4 456 aerei con oltre 21 100 partenze giornaliere e circa 377 321 dipendenti. Trasporta ogni anno 637,62 milioni di passeggeri servendo 1 269 aeroporti in 192 paesi.
Nel 2013, fu votata come migliore alleanza tra compagnie aeree dallo Skytrax World Airlines Award.


== Cronologia dei membri di Star Alliance ==
1997 — Fondata da Air Canada, United Air Lines, Lufthansa, Scandinavian Airlines System e Thai Airways. Varig si associa.
1999 — Ansett Australia, All Nippon Airways, e Air New Zealand nuovi membri.
2000 — Singapore Airlines, bmi (British Midland), Mexicana, e il gruppo Austrian Airlines, comprendente Austrian Airlines, Tyrolean Airways, e Lauda Air si uniscono.
2001 — Ansett Australia dichiara bancarotta. Polskie Linie Lotnicze LOT aderisce all'Alleanza.
2003 — Asiana Airlines, Polskie Linie Lotnicze LOT, e Spanair nuovi membri.
2004 — US Airways si unisce mentre Mexicana si ritira. Adria Airways, Croatia Airlines, Blue1 inaugurano il network regionale dell'alleanza.
2005 — TAP Portugal si unisce. Acquistata dalla US Airways e fusa al suo interno, si unisce anche America West Airlines.
2006 — Swiss International Air Lines e South African Airways si uniscono. Shanghai Airlines e Air China vengono invitate a far parte dell'alleanza.
2007 - Air China e Shanghai Airlines entrano ufficialmente nell'alleanza e viene annunciato il futuro ingresso di Air India.
2008 - Si uniscono Egypt Air e Turkish Airlines e viene annunciato il futuro ingresso di Continental e della brasiliana Tam.
2009 - Si unisce la Continental Airlines, uscita da SkyTeam il 24 ottobre.
2009 - Si unisce la Brussels Airlines, il 9 dicembre.
2010 - Si uniscono la TAM Linhas Aéreas (13 maggio), la Aegean Airlines (30 giugno); esce Shanghai Airlines (31 ottobre).
2011 - Si unisce all'allenaza Ethiopian Airlines (13 dicembre).
2012 - Esce dall'alleanza Spanair a causa del suo fallimento, British Midland International a causa dell'acquisto di International Airlines Group di Oneworld e Continental Airlines a causa della chiusura delle operazioni di volo e la fusione con United Airlines
2012 - Si uniscono Avianca, Copa Airlines, TACA Airlines e Shenzhen Airlines
2013 - Si unisce EVA Air (18 giugno).
2014 - Escono TAM Airlines e US Airways (31 marzo), entrambe per entrare in Oneworld a causa delle rispettive acquisizioni da parte di LAN Airlines e American Airlines.
2014 - Si unisce Air India.


== Membri ==


=== Membri effettivi e loro affiliati ===


=== Membri del passato e loro affiliati ===


=== Membri futuri ===


== Programmi frequent flyer ==
La tabella seguente indica quali livelli dei programmi frequent flyer di ogni compagnia corrispondono a quelli fissati da Star Alliance.


== Note ==
^ Impressum, Star Alliance. URL consultato il 12 maggio 2013.
^ Mark Schwab Appointed New Star Alliance Ceo, Star Alliance, 14 dicembre 2011. URL consultato il 5 aprile 2012.
^ a b c d e Membro fondatore.
^ a b c d Compagnie aeree sotto Air Canada Express, Air New Zealand Link, Austrian Arrows, Lufthansa Regional, TACA Regional, United Express e US Airways Express non sono necessariamente membri di Star Alliance.
^ Jazz begins flying under Air Canada Express banner, aircanada.com. URL consultato il 5 aprile 2012.
^ Our Fleet, aircanada.com, 24 novembre 2008. URL consultato il 5 aprile 2012.
^ a b c Membri di Lufthansa Regional posseduti da Deutsche Lufthansa AG.
^ Cessata il 12 settembre 2001.
^ Lasciò