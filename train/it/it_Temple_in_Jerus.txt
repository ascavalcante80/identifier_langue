Il tempio di Gerusalemme fu, secondo la torah, una residenza nel mondo Inferiore della presenza divina realizzato per ospitare l'arca dell'Alleanza ed era considerato dalla religione ebraica l'edificio sacro più importante. Il tempio fu costruito e distrutto due volte.
La parola ebraica per la vera e propria costruzione è Beit HaMikdash o Beit haMiqdash, ovvero la casa della Santificazione, tuttavia essa è indicata nella Bibbia ebraica anche con altri nomi quali Beit A-donai, ovvero "casa di Dio" o semplicemente Beiti ovvero la Mia casa (di Dio). Il primo tempio di Gerusalemme, secondo la Bibbia, venne edificato da re Salomone secondo il volere di re David, il quale ne aveva avuto indicazione da Dio stesso. Nonostante il desiderio del sovrano di vedere il completamento della sua costruzione, fu appunto suo figlio, e suo successore al trono del Regno di Giuda e Israele, a vederlo ultimato.


== Successione di Templi secondo i Testi SacriModifica ==

Il Tempio di Salomone o Primo Tempio è stato costruito, secondo la Bibbia, da Re Salomone nel X secolo a.C. (Talmud: iniziato a costruire nell'833 a.e.v., finito nell'826 a.C. e distrutto 410 anni dopo nel 416 a.C.). Fu completamente distrutto da Nabucodonosor II nel 586 a.C.
Il Secondo Tempio fu costruito al ritorno dall'esilio babilonese a partire dal 536 a.C. Fu terminato il 12 marzo del 515 a.C. Venne riconsacrato il 21 novembre del 164 a.C. da Giuda Maccabeo (vedi 1Mac) dopo la profanazione operata da Antioco IV Epifane dei Seleucidi, che intendeva ellenizzare la Palestina. I Maccabei, infatti, combattevano per difendere le proprie tradizioni e il culto.
Il Tempio di Erode fu un ampliamento importante del Secondo Tempio, ivi compresa una risistemazione del Monte del Tempio. Fu iniziato da Erode il Grande verso il 19 a.C. e terminato in tutte le sue parti solo nel 64 d.C.[1]. Come raccontato dal Talmud nel trattato di Ghittin, il Secondo Tempio fu distrutto dall'imperatore Tito nel 70 d.C. (Talmud: distrutto nel 70 d.C. e costruito 420 anni prima) Oggi ne resta solamente il muro occidentale di contenimento, detto comunemente Muro del Pianto.


== Altre opinioniModifica ==
Secondo i calcoli fatti da Giuseppe Flavio:


== Tentativo di Giuliano di ricostruire il tempioModifica ==
Nel 362 l'imperatore Giuliano progettò di ricostruire il tempio di Gerusalemme e affidò il compito ad Alipio di Antiochia, già prefetto vicario in Britannia. Ammiano Marcellino così racconta l'episodio:


== EbraismoModifica ==
Con la distruzione del Secondo Tempio, nella religione ebraica, ebbero termine i sacrifici che solamente nel Tempio si compivano; e con essi la maggior parte dei compiti dei Sacerdoti e dei Leviti che lì esplicavano le loro attività: nel servizio santo per Dio il popolo d'Israele, tanto nel Santuario quanto tramite la Preghiera, lo studio della Torah ed il suo insegnamento nell'osservanza delle Mitzvot in genere, viene contraddistinto in modo particolare in mezzo alle altre 70 Nazioni.
La distruzione del Tempio segna quindi una tappa cruciale nella pratica del Giudaismo, così come è oggi conosciuto, con una attività di culto pubblico non più sacrificale ma incentrato nel culto sinagogale e nell'osservanza e nello studio del Tanakh, la Torah scritta, del Talmud che è identificato come Torah Orale e negli altri testi della Tradizione e del canone ebraici o rabbinici.
Il Muro Occidentale, detto anche muro del pianto, luogo di preghiera e di pellegrinaggio dopo la distruzione del Secondo Tempio, è diventato dopo il 1967 come una vasta sinagoga a cielo aperto. La parte scoperta del Muro Occidentale rappresenta tuttavia solo un quarto della sua lunghezza totale.
Gli ebrei osservanti non si recano sul monte Moriah, luogo del Tempio, per evitare di mettere piede sullo spazio consacrato. La Torah vieta alle persone che hanno contratto impurità di oltrepassare il perimetro che delimitava il monte del Tempio senza prima essersi purificate. Infatti, dopo la distruzione del Tempio, sono venuti meno gli strumenti decretati dalla Torah per la purificazione necessaria. Attualmente alcuni ebrei hanno potuto accedere a questa parte, sembra compatibilmente con alcune regole Halakhiche specifiche e particolari per questo evento.
L'ebraismo tradizionale anela ad una eventuale ricostruzione del Tempio, il terzo Tempio di Gerusalemme, con il quale comincerà un'era di pace per tutta l'umanità: l'era messianica. Maimonide spiega che non si può sapere come ciò avverrà esattamente, perché i dettagli di questo avvenimento non sono stati rivelati totalmente" (cfr Ezechiele).
Nell'era messianica il Messia partecipa all'instaurazione del terzo Tempio di Gerusalemme. (cfr Era messianica)


=== Costruzione del Tempio e livelli di QedushahModifica ===
I primi due furono differenti nei particolari benché i confini di Qedushah siano prestabiliti; il terzo Tempio di Gerusalemme, anche profetato dall'ebreo profeta Ezechiele, è nelle profezie ebraiche, di rivelazione divina, presenta anch'esso connotazioni differenti per l'era messianica.


==== Livelli di QedushahModifica ====
Esterno
Parte interna delle mura
"Monte del Beit haMiqdash"
Baluardo
Ezrat Nashim
Ezrat Israel
Atrio dei Kohanim
...tra il vestibolo e l'altare
Hekhal
Luogo aggiuntivo:
Per rispetto per i Gherim, uno "spazio" o luogo proprio per loro.
Livelli di "guardia":
Non necessariamente per "difesa", esistevano poi "guardie" e/o "sentinelle" di grande pregio morale e spirituale.


=== Tesorieri del Tempio e "tesoro"Modifica ===
Già Mosè, nel Pentateuco, ammonì ricordando che nel "prossimo futuro" non sarebbe stato com'è adesso quando/dove ognuno fa [un po'] come vuole...


==== ZedaqahModifica ====
Nel Tempio era presente un luogo occultato in cui venivano depositate monete di beneficenza in modo anonimo e, qualora chi ne avesse avuto bisogno vi giungeva, potevano essere richieste o prese "in libertà", quindi anche senza essere riconosciuti: ciò avveniva anche per evitare di causare imbarazzo o addirittura vergogna o umiliazione.
Usualment