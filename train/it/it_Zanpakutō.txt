La Zanpakutō (斬魄刀? lett. "spada mieti-anime") è la spada usata dagli shinigami per purificare gli Hollow nella serie manga e anime Bleach di Tite Kubo. 


== Descrizione ==

Di solito la maggior parte delle Zanpakutō assomiglia a una classica katana, con leggere variazioni come succede fra spade ordinarie. Dietro questo aspetto comune esteriore, tuttavia, si trova uno spirito. Mentre sono apparentemente simili esternamente, tutte le Zanpakutō hanno uniche abilità (anche se a volte simili) che si correlano solitamente con la personalità del loro proprietario. La Zanpakutō è un alleato preziosissimo degli shinigami in battaglia, e non potrebbe mai essere sostituito. Le Zanpakutō possono cambiare forma permettendo di manifestare un potere maggiore: le due trasformazioni cui una Zanpakuto può accedere sono chiamate "Shikai" e "Bankai". La spada e l'essere al suo interno sono un tutt'uno. Poiché da semplice Asauchi la Zanpakutō si evolve con lo shinigami che la maneggia, tende ad avere una personalità simile.


== Aspetto ==
La maggior parte delle Zanpakutō assomiglia a un tipo di spada giapponese, e in particolare:
Katana (刀?): Quando sigillate, le Zanpakutō sono identiche a qualunque Katana, una spada giapponese dalla lama curva e lunga circa 60 cm (23,6 pollici).
Wakizashi (胁差?): spada dalla lama corta rispetto ad una katana, lunga dai 30 ai 60 centimetri (12 e 24 pollici). solitamente portato dai samurai insieme alla katana. Quando indossate insieme, la coppia di spade era detta daisho, che si può tradurre come "grande e piccola"; dai ("grande") per la katana e sho ("piccola") per la wakizashi. La Zanpakutō di Gin Ichimaru assume la forma di una wakizashi.
Nodachi (野太刀? "spada da campo"): La nodachi è una spada giapponese a due mani, molto difficile da maneggiare per via delle sue dimensioni e del peso. La lunghezza del manico della nodachi variava tra i 12 e i 13 pollici (da 30 a 33 centimetri). Ichigo Kurosaki sfoggia una lunga nodachi rilasciando il Bankai della sua Zanpakutō.
Tantō (短刀? "spada corta"): Una tantō è un'arma simile ad un coltello o ad un pugnale. La lama è lunga tra i 15 e 30 cm (6-12 pollici). Quando è sigillata, la Zanpakutō di Tetsuzaemon Iba ricorda una tantō.


== Poteri generali ==
Tra i poteri generali di ogni Zanpakutō si identificano:
Konsō (魂葬? letteralmente "sepoltura dell'anima"): È la tecnica con cui gli Shinigami inviano le anime dal mondo vivente a quello spirituale. Esse vengono inviate o alla Soul Society, se in vita sono state buone, o all'Inferno, se hanno compiuto atti malvagi. Viene eseguita ponendo il fondo del manico della propria Zanpakutō sulla fronte dell'anima.
Purificazione degli Hollow: Quando un Hollow viene ucciso con una Zanpakutō viene purificato dai peccati commessi in forma di Hollow ed è condotto alla Soul Society, in modo che possa rinascere di nuovo nel mondo umano.


=== Shikai ===
Il primo potenziamento della Zanpakutō è lo Shikai (始解? "Rilascio Iniziale"). Lo Shikai rappresenta la trasformazione della Zanpakutō di uno Shinigami nella sua forma iniziale, grazie alla quale può mostrare il suo personale potere o abilità. Ogni Zanpakutō cambia la propria forma quando viene rilasciata, adattandosi al proprio potere e prendendo anche spunto dalla personalità del possessore. Il rilascio dello Shikai richiede una certa esperienza e abilità da parte di uno Shinigami, ma non è paragonabile al secondo stadio di rilascio, il Bankai.
Rilasciare il primo stadio della Zanpakutō richiede allo Shinigami di sapere quale sia il nome dello spirito giacente all'interno della propria spada. Questa operazione non è facile quanto sembri, poiché infatti lo shinigami deve essere capace di comunicare con la propria spada. La dimostrazione è data anche da una maggiore capacità di controllo della propria Zanpakutō, e sembra essere un requisito essenziale per accedere ai più alti ranghi della Soul Society.
Dopo aver imparato il nome della propria Zanpakutō, lo shikai può essere attivato pronunciando il nome della Zanpakutō, preceduto da un comando che permette la trasformazione ed è diverso per ogni spada (ad esempio la Zanpakutō di Kisuke Urahara viene rilasciata con il comando Svegliati, Benihime). Una volta appreso il Bankai, ed essendo quindi entrati in perfetta sintonia con la propria Zanpakutō, il kotodama (la formula da pronunciare per attivare lo Shikai) può essere omesso. Infatti, nello scontro tra Renji e Byakuya, quest'ultimo nota che il suo luogotenente ha rilasciato la zanpakuto senza pronunciare la suddetta formula, facendogli dedurre che Renji ha imparato il Bankai.
Gli Shikai sono descritti nel dettaglio nelle pagine dei rispettivi utilizzatori.


=== Bankai ===

Il Bankai (卍解? "Rilascio Finale") è la forma finale della Zanpakutō, la personificazione del suo spirito, raggiungibile soltanto dagli shinigami più esperti. Per ottenere e controllare il potere che questa trasformazione conferisce è infatti necessaria un'esperienza pari a quella di uno dei capitani del Gotei 13 ed una grande affinità con la Zanpakutō. L'esperienza necessaria di solito è di 5/10 anni e per attivarlo basta semplicemente pronunciare "Bankai". Al nome della Zanpakutō viene aggiunto un aggettivo, per indicare la nuova forma.


=== Resurrección ===
Gli Arrancar, Hollow che hanno rimosso la propria maschera e ottenuto poteri simili a quelli degli Shinigami, posseggono loro stessi delle Zanpakutō, il cui rilascio viene appunto chiamato Resurrección (帰刃 Resurekushion?, in spagnolo "resurrezione", connotazione giapponese per "ritorno della spada"). Questo si distingue totalmente da un normale kai in quanto non modifica la forma e il potere della spada, ma quello dell'Arrancar stesso, riportandolo alla sua forma originale. Ogni rilascio aumenta tutte le caratteristiche di un Arrancar, dalla forza alla velocità, seppure in maniera differente a seconda dall'Arrancar. Oltretutto, quando un Arrancar sprigiona la sua Resurrección, si cura istantaneamente da qualsiasi ferita.
La Resurrección è utilizzabile anche da Shinigami che hanno ricevuto poteri Hollow, come avviene con il capitano traditore Kaname Tōsen nel capitolo 385 del manga.
Le Resurrección sono descritte nel dattaglio nelle pagine dei rispettivi utilizzatori.


== Connessione ==
Tra uno Shinigami e lo spirito della sua Zanpakutō vi è una connessione molto profonda. Non è raro che l'incontro tra lo Shinigami e la sua Zanpakutō avvenga in un mondo interiore, mentre lo Shinigami è incosciente. Anche se è raro, non è impossibile che più di un'anima sia in sintonia con lo stesso spirito di una Zanpakutō. In questi casi, la Soul Society non consente a due Shinigami di utilizzare la stessa Zanpakutō, e in tal caso, entrambi devono sfidarsi a duello per il possesso della spada. Il vincitore ottiene la spada, mentre il perdente viene condannato a morte. Gli Shinigami comunicano con lo spirito all'interno della spada attraverso il Jinzen (刃禅?); si assume una posa meditativa e si pone la spada sopra il proprio grembo, costringendo quindi la mente a diventare un tutt'uno con la Zanpakutō.
È interessante notare, comunque, che talvolta la spada assume delle caratteristiche che lo shinigami non apprezza: Soifon descrive il suo Bankai come inadatto per un assassino delle squadre speciali; Shuhei afferma che non gli piace la forma del suo Shikai perché sembra fatto apposta per mietere vite; Ikkaku definisce la sua arma "pigra" perché impiega diverso tempo per raggiungere la massima potenza.


== Riparazione ==
Essendo comunque delle armi, le Zanpakutō sono soggette a diversi danni, specie se impiegate in combattimenti contro avversari potenti. I danni di entità più lieve, come incrinature della lama e simili, vengono "curate" direttamente dalla spada grazie alla reiatsu dello shinigami. Come spiega Mayuri Kurotsuchi durante la saga della guerra dei mille anni, se la spada viene rotta durante lo Shikai per aggiustarla è sufficiente estrarre parte del reiatsu e del reishi dello shinigami, benché ci sia un limite a tale rigenerazione (una Zanpakutō vaporizzata non si rigenererebbe, per esempio); se invece la spada viene danneggiata o addirittura rotta durante il Bankai, questa non può essere ricostruita. Questa regola presenta comunque delle eccezioni, costituite da quei casi in cui il legame tra Bankai e Shinigami è particolarmente stretto (come per Sajin Komamura). Ōetsu Nimaiya, membro della Divisione Zero nonché inventore delle Zanpakutō, è l'unico in grado di riparare qualsiasi danno subito da una spada. Mayuri Kurotsuchi, invece, ripara le spade modificandole rispetto alla loro forma originale.


== Tipi di Zanpakuto ==
Le Zanpakutō degli Shinigami di basso rango vengono chiamate Asauchi (浅打ち? "colpo basso") e furono create dall'attuale membro della Guardia Reale Ōetsu Nimaiya. Ci sono più di seimila Asauchi nel Gotei 13, che vengono affidate agli Shinigami appena entrati in una delle divisioni. Gli Shinigami trascorrono ogni momento delle loro giornate con le loro Asauchi e ognuna di esse, lentamente, acquista l'impronta dell'anima del suo possessore: in questo modo ogni Shinigami costruisce la propria Zanpakutō. Proprio per questo motivo le Asauchi vengono considerate le Zanpakutō più potenti di tutta la Soul Society, poiché possono diventare qualsiasi cosa.
Le Zanpakutō totalmente formate hanno un vasta gamma di poteri, alcuni molto simili tra di loro tanto che possono essere raggruppate in tipologie. Ecco le principali:
Potenziamento: a questo gruppo appartengono le Zanpakutō più semplici, in quanto posseggono un potere prevalentemente fisico e adatto al confronto ravvicinato. Appartengono al tipo potenziamento:
Zabimaru di Renji Abarai.
Hōzukimaru di Ikkaku Madarame.
Zangetsu di Ichigo Kurosaki.
Tenken di Sajin Komamura.
Gegetsuburi di Marechiyo Ōmaeda.
Tsunzakigarasu di Jirōbō Ikkanzaka.
Sanpo Kenjū di Yachiru Kusajishi.
Nozarashi di Kenpachi Zaraki.
Reppū di Makoto Kifune (solo anime).

Kido: queste sono Zanpakutō più complesse e posseggono varie abilità e poteri speciali derivati dal Kidō. Appartengono a questa categoria:
Ruri'iro Kujaku di Yumichika Ayasegawa.
Wabisuke di Izuru Kira.
Suzumushi di Kaname Tōsen.
Benihime di Kisuke Urahara.
Hisagomaru di Hanatarō Yamada.
Kinshara di Rōjūrō Ōtoribashi.
Minazuki di Retsu Unohana.
Suzumebachi