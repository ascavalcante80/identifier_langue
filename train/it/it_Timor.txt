Timor è l'isola principale dell'arcipelago delle Piccole Isole della Sonda, Indonesia.
Il suo territorio è diviso tra lo stato indipendente di Timor Est e la provincia indonesiana di Nusa Tenggara Orientale.
Ha una superficie di circa 30.777 km² e una popolazione di circa 3 milioni di abitanti.


== GeografiaModifica ==
L'isola di Timor si estende in direzione est-ovest per circa 500 km con una larghezza di circa 80 km. L'estremo occidentale si trova circa 150 km più a sud di quello orientale. L'isola di Timor è la più orientale delle isole della Sonda minori, da qui il nome, derivato dal termine indonesiano timur che significa est.
Alcune centinaia di km a ovest nord-ovest si trovano le isole di Flores e Alor, 600 km a nord-ovest si trova l'isola di Sulawesi (un tempo chiamata Celebes), a ovest l'isola di Sumba. 1100 km a est si trova la Nuova Guinea mentre a sud, oltre il mar di Timor si trova l'Australia.
Il punto più elevato dell'isola è il monte Tatamailau (2.960 m s.l.m.).
Da un punto di vista politico l'isola è divisa in una parte (Timor Ovest, in lingua locale Timor Barat) appartenente alla provincia indonesiana di Nusa Tenggara Timur, questa parte si estende per circa 19.000 km² e comprende circa due milioni di abitanti, il capoluogo è la città di Kupang. La parte orientale dell'isola costituisce la repubblica democratica di Timor Est (ufficialmente Timor-Leste) della quale fanno parte anche l'exclave di Oecussi-Ambeno situato sulla costa nord-occidentale di Timor Ovest e le isole minori di Atauro e Jaco per una superficie complessiva di 15.007 km² e circa mezzo milione di abitanti, la capitale è la città di Dili.


== FaunaModifica ==
L'isola di Timor si trova nella zona di transizione biogeografica tra Asia ed Australia detta linea di Wallace, per cui vi si possono trovare esemplari faunistici (e floreali) di entrambi i continenti. Tra la fauna che caratterizza Timor (spesso anche non in via esclusiva, essendo facile individuare esemplari della stessa specie o sottospecie nelle isole vicine) sono da segnalare:
Animali marini
Metalegoceras evolutum, specie di mollusco del genere Metalegoceras
Octopus spinosus, specie di polpo
Okenia brunneomaculata, specie appartenente alla famiglia dei Goniodorididae dei molluschi Nudibranchia
Mammiferi terrestri
Acerodon mackloti mackloti, sottospecie del pipistrello Acerodon mackloti
Cynopterus nusatenggara nusatenggara, sottospecie di pipistrello della frutta dal muso corto di Nusa Tenggara
Cynopterus titthaecheilus terminus, sottospecie di pipistrello della frutta dal muso corto indonesiano
Dobsonia peroni peroni, una sottospecie del Pipistrello della frutta dal dorso nudo occidentale
Hipposideros bicolor hilli, sottospecie di pipistrello hipposideros bicolor
macaco cinomolgo, specie di scimmie
Macroglossus minimus lagohilus, una sottospecie del pipistrello della frutta dalla lingua lunga minore
Myotis muricola muricola, una sottospecie del pipistrello Myotis muricola
Nyctimene keasti babari, una sottospecie del pipistrello della frutta dalle narici a tubo di Keast
Paradoxurus hermaphroditus sumbanus, sottospecie di pipistrello detto civetta delle palme comune
pipistrello dal naso largo
Pteropus alecto morio, una sottospecie del pipistrello detto volpe volante nera
Pteropus griseus griseus , una sottospecie del pipistrello detto volpe volante grigia
Pteropus lombocensis salottis, sottospecie di pipistrello detto volpe volante di Lombok
Pteropus vampyrus edulis, sottospecie di pipistrello detto volpe volante malese
ratto di foresta di Timor
Rhinolophus euryotis euryotis, sottospecie del pipistrello Rhinolophus euryotis
Rhinolophus montanus, specie di pipistrello (avvistato solo a Timor Est)
Rhinolophus canuti timoriensis, una sottospecie del pipistrello Rhinolophus canuti
Rousettus amplexicaudatus infumatus, sottospecie del pipistrello detto rossetto di Geoffroy
Rusa timorensis timorensis, sottospecie di sambar dalla criniera
Sus scrofa timorensis, sottospecie di cing