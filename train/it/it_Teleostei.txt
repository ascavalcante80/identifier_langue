Il termine teleostei fu inizialmente creato per indicare i pesci con uno scheletro osseo vero e proprio, in contrapposizione ai selaci (razze e squali) che presentano uno scheletro interamente cartilagineo.
Con il tempo, gli studiosi hanno giudicato insufficiente questa semplice divisione. Oggi i pesci ossei vengono indicati con le due classi Actinopterygii e Sarcopterygii, mentre il termine teleostei (identico in italiano e in latino) si riferisce a un gruppo di livello tassonomico più basso, all'interno della classe degli Actinopterygii.


== Sistematica ==
I Teleostei comprendono oltre 20000 specie - il 96% di tutte le specie di Pesci conosciute e oltre metà delle specie di Vertebrati - divise in circa 400 famiglie e 40 ordini.Classe Actinopterygii
Sottoclasse Neopterygii
Infraclasse Teleostei
Superordine Acanthopterygii
Ordine Atheriniformes
Ordine Beloniformes
Ordine Beryciformes
Ordine Cyprinodontiformes
Ordine Gasterosteiformes
Ordine Mugiliformes
Ordine Perciformes
Ordine Pleuronectiformes
Ordine Scorpaeniformes
Ordine Stephanoberyciformes
Ordine Synbranchiformes
Ordine Tetraodontiformes
Ordine Zeiformes

Superordine Clupeomorpha
Ordine Clupeiformes

Superordine Cyclosquamata
Ordine Aulopiformes

Superordine Elopomorpha
Ordine Albuliformes
Ordine Anguilliformes
Ordine Elopiformes
Ordine Notacanthiformes
Ordine Saccopharyngiformes

Superordine Lampridiomorpha
Ordine Lampridiformes

Superordine Ostariophysi
Ordine Characiformes
Ordine Cypriniformes
Ordine Gonorynchiformes
Ordine Gymnotiformes
Ordine Siluriformes

Superordine Osteoglossomorpha
Ordine Osteoglossiformes
Ordine Hiodontiformes

Superordine Paracanthopterygii
Ordine Batrachoidiformes
Ordine Gadiformes
Ordine Lophiiformes
Ordine Ophidiiformes
Ordine Percopsiformes

Superordine Polymyxiomorpha
Ordine Polymixiiformes

Superordine Protacanthopterygii
Ordine Esociformes
Ordine Osmeriformes
Ordine Salmoniformes

Superordine Scopelomorpha
Ordine Myctophiformes

Superordine Sternopterygii
Ordine Ateleopodiformes
Ordine Stomiiformes


== Storia evolutiva ==
I Teleostei sono comparsi nel Triassico (circa 220 milioni di anni fa).


== Caratteristiche ==
I Teleostei appartengono agli Attinopterigi, a cui rimandiamo per le caratteristiche fisiche comuni a tutta la classe (respirazione a mezzo branchie, scheletro osseo, presenza di pinne ecc.). Una descrizione dettagliata di molte caratteristiche anatomiche si trova anche sotto la voce 'Pesci'.
Sono caratteristiche specifiche dei Teleostei:
la colonna vertebrale termina alla base della coda e non si prolunga nel suo lobo superiore;
la coda è generalmente omocerca (i due lobi sono uguali);
la bocca ha una particolare conformazione per consentire di catturare le prede aspirandole o protendendo le mascelle verso l'esterno; in particolare, è mobile non solo l'osso mascellare, ma anche quello pre-mascellare.


== Distribuzione ==
I Teleostei sono diffusi in tutte le acque del mondo.
Si stima che circa il 40% delle sp