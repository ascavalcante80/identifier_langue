Sottopeso è quella situazione in cui un essere umano si trova qualora pesi meno rispetto al suo peso forma.
Indicativamente una persona si può definire in sottopeso quando pesa il 90% rispetto al suo peso forma. L'IMC di una persona in sottopeso è, a seconda delle tabelle, inferiore a 20, 19 o 18,5.
Quando il peso di una persona è inferiore di 1/4 il suo peso forma siamo in una situazione di inedia. Quando invece è inferiore della metà avviene la Morte per fame.
A livello sanitario essere "sottopeso" (IMC < 16) è critico, perché c'è un forte sospetto di:
anoressia o ortoressia, malattie mentali (provenienti da iperproduzione endorfinica) che finiscono spesso in modo letale per cachessia. Oppure ci sono problemi di:
deperimento organico patologico o di
tossicodipendenza: cocaina, morfina, anfetamina, alcol, …che sfasano la percezione dell'appetito come regolatore del peso corporeo.
Dopo aver chiarito le cause, occorrono interventi medici / psichiatrici.


== La sottoalimentazione ==
Una popolazione sottoalimentata (o sottonutrita) è una popolazione malnutrita o denutrita, in ogni caso si tratta di un popolo in cui mediamente le persone sono in sottopeso.
Tecnicamente si definisce una persona sottoalimentata se ha un apporto quotidiano inferiore alle 1600 o alle 2.000 calorie al giorno (le calorie necessarie sono 2.500-2.800 a seconda del sesso, dell'età e dell'attività dell'individuo). Attualmente sono sottoalimentate più di 800 milioni di persone nel mondo.


== Note ==
^ Dato ricavabile da pag 336 di: Collasso - Come le società scelgono di morire o vivere, Jared Diamond, Einaudi, 2005 (ISBN 88-06-17638-2)
^ Dato ricavabile da pag 4 di: Rivista di storia economica ISSN : 0393-3415 ; Numero 3, dicembre 2003: Nutrizione e povertà in Italia, 1861-1911; Giovanni Vecchi,