Le lingue slave occidentali sono un ramo delle lingue slave parlate in Europa centro-orientale.


== Distribuzione geografica ==
Secondo Ethnologue, le lingue slave occidentali sono parlate da circa 54 milioni di persone, stanziate in prevalenza in Germania, Polonia, Repubblica Ceca e Slovacchia.


== Classificazione ==
Secondo Ethnologue, la classificazione delle lingue slave occidentali è la seguente:
Lingue indoeuropee
Lingue slave
Lingue slave occidentali
Lingue ceco-slovacche
Lingua ceca (codice ISO 639-3 ces)
Lingua slovacca (slk)
Lingua canaan † (czk)

Lingue lechitiche
Lingua casciuba (csb)
Lingua polacca (pol)
Lingua slesiana (szl)
Lingua polaba † (pox)

Lingue sorabe
Lingua soraba inferiore (dsb)
Lingua soraba superiore (hsb)


== Storia ==
La presenza d'un gruppo di dialetti slavi occidentali è riscontrabile già nel periodo delle migrazioni di questi popoli in Europa centrale. Solamente a partire dal VII secolo d.C. è possibile parlare di queste lingue come di un gruppo separato. Dal VII al X secolo ebbe luogo una differenziazione interna che diede vita a due sottogruppi etnico-linguistici: lechitico e sorabo (o lusaziano). Nel IX secolo s'aggiunse il gruppo ceco-slovacco. Il sottogruppo lechitico è rappresentato dal polacco, dal polabo (estinto nel XVII secolo) e dalle lingue pomerane (casciubo e slovinzo,  estinto nel XX secolo). Il ceco e lo slovacco continuano il gruppo ceco-slovacco (una terza lingua, il canaan o giudeo-slavo scomparve nel Medioevo). Il gruppo sorabo è oggi rappresentato dal sorabo superiore e sorabo inferiore, chiamate anche serbo-lusaziano o lusaziano.


== Sistema di scrittura ==
Tutte le lingue slave occidentali utilizzano l'alfabeto latino.


== Note ==
^ a b c (EN) Lewis, M. Paul, Gary F. Simons, and Charles D. Fennig (eds), West Slavic, in Ethnologue: Languages of the World, Seventeenth edition, Dallas, Texas, SIL International, 2013.
^ (EN) Gordon, Raymond G., Jr. (ed.), West Slavic, in Ethnologue: Languages of the World, Fifteenth edition., Dallas, Texas, SIL International, 2005.
^ Graziadio Isaia Ascoli, Carlo Salvioni, Archivio glottologico italiano, vol. 80, Le Monnier, 1995.
^ Francesca Fici Giusti, Le lingue slave moderne, Unipress, 2001, ISBN 88-8098-137-4.
^ Fiorenzo Toso, II. I Paesi dell'Unione Europea, in Lingue d'Europa: la pluralità linguistica dei Paesi europei f