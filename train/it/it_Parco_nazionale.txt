Il parco nazionale di Yellowstone (Yellowstone National Park) si trova negli Stati Uniti e più precisamente nell'estremo settore nord-occidentale dello Stato del Wyoming e sconfina, per un piccolo tratto, negli Stati del Montana e dell’Idaho, occupando un'ampia zona delle Montagne Rocciose.
È il nucleo centrale dell'ecosistema di Yellowstone, uno dei più grandi ecosistemi intatti della zona temperata rimasto sulla Terra, oltre ad essere il più antico parco nazionale del mondo (fondato nel 1872) e la più grande riserva naturale degli Stati Uniti e dal 1978, dichiarato Patrimonio dell'umanità dall'Unesco. Il nome Yellowstone (pietra gialla) deriva dai fenomeni vulcanici attivi e la pietra gialla probabilmente sta per lo zolfo presente in zona.


== GeografiaModifica ==
Il parco si estende per 8.983 km² su una serie di altopiani che hanno un'altitudine media di 2.400 metri s.l.m. La zona, coperta da piane erbose e ampie foreste, è attraversata da diversi corsi d'acqua, il più lungo dei quali è il fiume Yellowstone, da cui il parco prende il nome, che lo attraversa totalmente da sud a nord per poi gettarsi nel lago omonimo gettandosi successivamente in un profondo canyon e creando due magnifiche cascate.
Nel parco sono presenti molti sentieri e mulattiere che si estendono in totale per 1.600 chilometri. Il Grand Loop, la strada principale a forma di otto, è lungo oltre 200 km. Il parco è diviso in cinque distinte e differenti regioni:
Mammoth Country: è un'area termale che si estende nella zona di Mammoth Hot Springs.
Roosevelt Country: qui si trova un paesaggio di cervi e bisonti.
Geyser Country: qui si trova l'Old Faithful, il geyser più famoso del mondo, piscine naturali di acqua calda solforosa.
Canyon Country: il Grand Canyon di Yellowstone, più conosciuto come il canyon degli artisti, e qui si trova anche la cascata Lower che è alta 2 volte quella del Niagara.
Lake Country: attorno al lago Yellowstone la regione con la maggior concentrazione di animali selvatici.


=== Geyser e formazioni roccioseModifica ===
Il parco è celebre per i numerosi geyser (oltre 300), le 10000 sorgenti calde (200 °C) e altre interessanti anche se meno appariscenti zone geotermiche. Tutte queste attività sono residuo dell'intensa attività vulcanica e dei relativi sommovimenti che portarono alla formazione della barriera delle Montagne Rocciose centrali. Secondo uno studio del Dipartimento di Geologia e Geofisica dell'Università dello Utah realizzato dai prof. Jamie Farrell e Bob Smith e pubblicato dal "Journal of American Geophysical Union", sotto il parco di Yellowstone, ad una profondità di 14000 metri, si nasconde un "supervulcano" di 75 chilometri per 55 chilometri circa. Secondo lo studio, "pur non essendoci, al momento, dati sufficienti per prevedere una eruzione, si ritiene che questa avverrà in un futuro più o meno prossimo, con possibili effetti catastrofici anche a livello globale". 
L'origine di queste manifestazioni geotermiche si deve all'incontro fra l'acqua proveniente dalle precipitazioni che filtrano dal terreno e le roventi rocce sottostanti che raggiungono temperature dell'ordine di 260 °C: compressa e sottoposta a pressione elevate, l'acqua non riesce a raggiungere il punto di ebollizione e neppure a evaporare, e cerca canali di risalita. Se la pressione è bassa, esce in rivoli termali arricchita di sostanza minerali, ma se trova sbocchi improvvisi può eruttare con violenti getti dal terreno.
I Geyser raggiungono nel parco la più alta densità al mondo, i più grandi emettono getti di vapore a intervalli regolari che arrivano fino a 50 metri. Il geyser più noto è senz'altro "l'Old Faithful" (il "Vecchio Fedele"in inglese) che i turisti possono osservare quando emette getti di vapore ogni 96,5 minuti (800000 negli ultimi cento anni, ma si pensa sia attivo initerrotamente da tre secoli), con una fuoriuscita totale di oltre 45000 litri. Altri geyser noti sono il Giant Geyser che erutta quasi quattro milioni di litri d'acqua, il Great Fountain Geyser che erutta in verticale sopra una pozza piatta, il Grotto Geyser con i caratteristici depositi di carbonato di calcio e lo Steamboat che esplode in un fragoroso boato a intervalli regolari.
Le sorgenti calde sono ancora più numerose, dell'ordine delle decine di migliaia, e l'acqua fuoriuscita da molte di queste è ricca di minerali a base di calcio, magnesio e silicati, che creano nei terreni attorno coni e terrazzi. L'esempio più famoso è quello del Mammoth Hot Springs dove sono sorti dei depositi che toccano addirittura i 90 metri.

Vi sono poi molte altre formazioni rocciose come alcuni vulcani di fango (mucchi di fine materiale roccioso bagnato da acque sorgive) o come le Tower Falls, cascate alte 40 metri, il Golden Gate Canyon e l’Obsidian Cliff, una formazione di ossidiana alta circa 50 metri.


== FaunaModifica ==
Il parco è molto importante in campo nazionale e internazionale per essere popolato da specie rare e spesso in via di estinzione. Ci sono quasi 60 specie di mammiferi nel parco, tra cui il lupo grigio, il baribal, il bisonte americano, l'orso bruno, l'alce, il cervo mulo, il bighorn, il wapiti, la capra delle nevi, il puma, la lontra di fiume nordamericana, l'antilocapra, il coyote, la celebre aquila di mare dalla testa bianca simbolo degli Stati Uniti d'America e anche specie minacciate come la lince e il famoso orso grizzly, ormai diventato il simbolo di Yellowstone.


=== Bisonte americanoModifica ===
Nel 1902 a Yellowstone, vi erano meno di 50 esemplari di bisonte americano; nel 2003 si arrivò all'enorme cifra di 4.000 esemplari. Il picco della popolazione del bisonte americano è stato raggiunto nel 2005 con 4.900 animali. La popolazione è poi lentamente diminuita fino ad arrivare ai 3.000 esemplari del 2008. Le cause del calo della popolazione furono tante, tra cui anche il freddo inverno del 2007 che fece morire tanti animali.


=== LupiModifica ===
A partire dal 1914, il Congresso degli Stati Uniti ha concesso i fondi al fine di "distruggere lupi, cani della prateria, e altri animali dannosi per l'agricoltura e allevamento " su terreni pubblici. I lupi furono così cacciati via da Yellowstone e spostati in altri siti. Senza i lupi, il coyote divenne il predatore canino più feroce del parco. Tuttavia, il coyote non può abbattere animali di grossa taglia. Il risultato è stato un grande aumento di animali zoppi e malati. Dal 1990, il governo federale aveva invertito le sue opinioni sui lupi. In una decisione controversa da parte del US Fish and Wildlife Service, i lupi, importati dal Canada, sono stati reintrodotti nel parco. Un sondaggio condotto nel 2005 ha mostrato che vi erano 13 branchi di lupi, per un totale di 118 individui in Yellowstone e 326 in tutto l'ecosistema.


=== Orsi grizzlyModifica ===
Sono circa 600 gli orsi grizzly che vivono nell'ecosistema Greater Yellowstone, di cui oltre la metà vivono all'interno di Yellowstone.


=== Cervi WapitiModifica ===
I dati sulla popolazione di wapiti (Cervus elaphus canadensis) sono di oltre 30.000 esemplari, la più grande popolazione di qualsiasi specie di mammiferi di grandi dimensioni a Yellowstone. Il branco del nord è diminuito enormemente a partire dalla metà degli anni 1990, anche a causa della reintroduzione dei lupi nel parco. Il branco migra a nord ovest verso il sud-ovest del Montana in inverno.


== StoriaModifica ==
La vita umana nell'area risalirebbe a circa 8000 anni fa, ma poche informazioni in merito sono note.
La zona fu esplorata la prima volta all'inizio del XIX secolo da John Colter, un cacciatore di pelli. All'epoca nel parco vivevano gli indiani Shoshoni assieme ai Crow, ai Blackfoot, agli Ute, ai Cheyenne e agli Araphao, tribù dedite alla caccia e alla pesca che si inoltravano nel parco dalle pianure a nord e est, dove vivevano.
Gli ingressi nella regione da parte di cacciatori di pelli e poi di coloni furono rar