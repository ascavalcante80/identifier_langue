Una bandiera di guerra (o bandiera militare, bandiera di combattimento) è una variante della bandiera nazionale utilizzata dalle forze militari basate a terra, comprese le forze aeree. L'equivalente navale, spesso una versione più grande delle bandiere da guerra da esporre sulle navi, viene chiamata insegna di battaglia.
Normalmente è realizzata in seta o in altro materiale pregiato ed è di fattura particolarmente curata. La bandiera di guerra viene custodita dal comandante del reparto dentro un cofano o una teca vetrata.
La bandiera di guerra accompagna il reparto in tutta la sua vita operativa, sia in tempo di pace che di guerra. È il simbolo dell'onore del reparto, delle sue tradizioni, della sua storia e del ricordo dei suoi caduti.
È tradizione che la bandiera vada difesa fino all'estremo sacrificio. La bandiera ha un significato simbolico: ogni soldato del reparto dovrebbe essere disposto a dare la vita per la bandiera (che rappresenta la Patria), portandola nel cuore ed onorandola. Infatti è dinnanzi alla bandiera di guerra che ogni militare presta il suo giuramento.
In Italia, le bandiere di guerra dei reparti non più attivi sono custodite presso il Sacrario delle Bandiere al Vittoriano.
In vessillologia queste bandiere vengono contraddistinte dal simbolo FIAV .
Dal punto di vista stretto del termine, poche nazioni hanno una bandiera di guerra, in quanto la maggioranza preferisce utilizzare la bandiera di stato o la bandiera nazionale per questo scopo.
Molti paesi (inclusi il Regno Unito e l'ex Germania Nazista) hanno un'unica bandiera per le proprie forze armate, al posto di quella nazionale. Queste vengono identificate come bandiere di guerra.
Le forze armate delle Filippine, uniche nel loro genere, utilizzano il vessillo standard, ma lo capovolgono durante i periodi di guerra.
Altre bandiere sono considerate bandiere di guerra, benché il termine si riferisca solo all'impiego militare delle stesse.


== La bandiera di guerra in ItaliaModifica ==
In Italia le bandiere di guerra sono affidate agli enti militari, agli stati maggiori di Esercito, Aeronautica, Marina, al Comando generale dell'Arma dei carabinieri ed ai corpi armati dello Stato (Guardia di finanza, Corpo militare della Croce Rossa Italiana e Corpo militare ausiliario dell'Esercito Italiano - Sovrano militare ordine di Malta).
La bandiera di guerra presenta delle caratteristiche particolari rispetto alle normali bandiere:
Freccia: costituisce la parte superiore dell'asta; presenta il simbolo della Repubblica Italiana, l'incisione del nome dell'ente/reparto, l'anno in cui è stata rilasciata, e il nome di un eventuale donatore.
Asta: ricoperta di velluto verde, con delle bullette che avvolgono a spirale la lunghezza dell'asta.
Drappo: in seta di forma quadrata, di grandezza 99x99cm, di colore verde, bianco e rosso (33 cm per colore), eccezion fatta per la bandiera di guerra della Marina Militare () che presenta al centro della parte bianca lo stemma delle quattro più note Repubbliche Marinare, coronate.
Fiocco: in seta di colore blu largo 8 cm e lungo 68 cm. È ricoperto di nero in caso di lutto.
Cordoncino argentato: legato insieme al fiocco tra la freccia e l'asta. Ha una lunghezza di 68 cm.
Le bandiere di guerra sono custodite nell'ufficio del comandante dell'ente a cui appartengono, alla sua destra, a questa vanno tributati i massimi onori e in caso di spostamenti trattata in modo speciale. Va difesa dai militari fino all'estremo sacrificio.
La bandiera della Città di Vicenza, essendo la bandiera di Vicenza l'uni