Potchefstroom è una città sudafricana situata nella provincia del Nordovest. Fondata nel 1838 dai Voortrekkers, rappresenta il secondo più vecchio insediamento di una popolazione europea (dopo Klerksdorp) nell'allora Transvaal. La città sorge sulle rive del fiume Mooi e dista circa 120 km da Johannesburg.
Potchefstroom fu la capitale della Repubblica del Transvaal dal 1848, anno di istituzione della repubblica, fino al 1860 quando la capitale venne spostata a Pretoria. Durante la seconda guerra boera i britannici vi costruirono un campo di concentramento dove imprigionarono anche donne, bambini e vecchi boeri.
Rinomata per la cultura, la città è sede del Potchefstroom Campus dell'Università del Nordovest. Tra gli impianti sportivi degno di nota e l'Olën Park, stadio in cui la squadra di rugby a 15 dei Leopards gioca le proprie gare casalinghe.


== Note ==
^ (EN) Census 2011 - Main Place "Potchefstroom", census2011.adrianfrith.com. URL consultato il 10 marzo 2015.
^ G.N. van den Bergh, British scorched earth and concentration camp po