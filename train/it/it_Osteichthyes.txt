Il gruppo Osteichthyes o pesci ossei (Teleostei secondo una classificazione ora non più utilizzata) rappresenta la maggior parte dei pesci viventi conosciuti.


== Descrizione ==
A differenza dei pesci cartilaginei (condroitti), gli osteitti possiedono uno scheletro osseo che si viene a formare per ossificazione dello scheletro embrionale cartilagineo. Si riconoscono anche per una maggiore simmetria sull'asse orizzontale rispetto ai pesci cartilaginei, in particolare per quanto riguarda la posizione della bocca (terminale) e la pinna, questi vivono, oltre che nelle acque marine (come i condritti), anche nei bacini ad acqua dolce. La respirazione avviene attraverso le branchie, le cui fessure sono coperte da opercolo. Possiedono l'organo della linea laterale per percepire onde sonore collegato all'apparato di Weber, elettrorecettori per percepire onde elettromagnetiche, scaglie cosmoidi embricate. Hanno inoltre una vescica natatoria, una camera d'aria a funzione idrostatica che gli permette, acquistando o perdendo gas, di salire o scendere nell'acqua.
La loro età si misura attraverso l'analisi delle otoliti presenti nei canali semicircolari dell'orecchio interno.


== Classificazione ==
Nella maggior parte dei sistemi di classificazione, gli Osteichthyes sono parafiletici con i vertebrati terrestri. Ciò significa che l'antenato comune più recente di tutti gli Osteichthyes include dei tetrapodi tra i suoi discendenti. Gli Actinopterigi (pesci con pinne) sono monofiletici, ma un'inclusione dei Sarcopterygii nel gruppo tasonomico degli Osteichthyes comporterebbe un cambio di considerazione del gruppo, che diverrebbe parafiletico. Paradossalmente, la classe dei sarcopterygii è considerata monofiletica, in quanto include tetrapodi. La maggior parte dei pesci ossei appartengono alla classe Actinopterygii e attualmente vi sono solo otto specie viventi di Sarcopterygii, tra cui il Celacanto. Tradizionalmente, i pesci ossei sono sempre stati classificati come classe entro i vertebrati, con Actinopterigi e Sarcopterygii come sottoclassi. Tuttavia alcuni studi recenti hanno elevato Osteichthyes al grado di superclasse, con Actinopterigi e Sarcopterygii come classi.


== Confronto con pesci cartilaginei ==


== Ordini di pesci osteitti ==


== Note ==
^ a b Schwab IR and Hart N (2006) "More than black and white" British Journal of Ophthalmology, 90: (4): 406. DOI: 10.1136/bjo.2005.085571
^ (Davis, Brian 2010)
^ Clack, J. A. (2002) Gaining Ground. Indiana University
^ a b Based on: Kotp