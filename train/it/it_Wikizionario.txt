Il Wikizionario è un progetto collaborativo, multilingue e gratuito, tramite la Rete, supportato dalla Wikimedia Foundation, per produrre un dizionario online libero e multilingue, con significati, etimologie e pronunce, attraverso l'uso di una piattaforma wiki in maniera del tutto simile a Wikipedia di cui è un compagno lessicale.


== Descrizione ==
Seguendo un'idea nata da Daniel Alston il progetto (originariamente solo in inglese) ha visto la luce il 12 dicembre 2002. I primi Wikizionari multilingue creati, sono stati quello francese e quello polacco, entrambi il 29 marzo 2004; a settembre 2011 ci sono Wikizionari in 157 lingue, per un totale di quasi 12 milioni di voci.
Fino al 1º maggio 2004 il progetto è stato ospitato su un URL temporaneo, poi spostato all'attuale indirizzo. Il 3 maggio 2004 è nata la versione in lingua italiana, che a febbraio 2005 contava già 12.000 lemmi. A tutt'oggi (maggio 2015) la versione italiana conta più di 388 710 lemmi e 43 657 utenti. Per sapere come è strutturato un lemma basta guardare la parola del giorno che oggi è cocco oppure consultare il Manuale di stile.
Il 15 giugno 2015 i maggiori wikizionari erano:
Inglese: 4.384.718 voci
Malgascio: 3.742.920 voci
Francese: 2.920.273 voci
Cinese: 1.330.607 voci
Russo: 973.646 voci
Bulgara: 898.644 voci
Spagnolo: 877.536 voci
Serbo-croato: 850.550 voci
Lituano: 684.639 voci
Polacco: 493.332 voci
Turco: 898.644 voci
Diversamente da molti dizionari che sono mono o bilingue, Wikizionario è un dizionario multilingue e internazionale, il che significa che il suo ambizioso scopo è raccogliere ogni parola per ogni lingua nota.


== Note ==
^ a b Statistiche ufficiali di tu