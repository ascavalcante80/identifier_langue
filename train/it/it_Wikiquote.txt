Wikiquote è uno dei progetti basati su wiki promossi dalla Wikimedia Foundation ed utilizza lo stesso software MediaWiki di Wikipedia.
Nato da un'idea di Daniel Alston e sviluppato da Brion Vibber, l'obiettivo del progetto è di produrre in modo collaborativo un'ampia raccolta di citazioni di persone famose, opere letterarie, cinematografiche, teatrali o musicali, memoriali, proverbi, epitaffi ecc., e di fornire approfondimenti su di essi. È il secondo wiki (dopo Wikipedia) più conosciuto.
Nel 2007 le citazioni di Wikiquote in italiano sono state coinvolte in un esperimento scientifico dell'Universidad Politécnica de Valencia, Spagna; lo scopo era verificare se sia possibile identificare automaticamente le frasi comiche. La versione italiana è al secondo posto tra quelle con più citazioni.


== Storia ==
2003 - Attivato temporaneamente sulla wikipedia in lingua wolof: wo.wikipedia.com.
10 luglio 2003 - Attivato il sottodominio: quote.wikipedia.org.
25 agosto 2003 - Attivato il dominio: wikiquote.org.
17 luglio 2004 - Aggiunte nuove lingue, fra cui quella italiana.
13 novembre 2004 - L'edizione inglese raggiunge 2000 voci.
novembre 2004 - Raggiunte le 24 lingue.
marzo 2005 - Wikiquote supera le 10.000 voci complessive, con la versione inglese vicina alle 3000.
giugno 2005 - 34 lingue fra cui una classica (latino) e una artificiale (Esperanto).
4 novembre 2005 - La versione in inglese raggiunge le 5000 voci.
aprile 2006 - La versione in francese viene chiusa per problemi legali.
4 dicembre 2006 - La versione in francese viene riaperta.
7 maggio 2007 - La versione in inglese raggiunge le 10.000 voci.
luglio 2007 - 40 lingue.
agosto 2007 - La versione in italiano raggiunge le 5000 voci.
marzo 2010 - La versione in italiano raggiunge le 10.000 voci.
agosto 2012 - La versione in italiano raggiunge le 15.000 voci.
febbraio 2015 - La versione in italiano raggiunge le 20.000 voci.


== Elenco ==


== Loghi ==
Fino ad oggi, Wikiquote ha utilizzato quattro loghi. I loghi originali contenevano queste due citazioni:
«And the trouble is, if you don't risk anything, you risk even more.» (Erica Jong, autrice ed educatrice statunitense)
«I don't know anything about music. In my line you don't have to.» (Elvis Presley, cantante ed attore statunitense)


== Note ==
^ Some Experiments in Humour Recognition Using the Italian Wikiquote Collection. L'esperimento è riuscito.


== Altri progetti ==

 Wikiquote contiene citazioni di o su Wikiquote
 Wikimedia Commons contiene imma