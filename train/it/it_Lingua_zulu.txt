La lingua zulu (nome nativo isiZulu) è una lingua nguni parlata in Sudafrica, Malawi, Mozambico e Swaziland.


== Distribuzione geografica ==
Secondo i dati del censimento sudafricano del 2011, i locutori L1 sono 11.587.374, pari al 22,7% della popolazione, di cui quasi 8 milioni nel KwaZulu-Natal, dove è la lingua madre del 77,8% degli abitanti. Lo zulu è la lingua più parlata in Sudafrica.
Secondo Ethnologue, la lingua è inoltre parlata da 248.000 persone in Lesotho (dato del 1993), 76.000 nello Swaziland (dato del 1993), 37.500 in Malawi (dato del 1966) e 3.000 in Mozambico (dato del 2006). Si stimano complessivamente circa 12 milioni di locutori.


=== Lingua ufficiale ===
Lo zulu è diventata una delle 11 lingue ufficiali del Sudafrica dopo la fine dell'apartheid.


== Classificazione ==
Secondo Ethnologue, la classificazione della lingua zulu è la seguente:
Lingue niger-kordofaniane
Lingue congo-atlantiche
Lingue volta-congo
Lingue benue-congo
Lingue bantoidi
Lingue bantoidi meridionali
Lingue bantu
Lingue bantu centrali
Lingue bantu S
Lingue nguni
Lingua zulu


== Storia ==
Gli zulu sono arrivati in Sudafrica nel XIV secolo, dall'Africa centrale. Come gli Xhosa, la loro lingua ha incorporato molti suoni dalle lingue Khoisan. Per questa ragione, lo zulu e lo xhosa hanno conservato le consonanti clic, peculiari dell'Africa meridionale.
Come tutte le lingue sudafricane, lo zulu era una lingua orale con nessuna forma scritta prima della venuta di missionari europei, di conseguenza lo zulu usa l'alfabeto latino. La forma scritta della lingua è controllata dallo Zulu Language Board di KwaZulu-Natal.
Durante gli anni dell'apartheid, lo zulu è stato ignorato dal governo e tutto l'insegnamento nel paese era fatto in inglese o afrikaans. Dopo la fine dell'apartheid nel 1994, lo zulu ha ritrovato vitalità. Ci sono giornali e programmi televisivi in lingua zulu a Johannesburg e Durban, le città più grandi del paese. La maggioranza di studenti sudafricani ha cambiato seconda lingua a scuola, abbandonando l'afrikaans ed iniziando lo zulu. Lo zulu inoltre sta diventando una lingua franca del Sudafrica.


== Fonologia ==
b - implosiva sonora bilabialebh -occlusiva bilabiale parzialmente desonorizzatad - occlusiva alveolare sonora/occlusiva alveolare desonorizzatadl - fricativa laterale alveolare sonoraf - fricativa dentilabiale sordag - occlusiva velare sonora/occlusiva velare desonorizzatah - fricativa glottidale sonora/fricativa glottidale sordahl - fricativa laterale alveolare sordaj - affricata prepalatale desonorizzatak - occlusiva velare sorda/occlusiva velare desonorizzatakh - occlusiva velare sorda aspiratakl - affricata alveolare sorda lateralel - continuante o sonorante alveolare lateralem - nasale bilabiale sonora (può essere sillabica)mb - n + bh/m + bmf - affricata dentilabiale eiettiva sordamp - n + phmv - affricata dentilabiale sonoran - nasale alveolare sonorand - d prenasalizzatondl - dl prenasalizzatong - g prenasalizzatonhl - affricata alveolare laterale eiettiva sordanj - affricata prepalatale sonorank - k eiettiva prenasalizzatankl - kl prenasalizzatans - affricata alveolare eiettiva sordant - t prenasalizzatantsh - affricata prepalatale eiettiva sordany - nasale prepalatale sonoranz - z prenasalizzatap - occlusiva bilabiale eiettiva sordaph - occlusiva bilabiale aspirata sordar - vibrante alveolare sonora (per parole straniere o suoni onomatopeici)s - fricativa alveolare sordash - fricativa prepalatale sordat - occlusiva alveolare eiettiva sordath - occlusiva alveolare aspirata sordats - affricata alveolare eiettiva sordav - fricativa dentilabiale sonoraw - velare semi-vocaley - prepalatale semi-vocalez - fricativa alveolare sonora
Una delle sue caratteristiche più distintive è l'utilizzo di consonanti clic. Questa caratteristica è comune a molte altre lingue dell'Africa meridionale, soprattutto tra le lingue khoisan, ma è pressoché unica in questa regione. Ci sono tre clic base nello Zulu:
c - dentale
q - alveolare
x - laterale
Ognuno di questi click può essere modificato in molti modi, ad esempio in base all'aspirazione, quindi esistono un totale di 15 differenti suoni clic nello Zulu. Gli stessi suoni ricorrono nello xhosa, dove sono usati più spesso che nello Zulu.


== Morfologia ==
Lo zulu è una lingua agglutinante.


== Sistema di scrittura ==
Per la scrittura viene utilizzato l'alfabeto latino.


== Esempi ==
Quella seguente è una lista di frasi che possono essere utilizzate quando si visita una regione dove la lingua primaria è lo zulu.
Sawubona (buon giorno a una persona)
Sanibonani (buon giorno a un gruppo di persone)
Unjani? (come stai? a una persona)
Ninjani? (come state? a un gruppo di perso