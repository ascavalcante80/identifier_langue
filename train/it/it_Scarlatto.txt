Lo scarlatto è una tonalità di rosso che tende lievemente all'arancione, ma più rossa del vermiglione. Il nome deriva dal persiano saqirlat o dal latino astacus, granchio.
Tradizionalmente lo scarlatto è il colore delle fiamme. A volte viene utilizzato per fare riferimento al sangue di una persona viva.
In spettroscopia, le emissioni di composti chimici dello stronzio si definiscono essere nell'area rosso scarlatto dello spettro della luce visibile. Le linee di emissione sono posizionate a 640,8 nm, 650,4 nm, 687,8 nm e 707,0 nm.


== Lo scarlatto nella cultura ==
Università
Lo scarlatto è il colore degli abiti accademici per gli insigniti del titolo di dottore in medicina.
Astronomia
Le stelle della sequenza principale intermedie tra le classi spettrali M e K sono percepite come di color scarlatto alla vista.
Letteratura
Il romanzo La lettera scarlatta di Nathaniel Hawthorne, uno scrittore statunitense del XIX secolo narra la storia di un personaggio Hester Prynne, condannata a portare una lettera "A" scarlatta sul petto come condanna del peccato di adulterio.
"A Study in Scarlet" tradotto in italiano "Uno studio in rosso" è il primo romanzo di Sherlock Holmes pubblicato da Arthur Conan Doyle nel 1888.
Scarlett O'Hara è la protagonista del famoso romanzo di Margaret Mitchell "Via col vento" ambientato nella guerra civile americana.
Forze armate
I soldati dell'Esercito inglese hanno vestito uniformi rosso scarlatto fino al 1914 (da cui il soprannome di "giubbe rosse"). Alcune unità degli eserciti britannico e di paesi del Commonwealth adottano tuttora uniformi da parata di questo colore.
La Polizia a cavallo canadese Royal Canadian Mounted Police (RCMP) indossa una giubba scarlatta nella classica uniforme da cerimonia.
Il corpo della aeronautica statunitense degli United States Air Force Combat Controllers indossa un basco scarlatto al termine del corso presso la Combat Control School della Pope Air Force Base.
Scarlatto è il colore della United States Army Field Artillery Corps.
Religione
Per la Chiesa cattolica, gli indumenti scarlatti simboleggiano il sangue ed è il colore di cui sono vestiti i cardinali come simbolo della loro volontà di difendere la fede "anche a costo di versare il proprio sangue". Il termine esatto che contraddistingue il rosso cardinale è "rosso ponsò". Al contrario, i vescovi e gli arcivescovi indossano abiti amaranto con termine