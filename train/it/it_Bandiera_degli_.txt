La bandiera statunitense è formata da 13 strisce orizzontali rosse e bianche alternate (la prima dall'alto è rossa). Nel quadrante superiore (sul lato dell'asta) è presente un rettangolo blu con 50 piccole stelle bianche a cinque punte, disposte su nove file da sei o cinque stelle che si alternano (la prima è da sei). Le 50 stelle rappresentano le 50 Regioni Federati degli Stati Uniti e le 13 strisce rappresentano le tredici colonie originarie.
Viene comunemente chiamata Stars and Stripes o meno comunemente Old Glory. Questo termine però tecnicamente si riferisce alla versione con 48 stelle usata dal 1912 al 1959. La bandiera ha subito molti cambiamenti da quando le 13 colonie inglesi del Nord America l'adottarono per la prima volta.
Per i cittadini statunitensi la bandiera racchiude una ricca simbologia, infatti rappresenta la libertà e i diritti garantiti dalla Costituzione degli Stati Uniti e dalla Carta dei diritti ed è simbolo di libertà personale e individuale.
La bandiera ha sventolato in battaglia per la prima volta a Cooch's Bridge nel Maryland il 3 settembre 1777, durante la Guerra di indipendenza americana.
La bandiera originale aveva 13 stelle e man mano che altri Stati si aggiungevano all'Unione, sono state aggiunte altre stelle, ma le strisce sono rimaste sempre 13. Un'eccezione fu la prima bandiera statunitense, che al posto delle stelle nel cantone aveva la bandiera britannica di quei tempi. Un'altra eccezione fu la bandiera a 15 stelle, che aveva anche 15 strisce. Fu questa bandiera che ispirò Francis Scott Key a scrivere The Star-Spangled Banner ("la bandiera orna di stelle"), l'inno nazionale degli Stati Uniti d'America.
Quando la bandiera viene modificata, il cambiamento avviene sempre il 4 luglio a Filadelfia in Pennsylvania, come conseguenza del Flag Act del 4 aprile 1818. Il 4 luglio, il giorno dell'indipendenza degli Stati Uniti, si commemora la fondazione della nazione. Il cambiamento più recente, da 49 a 50 stelle, avvenne nel 1960, dopo che le Hawaii diventarono uno Stato. Prima di questo, l'ammissione dell'Alaska nel 1959 fece debuttare una bandiera a 49 stelle che ebbe vita breve. Se venisse creato un 51º Stato, la bandiera dovrà essere cambiata con l'aggiunta di una nuova stella il 4 luglio seguente.
Il metodo approvato per distruggere una bandiera vecchia o consunta consiste nel bruciarla in una semplice cerimonia. Bruciare la bandiera è stato anche usato come atto deliberato di mancanza di rispetto, in tempi di protesta contro le azioni del governo statunitense.
Lo storico inglese Sir Charles Fawcett ha suggerito che il disegno della bandiera sia derivato da quello della bandiera della Compagnia Britannica delle Indie Orientali.


== Influenza sulle altre bandiere ==
Il disegno e i colori della "Stars and Stripes" (stelle e strisce) sono stati la base per alcune altre bandiere del passato e del presente, alcune delle quali appaiono qui di seguito:

Si noti anche l'eco nei colori e nel disegno di molte delle bandiere degli Stati Confederati d'America.


== Storia della bandiera ==
Nella tabella seguente contenente le 28 bandiere degli Stati Uniti, il modello delle stelle per ciascuna bandiera è il modello usuale, spesso associato alla marina statunitense, ad eccezione delle bandiere con 48, 49 e 50 stelle, dal momento che non c'era una disposizione ufficiale delle stelle fino alla proclamazione ufficiale del presidente William Howard Taft, il 29 ottobre 1912. I colori standard della bandiera vennero definiti solo nel 1934.


=== Simmetrie ===

La maggior parte degli schemi per le stelle sono caratterizzati da forme di simmetria:
Simmetria rispetto all'asse orizzontale: 50, 49, 48, 46, 44, 38, 37, 36, 34, 33, 32, 30, 28, 26, 24, 20, 15, 13
Simmetria rispetto all'asse verticale: 50, 48, 46, 45, 44, 37, 36, 3