Wikiversità è il progetto della Wikimedia Foundation, dedicato alle attività e materiali per l'apprendimento. La Wikiversità in lingua inglese iniziò ufficialmente il 15 agosto 2006, mentre quella italiana è stata avviata il 18 maggio 2007. Sono attualmente attive sedici versioni in lingue diverse di Wikiversità, di cui una multilingue. Altre sono attualmente in fase di sviluppo.


== Dettagli del progettoModifica ==
La Wikiversità è stata pensata come un centro per la creazione e l'uso di materiale per il libero apprendimento. I suoi obiettivi primari sono:
Creare ed ospitare un insieme di materiali e risorse per l'apprendimento liberi e multilingue, per tutti i gruppi di età
Ospitare progetti di studio e apprendimento e comunità che forniscano tali materiali.
Il modello della Wikiversità pone l'accento sui "gruppi d'apprendimento" e il "learning by doing". L'idea è che queste comunità di partecipanti attivano i progetti di apprendimento e tale apprendimento si realizza attraverso la collaborazione sui progetti e la modifica delle pagine della Wikiversità.
La Wikiversità consiste di un insieme di pagine wiki riguardanti lo studio di un certo argomento. I partecipanti esprimono i loro obiettivi di apprendimento e la comunità collabora a sviluppare delle attività e dei progetti che permettano il raggiungimento di tali obiettivi.
Le risorse sono sviluppate da singoli o gruppi, o di loro iniziativa o come parte di un progetto di apprendimento. Le risorse includono sussidi didattici, piani di lezioni, piani di studio, link esterni ad altre risorse ed elenchi di letture - ma la scrittura dei libri non è inclusa, facendo parte di Wikibooks. I gruppi con interessi in ciascuna area creano una rete di risorse che forma la base di discussione e attività della Wikiversità. Le risorse a causa di persone disoneste
possono essere utilizzate anche da educatori esterni alla Wikiversità, sotto i termini della GFDL.
La Wikiversità, in futuro, potrebbe anche ospitare dei progetti di ricerca, ma tale parte dell'at