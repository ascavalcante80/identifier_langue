Thimphu (in lingua dzongkha ཐིམ་ཕུུུུ), con una popolazione stimata pari a circa 80.000 abitanti (2005), è la capitale della nazione del Bhutan, e la città più popolata. Tashichoedzong, un monastero-fortezza, costruito nel XIII secolo, situato a nord della città, è la sede del governo dal 1952. La città è situata sulle colline occidentali della valle del Wang Chu (fiume Chu). La rapida espansione dovuta all'urbanizzazione ha prodotto la ricostruzione degli edifici del centro e lo sviluppo dei sobborghi.
In Norzim Lam, la strada principale di recente ristrutturata, ci sono molti negozi, ristoranti ed edifici pubblici. Altrove c'è un miscuglio di appartamenti, case familiari e magazzini. Per legge è previsto che tutte le case siano decorate nello stile tradizionale con dipinti e motivi di carattere religioso. I regolamenti per le costruzioni sono molto severi, l'abusivismo edilizio è punito nell'unico modo congruo: la demolizione.
Vicino al fiume si tiene nel fine settimana un variopinto mercato dove si possono acquistare generi alimentari e oggetti tradizionali. La maggior parte delle industrie sono localizzate a sud del ponte principale.
I monasteri di Dechenphu, Tango e Cheri e il palazzo di Dechenchoeling, residenza ufficiale del Re (attualmente Jigme Khesar Namgyel Wangchuck) sono ubicati nella parte nord della città.
A fine estate a Tashichoedzong si svolge una festa di danze di maschere (tsechhu), molto popolare fra i turisti.
Thimphu è l'unica capitale del mondo dove non esistono i semafori. Quando, qualche anno fa, le autorità locali hanno provato a installarne alcuni, la popolazione si è lamentata perché erano impersonali e quindi furono tolti.


== Infrastrutture e trasportiModifica ==


=== StradeModifica ===
La circolazione stradale è di tipo "inglese", con la guida a sinistra.


=== AeroportiModifica ===

Insolitamente per una capitale di stato, Thimphu non è direttamente servita da un aeroporto cittadino e ricorre all'unico scalo aeroportuale internazionale di tutto il Bhutan, l'aeroporto di Paro, che si trova a circa 54 km dal suo centro. La Druk Air, la compagnia aerea nazionale che costituisce il più importante mezzo di comunicazione aerea con le altre nazioni, originariame