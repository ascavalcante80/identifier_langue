La famiglia Tetraodontidae comprende 185 specie di pesci ossei d'acqua dolce e salata, appartenenti all'ordine Tetraodontiformes, conosciuti comunemente come pesci palla.


== Distribuzione e habitat ==
Sono diffusi nella maggior parte delle acque tropicali del globo. Alcune specie, come Tetraodon miurus, vivono solamente in acque dolci.


== Etimologia del nome ==
Il nome Tetraodontidae deriva dalla lingua greca con il significato di "quattro denti".


== Difesa ==
Pur non essendo un ottimo nuotatore per via della rigidità del proprio corpo, il pesce palla non risulta oggetto di predazione poiché dotato di due particolari sistemi di difesa: è in grado di ingurgitare rapidamente grandi quantità di acqua, diventando molto grande e difficile da inghiottire anche per predatori di grosse dimensioni; inoltre i suoi visceri e muscoli contengono un veleno molto potente, la tetradotossina, una neurotossina che inibisce la funzione respiratoria, portando rapidamente alla morte.


== Alimentazione ==
I pesci palla si cibano prevalentemente di molluschi, crostacei, meduse e polipi dei coralli, di cui spezzano i gusci o la struttura esoscheletrica con il forte becco dentato.


== Commestibilità ==
I visceri e le carni di molti membri della famiglia sono mortali per la presenza di tetrodotossina, ciò nonostante vengono consumate in Giappone, dopo un'appropriata preparazione.


== Generi ==


== Note ==
^ G