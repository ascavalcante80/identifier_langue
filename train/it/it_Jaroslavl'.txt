Jaroslavl' (in russo: Ярославль?, in latino: Iaroslavia) è una città della Russia, capoluogo dell'omonima oblast', porto sul fiume Volga, sede di università e di aeroporto. La città si trova a circa 300 km a nord-est di Mosca, si estende su una superficie di 205,73 chilometri quadrati ed è attraversata dalla ferrovia transiberiana. Stando al censimento del 2010, la popolazione raggiunge le 600.000 unità circa.
Fu fondata nel 1010 dal principe Jaroslav il Saggio, ma le prime testimonianze scritte risalgono al 1071. Nel 1612 fu la capitale de facto della Russia, poiché Mosca era stata occupata dai polacchi. Lo stemma cittadino raffigura un'orsa nera nell'atto di imbracciare un'ascia dorata con la zampa sinistra, secondo un'antica leggenda relativa alla fondazione della città.
La città, dove si trovano bellissimi edifici religiosi e civili gelosamente conservati, è meta di un turismo nazionale e internazionale e fa infatti parte del cosiddetto anello d'oro. La città vecchia è iscritta al patrimonio mondiale UNESCO dal 2005, degna di nota la Cappella di Kazan'. Nello sport si distingue il Lokomotiv Jaroslavl', squadra di hockey su ghiaccio.


== Persone legate a Jaroslavl' ==
Aleksandr Nikolaevič Jakovlev, politico e consigliere di Michail Gorbacëv
Aleksandr Michajlovič Ljapunov, fisico e matematico
Zygmunt Szczęsny Feliński, arcivescovo cattolico polacco, esiliato a Jaroslavl' dal 1863 al 1883
Evgenij Evgen'evič Sluckij, economista e statistico
Sergej Michajlovič Ljapunov, compositore e pianista
Fëdor Ivanovič Tolbuchin, mili