Il Brabante Fiammingo (in olandese Vlaams-Brabant, in fiammingo Vlams-Broabant, in francese Brabant flamand) è una provincia delle Fiandre, una delle tre regioni del Belgio. Confina con le province belghe di Anversa a nord, del Limburgo a est, di Liegi, del Brabante Vallone e dell'Hainaut a sud e delle Fiandre Orientali a ovest. Il Brabante Fiammingo inoltre circonda completamente la Regione di Bruxelles-Capitale. Il suo capoluogo è Lovanio (Leuven). Occupa una superficie di 2.106 km² ed è diviso in due distretti amministrativi (arrondissementen in olandese) che contengono 65 comuni.
Il Brabante Fiammingo è stato creato nel 1995 dalla divisione della provincia del Brabante in tre parti; due nuove province (Brabante Fiammingo e Brabante Vallone) e la Regione di Bruxelles Capitale. La divisione venne effettuata per sistemare (con ritardo) la divisione del Belgio in tre regioni (Fiandre, Vallonia e Regione di Bruxelles Capitale).
La provincia ha una ricca storia culturale e una grande diversità di prodotti tipici. Tra questi diverse delle birre belghe famose in tutto il mondo.
La lingua ufficiale del Brabante Fiammingo è l'olandese (come in tutte le Fiandre), ma alcune municipalità possono usare il francese per comunicare con i loro cittadini; queste vengono chiamate comuni a facilitazione linguistica. Altri comuni speciali di questo tipo si possono trovare lungo il confine tra Fiandre e Vallonia, e tra la Vallonia e le aree germanofone del Belgio.


== SuddivisioniModifica ==


=== Arrondissement di Halle-VilvoordeModifica ===
L'arrondissement di Halle-Vilvoorde circonda completamente la regione di Bruxelles, ed è quindi principalmente un'area residenziale, ma possiede anche delle grandi aree industriali. Contiene anche il principale aeroporto del Belgio sito a Zaventem. Il fatto che Halle-Vilvoorde circondi Bruxelles (che è ufficialmente bilingue, ma i cui abitanti parlano in prevalenza il francese) crea un'interessante mistura di entrambe le lingue.
L'arrondissement di Halle-Vilvoorde consiste dei seguenti comuni:

Affligem
Asse
Beersel
Bever
Dilbeek
Drogenbos
Galmaarden
Gooik
Grimbergen
Halle
Herne
Hoeilaart
Kampenhout
Kapelle-op-den-Bos
Kraainem
Lennik
Liedekerke
Linkebeek
Londerzeel
Machelen
Meise
Merchtem
Opwijk
Overijse
Pepingen
Roosdaal
Sint-Genesius-Rode
Sint-Pieters-Leeuw
Steenokkerzeel
Ternat
Vilvoorde
Wemmel
Wezembeek-Oppem
Zaventem
Zemst


=== Arrondissement di LovanioModifica ===
L'arrondissement di Lovanio (Leuven) ospita, il capoluogo provinciale, Lovanio, ed è situato a est del distretto di Halle-Vilvoorde. Possiede un aspetto più rurale, pur essendo anch'esso densamente popolato e con molte attività economiche. La quasi totalità della popola