La Eerste Divisie (Prima Divisione) è la seconda divisione del campionato di calcio olandese. È collegato alla massima serie, e, dal 2009-2010, alla terza serie tramite un sistema di promozioni e retrocessioni. È anche conosciuto come Jupiler League, nome dovuto allo sponsor della lega, la birra Jupiler, sebbene questa denominazione sia impiegata anche per indicare la massima serie del campionato di calcio belga.
La Eerste Divisie è composta da 20 club che si affrontano ciascuno due volte a stagione, una volta in casa e una in trasferta. La pausa invernale è compresa tra le vacanze di Natale e la festa di Capodanno.


== Sistema di promozione e di retrocessione ==
Per definire le promozioni nella Eerste Divisie (oltre al club primo classificato nella classifica finale, promosso direttamente) viene adottato un sistema chiamato Nacompetitie. Il campionato viene suddiviso in 4 periodi, ognuno formato da 8 giornate. Al Nacompetitie accedono le 8 migliori squadre dei 4 periodi, le 2 migliori classificate nella classifica finale fra le squadre che non sono risultate campioni di un periodo, la 16ª e la 17ª classificata dell'Eredivisie. Se un club diventa per due volte il migliore di un periodo, oppure conquista la promozione diretta conquistando il primo posto nella classifica finale accede ai play-off la squadra che lo segue nella classifica.
Nella stagione 2009-2010, dopo 38 anni di blocco delle retrocessioni, le ultime due classificate retrocedono nella Topklasse, la nuova terza serie (prima semiprofessionistica) del calcio olandese, suddivisa in 2 gironi da 16 squadre ognuno, mentre non essendo state previste, promozioni in Eerste Divisie dall' Hoofdklasse, l'organico della Eerste Divisie viene ridotto a 18 squadre. A partire dalla stagione 2010-2011 l'ultima classificata della Eerste Divisie retrocede in Topklasse, e la vincitrice della finale fra le vincitrici dei due gironi di Topklasse (o, nel caso di rinuncia, la perdente) viene promossa in Eerste Divisie (anche se nella stagione 2011-2012 non ci furono promozioni e retrocessioni in quanto entrambe le finaliste rinunciarono a salire di categoria).
Nella stagione 2012-2013 a causa del fallimento dell'AGOVV Apeldoorn (a gennaio) e del Veendam (a marzo), il campionato si è concluso con sole 16 squadre e senza retrocessioni. Nella stagione successiva si è ritornati al format a 20 squadre con la promozione dell'Achilles '29 (finalista della Topklasse 2012-2103, a seguito della rinuncia dei vincitori del Katwijk) e l'ammissione delle seconde squadre di Ajax, PSV Eindhoven e Twente (le quali non possono essere promosse né partecipare ai play-off).


=== Classificata Periodkampionen ===
Vincitore primo periodo (1ª-8ª giornata)
Vincitore secondo periodo (9ª-16ª giornata)
Vincitore terzo periodo (17ª-24ª giornata)
Vincitore quarto periodo (25ª-32ª giornata)


=== Formato ===


==== Primo turno ====
Partita A: Vincente 3° perio