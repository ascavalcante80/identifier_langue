L'Île-de-France /il də fʁɑ̃s/ (in italiano: Isola di Francia) è una regione della Francia settentrionale. È la regione in cui si trova la capitale francese, Parigi, che ne è il capoluogo. Le città importanti, oltre a Parigi, sono Boulogne-Billancourt, Saint-Denis, Argenteuil e Versailles. È composto da 8 dipartimenti: Essonne (91), Hauts-de-Seine (92), Parigi (75, Paris), Senna-Saint-Denis (93, Seine-Saint-Denis), Senna e Marna (77, Seine-et-Marne), Valle della Marna (94), Val-d'Oise (95) e Yvelines (78). Sono inclusi nella regione 25 arrondissement, 317 cantoni e 1.281 comuni.


== Confini e geografia ==
Il territorio della regione confina con quello dell'Alta Normandia a nord-ovest, della Piccardia a nord, della Champagne-Ardenne a est, della Borgogna a sud-est e del Centro a sud-ovest.
È grossolanamente pianeggiante. Con un'altezza media di 33 m s.l.m., il punto più alto è la collina Rosne a Haravilliers (Val-d'Oise) coi suoi 217 m. Per secoli sede di inondazioni da parte della Senna, si osservano ancora oggi meandri abbandonati, laghetti e stagni che testimoniano la presenza di aree più facilmente sommergibili.


== Storia ==
L'Île-de-France, nacque come dominio reale, costituito dai re capetingi. I suoi confini variarono fino alla fine dell'Ancien Régime. Si estendeva verso ovest e soprattutto verso nord, ed era meno vasta di oggi in direzione est e sud.
Costituiva la zona d'interesse economico delle corporazioni mercantili di Parigi, che contribuirono a fissarne i confini.
Il nome di ''île'' (isola) può sembrare strano per un territorio senza sbocchi al mare, sembra però che il nome indichi l'area delimitata dai fiumi Oise, Marna, Epte, Aisne, Yonne ed Eure e attraversata dalla Senna. Un'altra spiegazione indica in « Île de France » una alterazione di ''Liddle Franke'', vale a dire « Piccola Francia » in lingua franca.
Venne suddivisa, a seguito della Rivoluzione francese, in tre dipartimenti: Senna, Seine-et-Oise e Senna e Marna. Nel 1965, il numero di dipartimenti passò da tre a otto, compresa Parigi. Uno di questi, quello di Seine-et-Marne, occupava ed occupa tuttora quasi metà dell'area della regione. Attorno a Parigi, i dipartimenti di Hauts-de-Seine, Senna-Saint-Denis e Valle della Marna formano la cosiddetta "piccola corona". I dipartimenti di Val-d'Oise, Yvelines ed Essonne costituiscono invece la "grande corona".


== Economia ==
La regione produce circa un quarto del prodotto interno lordo francese, e il suo reddito pro capite, oltre ad essere di gran lunga il più elevato tra le regioni francesi, supera del 70 per cento la media europea. I suoi settori economici più importanti sono il turismo, la finanza, il commercio e l'industria manifatturiera.


== Dipartimenti e capoluoghi ==


=== 1945 - 1968 ===


== Politica ==


=== Elezioni regionali ===


=== Tendenza politica ===


== Note ==
^ Sandro Toniolo, Principali esonimi italiani di elementi geografici europei
^ Île-de-France, iledefrance.it.
^ EUROP