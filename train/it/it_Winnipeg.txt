Winnipeg (IPA: [ˈwɪnɪpɛɡ]; ) è la capitale e la città più popolosa della provincia canadese del Manitoba, possedendo oltre la metà della popolazione del territorio. Situata sul margine orientale della regione delle Praterie canadesi, Winnipeg svolge un ruolo importante nel campo dei trasporti, della finanza, dell'industria, dell'agricoltura e dell'istruzione; è inoltre un nodo fondamentale del traffico autostradale e ferroviario fra est e ovest del Canada, e per questo è definita la «porta dell'ovest».


== Geografia Antropica ==

Winnipeg si estende per 464,01 km², l'area urbana invece per 448,92 km², l'area metropolitana invece per 5.302,98 km².


== Geografia ==
La città si trova prossima al centro geografico del Nord America, alla confluenza del Red River del Nord e del fiume Assiniboine.
Nei dintorni di Winnipeg si trovano centinaia di piccoli e grandi laghi, tra cui i principali sono il Lago Winnipeg (quinto per dimensione in Canada, e undicesimo del mondo), il Lago Manitoba e il Lago dei Boschi. Il Lago Winnipeg è il più grande lago contenuto interamente entro i confini del Canada meridionale.
La città è un centro culturale ed ha sede la Royal Winnipeg Ballet e la Winnipeg Symphony Orchestra. Winnipeg ospita altresì gli archivi della Compagnia della Baia di Hudson.


== Storia ==
La città ha origine dal forte fondato nel 1738 dal francese Pierre de La Verendrye. Divenne poi la sede di una stazione commerciale della Compagnia della Baia di Hudson.
La città, il 19 febbraio 1942, fu teatro di un'esercitazione, volta anche alla raccolta fondi per la guerra, chiamata If day


== Gemellaggi ==
 Setagaya, dal 1970
 Reykjavík, dal 1971
 Leopoli, dal 1973
 Manila, dal 1979
 Taichung, dal 1982
 Kuopio, dal 1982
 Be'er Sheva, dal 1984
 Chengdu, dal 1988
 Jinju, dal 1992
 San Nicolás de los Garza, dal 1999
 Trapani, dal 2011


== Persone legate a Winnipeg ==


== Trasporti ==
La città è servita dall' Aeroporto Internazionale di Winnipeg James Armstrong Richardson.


== Clima ==
Secondo Environment Canada, Winnipeg è la città più fredda del mondo con una popolazione di oltre 600.000 abitanti. Winnipeg ha un clima continentale, con estremi di caldo e freddo. Le temperature invernali rimangono generalmente inferiori a 0 °C (32 °F). La maggior parte del suo territorio è ricoperto di neve da metà novembre fino a metà marzo. Gli inverni a Winnipeg sono generalmente secchi. Il freddo ovviamente è più avvertito laddove il vento è più sentito. La temperatura più fredda registrata a Winnipeg (-47 °C;-54 °F) risale al 24 dicembre 1879. Le estati in Winnipeg a volte possono essere molto umide. A Carman, Manitoba, nel 2007, a causa dell'elevata umidità, la temperatura percepita è stata di 53 °C (127.4 °F), record di caldo percepito in Canada. La più alta temperatura mai registrata in Winnipeg è stata di 42,2 °C (108 °F), 11 luglio 1936.
Winnipeg è classificata come una delle città, la seconda in particolare, più soleggiate del Canada. Durante l'inverno a Winnipeg e per un periodo che può raggiungere i due mesi, la temperatura può scendere sotto i -20 °C (-4,0 °F). Di contro, ha almeno 45 giorni all'anno in cui la temperatura percepita supera i 30 °C. La primavera e l'autunno a Winnipeg sono stagioni corte; ciascuna in media dura poco più di sei settimane. In generale, il clima in queste stagioni è molto variabile. Le temperature a Winnipeg, nel mese di aprile, hanno variato da -26,3 °C (-15 °F) a 34.3 °C (93,7 °F), e in ottobre da -20 °C (-5 °F) a 30,5 °C (86,9 °F). In Primavera e Autunno, ondate di calore, così come le nevicate, sono una caratteristica costante del clima.
Winnipeg è conosciuta anche per essere una città spesso battuta dai venti. Tuttavia, Regina (Saskatchewan), Hamilton (Ontario) e St. John's (Terranova e Labrador) sono più ventose. Anche se i tornado sono di solito non comuni a Winnipeg, un tornado, classificato F5 nella scala Fujita, ha colpito Elie, Manitoba, (a soli 40 km (25 miglia) a ovest di Winnipeg) nel 2007. Questo è stato il più forte tornado mai registr