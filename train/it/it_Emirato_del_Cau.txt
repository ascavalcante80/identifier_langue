Da non confondere con l'Imamato del Caucaso

L'Emirato del Caucaso (in cirillico ceceno: Имарат Кавказ, Imarat Kavkaz, in russo: Кавказский Эмират?, traslitterato: Kavkazskiy Emirat), anche noto come emirato caucasico, è un'entità statale virtuale autoproclamata, parziale successore della Repubblica cecena di Ichkeria, la cui costituzione è stata annunciata il 31 ottobre 2007 da Dokka Umarov, ex presidente dell'Ichkeria, e primo emiro in carica del nuovo Stato. Il braccio militare è rappresentato dal Fronte Caucasico.
L'emirato è in un attuale stato di agitazione generale. Umarov registrò un messaggio col quale dichiarava le proprie dimissioni in caso di sua scomparsa, il cui accertamento era stato valutato dallo STRATFOR prima della sparizione prematura di Ugodov, considerato da alcuni un agente del servizio segreto russo Federal'naja služba bezopasnosti. Il video dichiarava come successore, Aslambek Vadalov. Qualche tempo dopo, Umarov replicò al video spiegando di non aver mai annunciato di lasciare il potere del governo.


== Proclamazione ==
Il 31 ottobre 2006 l'agenzia di informazione separatista Chechenpress riportò che il presidente dell'Ichkeria Dokka Umarov aveva proclamato un emirato nel Caucaso con sé stesso alla guida di esso, ponendo termine in tal modo alla Repubblica di Ichkeria.
La dichiarazione dell'Emirato Caucasico fu condannata da Akhmed Zakayev, ministro degli affari esteri sotto il governo di Umarov; Zakayev, che vive in esilio a Londra, invitò tutti i combattenti separatisti ceceni e i politici ad appoggiare il suo governo in esilio per rendere nullo il potere di Umarov nella regione. Zakayev espresse inoltre preoccupazioni circa l'idoneità di Umarov come capo, visto che aveva ceduto alle pressioni dei "provocatori" e commesso un "crimine" che avrebbe minato alla legittimità della Repubblica di Ichkeria. Umarov spiegò che non sarebbe stata necessaria nessuna sanzione da parte del Majlis-ul-Shura (il consiglio dei comandanti dei ribelli) o di chiunque altro, perché la creazione dell'Emirato, era "suo dovere da musulmano" in quanto utile alla realizzazione di uno Stato islamico "come richiesto dalla Sharia".

Anzor Astemirov, un ribelle di primo piano della Repubblica di Cabardino-Balcaria (KBR), si autoaccreditò l'idea della realizzazione dell'Emirato. Egli spiegò d'aver tentato di persuadere il comandante dei ribelli ceceni Shamil Basayev già nel 2005 a Nalchik, ma l'uomo declinò con vistosità la proposta facendo anzì giurare ai suoi uomini fedeltà al presidente ceceno Abdul-Halim Sadulayev in risposta al contributo delle forze cecene negli attacchi di Nalchik del 2005.


== Struttura ==
In accordo con i dati strutturali emessi dal governo autoeletto, l'Emirato del Caucaso è suddiviso in varie province, chiamate wilayah:
Vilayat Noxçiyçö (Cecenia)
Vilayat Ġalġayçö (Inguscezia e Ossezia del Nord)
Vilayat Cherkessia
Vilayat Daghestan
Comune di Vilayat di Kabarda, Balkar (Cabardino-Balcaria) e Karachay (vasta area di Karačaj-Circassia)
Steppa di Vilayat Nogay (aree abitate da Nogai nel territorio di Stavropol')
Comunque, secondo Umarov, le centrali dei combattenti ribelli a lui fedeli «vanno dall'Azerbaigian all'Abkhazia».


== Relazioni estere ==


=== La mancata dichiarazione di guerra all'Occidente ===
Nella stessa dichiarazione in cui Umarov proclamava la nascita dell'Emirato del Caucaso, egli descriveva gli Stai Uniti, la Gran Bretagna e Israele come nemici dei Musulmani.
Il 20 novembre 2007, Anzor Astemirov, capo della Yarmuk Jamaat, ha detto che «anche se noi volessimo minacciare ogni giorno l'America e l'Europa, è chiaro a chiunque capisca qualcosa di politica che noi non abbiamo nessun conflitto di interessi [con l'occidente]. Chi sta alla Casa Bianca sa benissimo che non siamo ostili all'America in questo momento.» In questa dichiarazione Astemirov non solo nega la minaccia caucasica nei confronti dell'Occidente, ma chiede anche aiuto agli Stati Uniti contro l'«aggressione russa».
L'8 agosto 2008, in seguito al conflitto tra Georgia e Russia, Movladi Udugov ha detto che «né Tblisi né Washington ci ha per ora fatto richieste o offerte» per unirci alle forze armate georgiane nella battaglia contro quelle russe. Udugov ha anche detto: «Però posso sinceramente dire che il comando dell'Emirato del Caucaso guarda con grande interesse agli sviluppi della situazione.»


== Lista di Emiri dell'Emirato del Caucaso ==
*Nota: C'è stata confusione riguardo a chi fosse Emiro, quando Umarov in un secondo video diniegò ciò che aveva detto giorni prima circa il suo abbandono del gover