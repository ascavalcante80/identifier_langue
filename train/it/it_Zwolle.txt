Zwolle  /'zvɔɫə/ è una città dei Paesi Bassi di 118 943 abitanti (2010), capoluogo della provincia di Overijssel, sulla destra dell'IJssel, al punto di incrocio di numerosi canali, per mezzo dei quali è unita allo Zuiderzee e alla regione industriale di Twente.


== Storia ==
È un importante mercato del bestiame, del burro e delle uova, ed un centro industriale. La città è nominata per la prima volta nel 1040. Fece parte della Lega Anseatica e durante il Medioevo fu un notevole centro culturale. Nel 1527 passò sotto il dominio di Carlo V e verso il 1580 vi si affermò il luteranesimo. Raggiunse la massima floridezza nel XVII secolo. A testimonianza del suo passato ha chiese e palazzi come la chiesa Grande, in stile Gotico, la chiesa cattolica di Nostra Signora (risalente al XV secolo), il palazzo comunale, ecc.
La chiesa di San Michele ospita un pregevole organo monumentale.


== Sport ==


=== Calcio ===
La squadra principale della città è il PEC Zwolle, che milita nella massima se