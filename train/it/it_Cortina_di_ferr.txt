Cortina di ferro è un termine utilizzato a occidente per indicare la linea di confine che divise l'Europa in due zone separate di influenza politica, dalla fine della seconda guerra mondiale alla fine della guerra fredda. Durante questo periodo, l'Europa orientale era sotto il controllo politico e/o l'influenza dell'Unione Sovietica, mentre l'Europa occidentale ricadeva sotto l'influenza degli Stati Uniti.


== Origine del termineModifica ==
Si tratta di una frase d'autore che fu pronunciata da Winston Churchill in un lungo discorso tenuto il 5 marzo 1946 a Fulton, nel Missouri (Usa):  :
La frase era stata usata un anno prima in un articolo su "L'anno 2000" da Joseph Goebbels:
Allen Dulles usò il termine in un discorso del 3 dicembre 1945, riferendosi solo alla Germania:
Fu il discorso di Churchill comunque, che rese popolare la frase e la fece conoscere al grosso del pubblico. Ciò che dette ancora più rilievo al discorso fu il fatto che, prima di esporlo alla popolazione, ne aveva messo a conoscenza il presidente degli Stati Uniti Harry Truman. Ciò significava che nelle parole di Churchill vi era l’approvazione del presidente statunitense.
Anche se la frase non fu bene accolta a quel tempo, con il rafforzarsi della guerra fredda, guadagnò popolarità come riferimento rapido alla divisione dell'Europa. La cortina di ferro servì a tenere la gente all'interno e l'informazione all'esterno, e la metafora guadagnò un'ampia accettazione a Ovest.
Una variante, la "cortina di bambù", venne coniata con riferimento alla Cina comunista.


== Fine della cortina di ferroModifica ==
Lo smantellamento della cortina di ferro fu iniziato dall'Ungheria il 2 maggio 1989  , con varie iniziative culminate nel così detto Picnic Paneuropeo e nell'esodo di migliaia di cittadini della DDR (iniziato nel giugno 1989), che porterà alla caduta del Muro di Berlino. Di fronte all'ingresso della Casa del Terrore a Budapest, un monumento rappresentante una barriera di catene ricorda tale evento.
Con il rilassamento della contrapposizione tra le nazioni del "mondo libero" e quelle dietro la cortina di ferro, e con la fine della guerra fredda, il termine viene ormai usato solo in ambito storico.


== La cortina "verde"Modifica ==
A causa del fatto che dalla fine della seconda guerra mondiale ad oggi non è stato costruito nessun edificio a ridosso della ex cortina di ferro, nel corso degli anni in queste zone la natura ha avuto la possibilità di svilupparsi autonomamente, dando vita a numerosi parchi naturali; da quando poi il significato pratico della cortina di ferro è venuto meno - col cessare cioè della guerra fredda - questo corridoio naturale transnazionale ha preso diversi soprannomi volti ad esprimerne la nuova identità di stampo ambientale, tra cui cortina verde e cintura verde europea (European Green Belt), ed è ora attraversato per tutta la lunghezza dal percorso ciclistico EuroVelo 13.


== NoteModifica ==
^ (EN) Winston Churchill, The Sinews of Peace, su The Churchill Centre.
^ Luigi Di Martino, Churc