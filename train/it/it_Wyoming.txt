Il Wyoming è uno Stato degli Stati Uniti, quello con minore popolazione. Confina a nord con il Montana, a est con il Dakota del Sud e il Nebraska, a sud con il Colorado, e a ovest con Utah e Idaho. La capitale dello Stato è Cheyenne. Il nome Wyoming deriva dalla parola in lingua munsee xwé:wamənk che significa presso il grande fiume calmo usato in origine per denominare la Wyoming Valley in Pennsylvania.


== StoriaModifica ==
La regione conosciuta oggi come Wyoming era abitata all'arrivo degli europei da diverse tribù indiane tra cui Sioux, Crow, Arapaho, e Shoshoni. Probabilmente i cacciatori di pelli francesi furono i primi bianchi ad avventurarsi nella parte settentrionale dello Stato alla metà del XVIII secolo. John Colter, membro della spedizione di Lewis e Clark, è stato probabilmente il primo bianco americano ad accedere alla regione nel 1807.
Le sue relazioni sulla zona di Yellowstone vennero all'epoca considerate come inventate. L'esploratore Jim Bridger scoprì il South Pass nelle Montagne Rocciose nel 1827, il quale in futuro divenne il tragitto ferroviario seguito dalla Oregon Trail. Lo stesso esploratore scoprì nel 1850 anche quello che viene conosciuto oggi come Bridger Pass e che fu successivamente utilizzato sia dalla Union Pacific Railroad (1866) che dall'autostrada Interstate 80 (XX secolo). Bridger esplorò come Colter la regione dello Yellowstone, ma anche gran parte delle sue relazioni vennero ritenute racconti. Fort Laramie (1834) fu il primo avamposto americano nella regione, da cui fu tracciata nel 1842 una pista per la costa pacifica. Le violente guerre indiane cessarono solo nel 1879.
Con l'arrivo dei collegamenti ferroviari alla città di Cheyenne nel 1867 (linea transcontinentale) la popolazione del Territorio del Wyoming, istituito il 25 luglio 1868, cominciò ad aumentare costantemente. Diversamente dagli stati che lo circondano come il Montana a nord, il Dakota del Sud ad est e il Colorado a sud, il Wyoming non ha mai avuto un boom della popolazione dovuto alla scoperta di giacimenti minerari di oro o argento anche se giacimenti di rame sono presenti in alcune aree dello Stato.

Quando vennero intraprese spedizioni patrocinate dal governo nella zona di Yellowstone i rapporti di Colter e Bridger risultarono veri. Questo portò all'istituzione del parco nazionale di Yellowstone nella parte più nord-occidentale dello Stato. Gran parte del territorio che costituisce il parco nazionale è compreso all'interno dei confini dello Stato.
Il Wyoming venne ammesso all'interno dell'Unione il 10 luglio 1890 come 44º stato. Venne chiamato così in onore della Wyoming Valley in Pennsylvania resa famosa dalla poesia del 1809 Gertrude del Wyoming di Thomas Campbell. Il nome fu suggerito dal rappresentante dell'Ohio J. M. Ashbey.
Nel 1869 il Wyoming estese parzialmente il diritto di voto alle donne al fine di ottenere abbastanza voti per essere ammesso come stato. Oltre ad essere il primo stato federale ad aver esteso il diritto di voto alle donne il Wyoming è stato anche il primo stato ad avere un balivo femminile della corte e un giudice di pace donna. Inoltre il Wyoming è stato il primo stato dell'Unione ad eleggere un governatore donna, Nellie Tayloe Ross nel 1925.


== GeografiaModifica ==
Il Wyoming è uno dei tre stati i cui confini sono esclusivamente porzioni di meridiani e paralleli (gli altri due sono Utah e Colorado) che delineano un quadrilatero (analoga forma dello stesso Colorado), largo 444 km in direzione nord-sud e 603 in direzione est-ovest.

Nel Wyoming le Grandi Pianure si incontrano con le Montagne Rocciose. Con un'estrema sintesi si potrebbe dire che questo stato è costituito da un grande altopiano cui, andando da est ad ovest, si frappongono via via più catene montuose poste in direzione nord-sud.
Tra queste le maggiori sono:
La catena delle Montagne Nevose, nella parte centrale del Sud dello Stato, un'estensione delle Montagne Rocciose del Colorado sia per composizione geologica che per aspetto.
La catena del Wind River, nella parte centro-occidentale, dove si trova la più alta vetta dello Stato: il Gannett Peak.
Le Big Horn Mountains al centro-nord, piuttosto isolate dal resto delle Montagne Rocciose.
Le montagne della Teton Range nel nord-ovest che si estendono per 80 km e rappresentano la più affascinante sezione delle montagne dello Stato. Questa catena ha la sua più alta cima nel Grand Teton che è anche la seconda vetta per altezza del Wyoming. Esiste anche il Parco nazionale del Grand Teton che preserva questa parte della catena.
Diversi fiumi nascono o scorrono attraverso lo stato, inclusi il fiume Yellowstone, il Powder River, e lo Snake River.
Lo spartiacque continentale, che attraversa anche il Wyoming, nel sud dello Stato si biforca, per poi ricongiungersi, isolando una zona, chiamata Great Divide Basin, che ha le caratteristiche del bacino endoreico, ovvero le acque confluenti non scorrono al mare su uno o sull'altro versante, e non alimentano falde sotterranee scorrenti, ma anche ad effetto delle precipitazioni scarse, le poche acque presenti si raccolgono in piccoli bacini idrici temporanei ed evaporano.


== DemografiaModifica ==
Il Wyoming è lo stato meno popolato degli USA (includendo anche il Distretto di Columbia) e presenta la seconda minore densità di popolazione (la minore in assoluto è quella dell'Alaska).


=== PopolazioneModifica ===
Nel 2005 il Wyoming aveva una popolazione stimata di 509.294 abitanti, questo dato segnala un incremento nella popolazione di 3.407 individui (0,7% del totale) rispetto all'anno precedente e una crescita di 15.512 abitanti (3,1%) rispetto al 2000. Queste stime tengono conto della crescita naturale rispetto l'ultimo censimento di 12.165 persone (33.704 nati e 21.539 morti) e un incremento a causa dell'immigrazione di 4.035 individui di cui 2.264 non statunitensi e 1.771 statunitensi. Nel 2004 la popolazione nata al di fuori del Wyoming era di 11.000 persone (2,2% del totale).


=== Principali cittàModifica ===
Le città del Wyoming con più di 10.000 abitanti in ordine discendente sono:
Cheyenne
Casper
Laramie
Rock Springs
Gillette
Sheridan
Green River
Evanston


=== EtnieModifica ===
Gli abitanti dello Stato sono per:
l'88,9% Bianchi
il 6,4% Ispanici
il 2,3% Nativi Americani
lo 0,8% Neri
lo 0,6% Asiatici
l'1,8% Di etnia mista
I cinque più grandi gruppi di origine nazionale in Wyoming sono: Tedesco (25,9%), Inglese (15,9%), Irlandese (13,3%), Statunitense (6,5%), Norvegese (4,3%).


=== ReligioniModifica ===
Gli abitanti del Wyoming sono affiliati ai seguenti credi:
Cristiani: 87%
Protestanti: 51%
Cattolici: 23%
Mormoni: 11%
Altri Cristiani: 2%

Altro: 2%
Altre religioni: 2%

Non affiliati: 11%
Credenti senza affiliazione: 3%
Atei: 4%
Agnostici: 4%


== EconomiaModifica ==
Nonostante l'aridità del territorio che non permette attività agricole rilevanti, nel Wyoming esiste, specialmente vicino alle catene montuose, un diffuso sistema di allevamenti sotto forma di ranch. Importante il turismo dato il notevole patrimonio paesaggistico e naturale, come nel Parco di Yellowstone.


== PoliticaModifica ==
Il Wyoming è uno degli stati più conservatori e sostenitori del Partito Repubblicano degli Stati Uniti. Nello stato non è stato votato un presidente democratico degli Stati Uniti dal 1964 e non ci sono contee a maggioranza democratica, con l'eccezione della contea di Teton. Alle elezioni presidenziali del 2004 George W. Bush ha avuto la sua terza più grande vittoria in Wyoming con il 69% di voti. L'ex vice presidente Dick Cheney, nato in Nebraska, è quasi sempre vissuto nel Wyoming e ha rappresentato lo stato al Congresso dal 1979 al 1989.
Comunque i democratici hanno avuto il posto di governatore per otto anni dal 1975. L'ex-governatore, il democratico Dave Freudenthal, eletto nel 2002, ha il più alto livello di gradimento della popolazione locale rispetto agli altri governatori dell'Unione.
A causa della sua popolazione bassa il Wyoming ha solo 3 voti nel collegio elettorale come l'Alaska, il Delaware, il Montana, il Dakota del Nord, il Dakota del Sud, il Vermont, e il Distretto di Columbia.
Il Wyoming è uno dei 19 stati dell'Unione che ha il monopol