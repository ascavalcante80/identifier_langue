Guglielmo Alessandro Nicola Giorgio Ferdinando di Orange-Nassau, in olandese Willem-Alexander Claus George Ferdinand van Oranje-Nassau (Utrecht, 27 aprile 1967), è re dei Paesi Bassi.
Il 30 aprile 2013 è salito al trono olandese succedendo alla madre, la regina Beatrice che aveva annunciato la propria abdicazione in diretta televisiva il 28 gennaio precedente. È il primo sovrano maschio dei Paesi Bassi dal 1890.


== BiografiaModifica ==

Figlio di Beatrice dei Paesi Bassi e di Claus von Amsberg, Guglielmo Alessandro è nato ad Utrecht nel 1967. I suoi padrini sono stati il principe principe Bernardo dei Paesi Bassi, il principe Ferdinand von Bismarck, il professor Jelle Zijlstra, Gosta van Amsberg, la regina Margherita II di Danimarca e Renee Smith. Ha due fratelli minori: il principe Friso (1968-2013) ed il principe Costantino (nato nel 1969). I suoi nonni materni erano la regina Giuliana dei Paesi Bassi e il principe Bernardo van Lippe-Biesterfeld; quelli paterni Klaus Felix von Amsberg e Gösta von dem Bussche-Haddenhausen.
È stato educato in una scuola primaria cristiana a L'Aia, insieme a bambini di tutti gli strati sociali. Ha inoltre frequentato lo United World College dell'Atlantico in Galles ed è stato istruito negli affari di stato per salire un giorno al trono olandese. Ha inoltre conseguito una laurea in storia all'Università di Leida ed è interessato ai problemi internazionali dell'amministrazione dell'acqua.


=== Re dei Paesi BassiModifica ===
Il 30 aprile 2013 è salito al trono olandese succedendo alla madre, la regina Beatrice, che aveva annunciato la propria abdicazione in diretta televisiva il 28 gennaio precedente.


== LavoroModifica ==
È membro onorario della Commissione mondiale dell'acqua per il XXI secolo e patrocinatore dell'Associazione mondiale dell'acqua, un ente introdotto dalla Banca Mondiale, l'ONU ed il ministero dello sviluppo svedese.
In qualità di regnante presiede il consiglio di stato olandese (Raad van State). Tra i suoi doveri reali presiede commissioni nell'esercito, marina ed aeronautica ed è stato patrocinatore del Comitato olimpico olandese fino al 1998, quando è stato nominato membro del Comitato Olimpico Internazionale (IOC).
Per conto della corona, in qualità di principe ha espletato altri diversi compiti di rappresentanza.


== HobbyModifica ==

È un appassionato sportivo e pilota d'aereo. Nel 1989 ha volato come volontario per la "African Medical Research and Education Foundation" (AMREF) in Kenya, e nel 1991 ha passato un mese volando per il Kenya Wildlife Service.
Utilizzando il cognome "van Buren", uno dei cognomi meno conosciuti della casa d'Orange-Nassau, ha partecipato alla maratona di New York, dove vivono sua zia, la principessa Christina dei Paesi Bassi, e molti cugini.
Nei Paesi Bassi ha partecipato alla maratona di pattinaggio sul ghiaccio delle undici città della Frisia.


== MatrimonioModifica ==
Il 2 febbraio 2002 ha sposato Máxima Zorreguieta (nata nel 1971), una donna cattolica, argentina di origini francesi, spagnole, e italiane che, prima del matrimonio, lavorava in una banca di New York.
Come tutti i membri della famiglia reale olandese, appartiene alla Chiesa protestante riformata d'Olanda, ma, a differenza del molto discusso matrimonio, nel 1964, di sua zia Irene con un cattolico, la religione non è stata un problema nel matrimonio del re.
Secondo l'Act of Settlement inglese, sposando una cattolica re Guglielmo Alessandro ha perso i suoi (seppur molto remoti) diritti di successione al trono britannico.
Il problema del padre di Máxima, Jorge Horacio Zorreguieta Stefanini, è stato più complesso: fu un membro civile del regime di Jorge Rafael Videla, la dittatura militare che resse l'Argentina dal 1976 al 1983. Per risolvere la controversia, Zorreguieta ha scelto di non presenziare al matrimonio reale.


== FigliModifica ==
Guglielmo Alessandro e Máxima hanno tre figlie:
Catharina-Amalia, nata il 7 dicembre 2003 a L'Aia, è prima nella linea di successione al trono olandese;
Alexia, nata il 26 giugno 2005 a L'Aia, seconda in linea di successione al trono;
Ariane, nata il 10 aprile 2007 a L'Aia, terza in linea di successione.
Fino alla sua ascesa al trono viveva con la famiglia nella residenza "De Horsten" a Wassenaar.


== AscendenzaModifica ==

In qualità di discendente di Giorgio I di Gran Bretagna, in accordo con l'Act of Settlement (Atto di disposizione) del 1701, legge del parlamento inglese che regola la successione al trono della Corona inglese, Guglielmo Alessandro è anche il 1161° in linea di successione al trono britannico. Ciò non ha nulla a che fare con la sua discendenza da un re d'Inghilterra, l'unico Orange-Nassau a potersi fregiare di quel titolo, Guglielmo III d'Inghilterra.


== OnorificenzeModifica ==


=== Onorificenze olandesiModifica ===


=== Onorificenze straniereModifica ===


== NoteModifica ==
^ a b dailytelegraph.co.uk
^ Olanda, morto il principe Johan Friso A febbraio 2012 fu travolto da una valanga
^ Il dato è riferito al 2011, ultimo calcolo