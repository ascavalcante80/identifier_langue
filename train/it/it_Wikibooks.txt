Wikibooks, inizialmente chiamato Wikimedia Free Textbook Project e Wikimedia-Textbooks, è un progetto multilingue per la raccolta di e-book dal contenuto didattico e disponibili con licenza libera, come libri di testo, manuali e libri commentati.


== DescrizioneModifica ==
Avviato il 10 luglio 2003, al settembre 2012 contava più di 5.751 moduli per circa 312 libri nella versione in lingua italiana. Il più grande Wikibooks è in lingua inglese con 42.808 moduli nello stesso periodo.
Il progetto è stato attivato in seguito a una richiesta del wikipediano Karl Wick per avere un luogo dove iniziare a costruire dei libri di testo open content, ad esempio per la chimica organica o per la fisica, al fine di ridurre i costi ed altre limitazioni inerenti ai materiali di apprendimento.
I contenuti del sito sono disponibili con licenza CC BY-SA e, per compatibilità, anche con licenza GFDL. I diritti d'autore sui contributi appartengono ai rispettivi creatori, e la licenza copyleft garantisce che i contenuti rimarranno sempre liberamente distribuibili e riproducibili.
Dopo che su alcuni Wikibooks (italiano, inglese, tedesco, spagnolo, francese) era stato attivato il portale Wikiversity, un ambiente di apprendimento aperto e una comunità di ricerca, che fornisce corsi online, il progetto si è successivamente staccato e Wikiversità in lingua italiana è attiva ora sul sito it.wikiversity.org.


=== Differenze con WikisourceModifica ===
La principale differenza che c'è tra Wikibooks e Wikisource è che il primo si occupa di redigere libri, manuali, testi commentati scritti ex novo mentre Wikisource si occupa di digitalizzare testi già editi precedentemente su carta.
Lo scopo di Wikibooks è preparare libri con finalità didattica, in modo da essere utili a chiunque per l'insegnamento, lo studio, l'autoapprendimento, o la semplice voglia di sapere di più.
Siccome questi libri sono scritti in maniera assolutamente volontaria e libera da vincoli, i testi sono dinamici, in costante aggiornamento con l'aiuto di tutta la comunità, utenti registrati e non. Invece, su