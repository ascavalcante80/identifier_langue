Gli apostoli di Gesù Cristo (dal greco απόστολος, apóstolo: 'inviato'), come descritto nel Nuovo Testamento, sono i dodici costituiti da Gesù.
Ai dodici originari si aggiungono Mattia, eletto per sostituire Giuda Iscariota prima della Pentecoste, e tradizionalmente Paolo di Tarso (Gal 2,8) e anche Barnaba.


== Gli apostoli nel Nuovo TestamentoModifica ==


=== Gli apostoli negli Atti degli ApostoliModifica ===
L'inizio degli Atti degli Apostoli parla di undici apostoli. Manca, rispetto al Vangelo di Luca, Giuda Iscariota che è morto dopo aver tradito Gesù; dopo l'Ascensione di Gesù un dodicesimo apostolo, Mattia, viene integrato per sorteggio:
Pietro (sepolto a Roma nella basilica di San Pietro)
Giovanni (sepolto ad Efeso)
Giacomo (sepolto a Santiago de Compostela)
Andrea (sepolto in parte a Patrasso, reliquie ad Amalfi e a Pienza)
Filippo (sepolto a Roma insieme a Giacomo di Alfeo nella basilica dei XII Apostoli)
Tommaso (sepolto a Ortona)
Bartolomeo (sepolto a Benevento, nella Basilica di San Bartolomeo Apostolo)
Matteo (sepolto a Salerno, nella cattedrale)
Giacomo di Alfeo (sepolto a Roma insieme a Filippo nella basilica dei XII Apostoli)
Simone lo Zelota (sepolto a Roma insieme a Giuda Taddeo nella basilica di San Pietro)
Giuda Taddeo (sepolto a Roma insieme a Simone lo Zelota nella basilica di San Pietro)
Mattia (sepolto a Padova, nella basilica di Santa Giustina, vicino all'evangelista Luca)


=== Gli apostoli nel Vangelo di GiovanniModifica ===
Il Vangelo di Giovanni non riporta l'elenco degli apostoli, e ne cita più o meno esplicitamente otto, più un altro la cui identificazione non è univoca:
Simone, da Gesù soprannominato Pietro in 1,42, è citato come Pietro in 1,44;6,68;13,6-9;13,24;13,36-37 oltre che in un intero episodio a lui riferito 18,10-27, nel racconto della visita alla tomba di Gesù 20,1-10, nell'ultimo capitolo del vangelo 21, e anche in 1,40;6,8 dove Andrea viene detto "fratello di Pietro" (mostra tutti)
Andrea, citato in 1,40;6,8 come fratello di Pietro
Filippo, citato in 1,43-49;6,5-7;12,21-22;14,8-9
Tommaso, viene dichiarato più volte che egli era detto "dìdimo" (11,16;20,24;21,2), parola che significa gemello
Giuda Iscariota, citato in 6,70-71;12,4;13,2;13,26
Natanaele di Cana (1,45-49;21,2), tradizionalmente identificato con Bartolomeo
due "figli di Zebedeo" (Giacomo e Giovanni, secondo gli altri Vangeli) uno dei quali, Giovanni, coinciderebbe con il "discepolo prediletto" - tradizionalmente considerato l'autore del IV Vangelo - al quale Gesù, dalla croce, affidò sua madre, (13,23-25;21,20-22),
viene citato anche "Giuda, non l'Iscariota" in 14,22.
Non è presente esplicitamente il numero degli apostoli, ma si dice che Giuda Iscariota era "uno dei Dodici"


== Caratteristiche degli apostoliModifica ==
Undici apostoli erano sicuramente galilei; in quanto Giuda potrebbe essere stato giudeo (vedi l'etimologia di "Giuda Iscariota").
Dopo la resurrezione e l'ascensione di Gesù, ed il suicidio di Giuda Iscariota, gli undici apostoli restanti si riunirono e dopo un sorteggio nominarono Mattia completando nuovamente il numero di dodici.
Nel Nuovo Testamento sono citati anche altri uomini che agirono come apostoli oltre ai Dodici. Il più noto è certamente Paolo di Tarso, la cui autorità apostolica fu talvolta contestata dagli altri apostoli; con lui, anche Barnaba viene ricordato negli Atti con la qualifica di apostolo (... quod ubi audierunt apostoli Barnabas et Paulus conscissis tunicis suis exilierunt in turbas clamantes, 14,14).
Altre figure neotestamentarie con la qualifica di apostolo sono Andronico e Giunia (Romani 16,7), quest'ultima una donna.
In senso proprio, il ministero e la funzione dell'apostolo (come quello dei profeti) è limitato, dopo la chiusura del canone della Bibbia, soltanto alle persone specificatamente designate come tali nel Nuovo Testamento e non è trasmissibile. La funzione dell'apostolo infatti è quella di essere stato testimone diretto della vita, morte e risurrezione di Cristo e quindi di riportarne autorevolmente l'insegnamento. Nel libro degli Atti degli apostoli, infatti, dovendo sostituire Giuda Iscariota nel numero degli apostoli, è scritto:
Saulo di Tarso (Paolo), costituisce un'eccezione a tale principio. Benché questi non facesse parte del numero originale degli apostoli, a questi pure Gesù risorto apparve.
La comunione dei cristiani di epoche successive con gli apostoli è legata e definita alla fedeltà al loro insegnamento (Gal 1,9; 1 Corinzi 15,1.2).
La Chiesa cattolica e alcune altre chiese considerano i vescovi i successori degli apostoli.


== Apostoli e fratelli di GesùModifica ==
Secondo numerosi accenni nei testi a noi pervenuti sulla figura di Gesù Cristo alcuni studiosi hanno ipotizzato che avesse dei fratelli, di cui vengono riportati i nomi Giacomo, Giuseppe, Simone e Giuda.
Secondo la tradizione delle chiese cristiane questi non sono identificati con gli apostoli che hanno lo stesso nome ma con persone diverse, in particolare Giacomo sarebbe Giacomo il Giusto. Alcuni studiosi ritengono invece che alcuni degli apostoli fossero fratelli di Gesù. Tenendo sempre presente il significato di fratello nel popolo ebraico del I secolo a.C. termine con il quale si annoverano anche i soggetti appartenenti al medesimo clan familiare.
Non esiste una trasmissione diretta del ministero apostolico. Loro sono chiamati apostoli, ma non come diretta trasmissione del ministero apostolico dei dodici il quale è unico e irripetibile.


== Gli apostoli nell'islamModifica ==
La religione islamica considera Gesù uno dei più grandi profeti, e nel mondo islamico sono molto diffuse le narrazioni della sua vita e delle sue opere. Anche l'islam, quindi, riconosce gli apostoli (in arabo ḥawāriyyūn). Una lista, riportata nel racconto sulla vita di Gesù di al-Tha'labi, li elenca in quest'ordine e con queste denominazioni:
Simone al-Ṣafā ("il Puro"), detto Pietro,
suo fratello Andrea,
Giacobbe, il figlio di Zebedeo,
Giovanni, suo fratello,
Filippo
Bartolomeo
Tommaso
Matteo il pubblicano,
Giacobbe il figlio di Ḥalfā,
Labbā detto Taddeo,
Simone al-Qānawī,