La lingua ucraìna o украї́нська мо́ва (ukrajinśka mova) è una lingua slava orientale parlata in Ucraina. Fino al 1918 era conosciuta come lingua piccolo-russa con riferimento a quelli che vivevano nell'Impero Russo. Per alcuni va anche identificato con la lingua rutena, con riferimento ai parlanti che vivevano nell'Impero Austroungarico; altri invece ritengono che il ruteno sia una lingua a sé stante e non una semplice variante dialettale dell'ucraino.


== Distribuzione geograficaModifica ==
Secondo Ethnologue, la lingua ucraina è parlata da 36 milioni di persone, stanziate nei territori dell'ex Unione Sovietica e del blocco orientale. La maggior parte dei locutori si trova in Ucraina, dove nel 2001 ne sono stati censiti 32 milioni. Fuori dell'Ucraina, le comunità linguistiche più numerose si trovano in Kazakistan (898.000 locutori), Moldavia (600.000), Polonia (150.000), Romania (57.600) e Lituania (45.000).


=== Lingua ufficialeModifica ===
È lingua ufficiale dello stato ucraino.


== ClassificazioneModifica ==
Secondo Ethnologue, la classificazione della lingua ucraina è la seguente:
Lingue indoeuropee
Lingue slave
Lingue slave orientali
Lingua ucraina


== StoriaModifica ==
La lingua ucraina ha le sue origini nell'antico stato della Rus' di Kiev. È considerata una delle lingue più melodiche d'Europa. L'ucraino ha sofferto della mancanza di un ruolo ufficiale, conseguenza della mancanza di uno stato e di una chiesa ucraini ed ha patito interferenze da parte dei governi avvicendatisi nell'area, ultime quello russo, ma è sopravvissuto grazie alla sua diffusione nel popolo e alle canzoni folkloristiche. Nell'Ottocento poeti come Taras Ševčenko e Lesja Ukrainka nell'Impero Russo e Ivan Franko nell'Impero Austroungarico hanno determinato la rinascita dell'ucraino, che ha ottenuto lo statuto di lingua ufficiale con la costituzione della Repubblica Socialista Sovietica Ucraina.


== FonologiaModifica ==
La lingua ucraina ha sei vocali ([a], [e], [i], [ɪ], [o], [u]) e due semivocali ([j] e [ʋ]). La combinazione di [j] con alcune delle vocali viene rappresentata da singoli grafemi ([ja] = я, [je] = є, [ji] = ї, [ju] = ю). [jo] e [jɪ] vengono scritte utilizzando due lettere.
La maggior parte delle consonanti esiste in tre forme: dura, debole (palatalizzata) e lunga, ad esempio, [l], [lʲ], [ll] o [n], [nʲ], [nn]. Scrivendo le vocali si cambiano le vocali in precedenze o viceversa. In casi speciali, per esempio alla fine della parola, viene usato uno speciale segno debole per indicare che la consonante è debole. Un apostrofo viene usato per indicare la durezza di una consonante, nei casi in cui la vocale da sé addolcirebbe la consonante precedente. La lettera viene ripetuta per indicare che la consonante è lunga. Gli ucraini così tendono a pronunciare un suono lungo se viene scritto due volte in altre lingue, come in inglese ed in russo.
I suoni [ʣ] e [ʤ] non hanno un grafema unico per esprimerli nell'alfabeto ed entrambi vengono resi con due lettere (дз e дж). Comunque sono due fonemi unici piuttosto che suoni separati [d z] e [d ʒ]. [ʤ] è come l'italiana g in giacca, [ʣ] viene pronunciata come z in zero.
La divergenza nella pronuncia del suono ucraino [ɦ] e il russo [g] (in cirillico г) è già stata discussa sopra. Un'altra divergenza fonetica delle due lingue è la realizzazione di /v/ (in cirillico в). Mentre in russo viene pronunciata come [v], in ucraino viene pronunciata come [ʋ], una via di mezzo tra il suono di [v] in "vittoria" e il suono di [w] inglese in "water".
La versione ucraina dell'alfabeto cirillico è per lo più fonetica con l'eccezione di tre suoni che non hanno dei grafemi per sé; sono complesse ma intuitive per un nativo le regole di indebolimento o di durezza delle consonanti a causa delle vocali che le seguono.


== GrammaticaModifica ==
L'ucraino possiede sette casi (відмінки):
Nominativo (називний відмінок)
Genitivo (родовий відмінок)
Dativo (давальний відмінок)
Accusativo (знахідний відмінок)
Strumentale (орудний відмінок)
Locativo (місцевий відмінок)
Vocativo ( oкличний відмінок)
Il vocativo è una forma usata per rivolgersi a qualcuno, per chiamare, e non viene considerata come un complemento della frase.
I sostantivi, gli aggettivi ed i pronomi vengono flessi oltre che per i sette casi anche per tre generi, maschile, femminile e neutro, e per due numeri, singolare e plurale. A seconda del genere e della desinenza i sostantivi vengono spesso suddivisi in declinazioni (відміна).
L'ucraino riconosce tre categorie di tempo - il passato, il presente ed il futuro - del verbo, e la categoria dell'aspetto, come nelle altre lingue slave. Ogni verbo esiste in due aspetti, l'imperfettivo ed il perfettivo. Nel significato lessicale queste coppie sono identiche. La forma imperfettiva del verbo esprime un'azione nel passato, nel presente, o nel futuro, che si attua in uno spazio di tempo indefinito, che riguarda la durata stessa dell'azione o che non è conclusa. La forma perfettiva del verbo presenta solamente la forma verbale del passato e del presente (che ha valore di futuro). Questa caratteristica del verbo permette di esprimere diverse funzioni, nonostante la scarsezza delle informazioni temporali.


== VocabolarioModifica ==
La lingua ucraina condivide la maggior parte del lessico con le altre lingue slave, in maggior parte con il russo, il bielorusso, il polacco e lo slovacco.


== Sistema di scritturaModifica ==
Viene scritta in una versione dell'alfabeto cirillico.


=== Alfabeto cirillico ucrainoModifica ===
