Wuhan (cinese tradizionale: 武漢; cinese semplificato: 武汉; pinyin: Wǔhàn) è il capoluogo della provincia dell'Hubei, e la più popolosa città della Cina centrale. Si trova alla confluenza del Fiume Azzurro e del Fiume Han. Ha una popolazione di approssimativamente 9.100.000 abitanti secondo le stime del 2006. Negli anni venti, Wuhan era la capitale di un governo nazionalista cinese di sinistra di Wang Jingwei in opposizione a Chiang Kai-shek. È considerata, in termini americani, come la "Chicago della Cina".


== GeografiaModifica ==
L'area metropolitana consiste di tre parti - Wuchang, Hankou e Hanyang - comunemente chiamate la "Tre città di Wuhan" (perciò il nome Wuhan, si ottiene combinando il "Wu" dalle prime lettere del nome della prima città e l'"Han" dalle lettere iniziali delle altre due). Queste tre parti ricoprono ciascuna delle parti divise dai due fiumi e sono collegate da ponti, tra i quali il più moderno dell'intera Cina, conosciuto come il Primo Ponte. È poco complessa nella sua struttura geografica - basse pianure al centro della città e colline a sud, con il Fiume Azzurro e il Fiume Han che scorrono attraverso la città.


== StoriaModifica ==


=== OriginiModifica ===
L'area fu dapprima colonizzata più di 3.000 anni fa. Durante la dinastia Han, Hanyang divenne un porto abbastanza trafficato. Nel III secolo furono costruite mura per proteggere Hanyang (206) e Wuchang (223). Gli eventi dopo segnaerono la fondazione di Wuhan. Nel 223 fu costruita la Pagoda della gru gialla (黄鹤楼) su una sponda del Fiume Azzurro. Cui Hao, un poeta celebrato durante la dinastia Tang, visitò la costruzione nella prima metà dell'VIII secolo; il suo poema fece la costruzione la più celebrata nella Cina meridionale. La città fu a lungo famosa come centro per le arti (specialmente per la poesia) e per gli studi intellettuali. Sotto il governo mongolo (Dinastia Yuan), Wuchang fu promossa fra le quattro città cinesi per commercio.


=== Storia contemporaneaModifica ===
Nel tardo XIX secolo le ferrovie furono estese su un asse nord-sud attraverso la città, che dopo divenne un importante nodo di trasporti fra i traffici ferroviari e fluviali. A quel tempo le potenze straniere ottenevano concessioni mercantili, e quindi la sponda del fiume a Hankou fu divisa in varie concessioni straniere. Questi distretti contenevano uffici di scambio, magazzini e impianti portuali.
Nel 1911, i sostenitori di Sun Yat-sen lanciarono la rivolta di Wuhan che portò al collasso della dinastia Qing e la creazione della Repubblica di Cina. Wuhan era la capitale di un governo di sinistra Kuomitang tenuto da Wang Jingwei in opposizione a Chiang Kai-shek durante gli anni venti.
Nel 1938, Wuhan e le aree circostanti divennero campo di battaglia della battaglia di Wuhan, uno dei maggiori e più sanguinosi conflitti nella seconda guerra Sino-Giapponese. Dopo essere stata presa dai Giapponesi nel 1938, Wuhan divenne uno dei più importanti centri militari per le operazioni nella Cina del sud. Nel dicembre 1944, la città fu in parte distrutta da un raid da parte della Quattordicesima Forza Aerea degli Stati Uniti.
La città è stata soggetto di grandi distruzioni e le ricostruzioni si crede che saranno completate nel 2009, ma esse sono ostacolate da problemi tecnici, ambientali e sociali.


== Monumenti e luoghi d'interesseModifica ==


=== Primo Ponte sul Changjiang (Changjiang Daqiao)Modifica ===

Costruito nel 1957, unisce Wuchang e Hanyang. Lungo circa 1670 m, è strutturato su due piani: quello superiore è stradale, mentre quello inferiore è ferroviario.


=== Pagoda della Gru Gialla (Huanghe Lou)Modifica ===

Domina il quartiere di Wuchang dalla cima della Collina del Serpente (She Shan). Si tratta della ricostruzione di un monumento di 1700 anni fa, innalzato per ricordare un immortale che fece una visita lampo al monte 