I vertebrati (Vertebrata) sono un subphylum di animali cordati, caratterizzato (tra le altre cose) dal possedere una struttura scheletrica ossea e/o di cartilagine.

Attualmente, escluse cioè le specie fossili, sono rappresentati da circa 50.000 specie di cui la metà sono pesci (agnati, condritti e osteitti). Gli uccelli sono invece il secondo gruppo tassonomico con 9.000 specie circa, seguono i rettili con circa 8.000, gli anfibi con quasi 6.000 specie e i mammiferi con 5.000.
Il tessuto osseo è evolutivamente anteriore a quello cartilagineo.


== Struttura ==
La corda dorsale è presente solo nell'embrione, ed è sostituita poi da una colonna vertebrale metamerica costituita da una struttura scheletrica molto robusta, formata dalla sovrapposizione di resistenti pezzi ossei (le vertebre), intercalati da dischetti cartilaginei, i quali fanno sì che la colonna sia flessibile. Il corpo è suddiviso in parti ben distinte: capo, collo (solo nei vertebrati terrestri), tronco e coda (questa è presente in tutti gli individui, tranne che in alcuni primati e nelle rane, nei quali è però presente allo stadio embrionale). Il capo è sempre più specializzato per il grande sviluppo degli organi cefalici. Il tubo nervoso si differenzia in midollo spinale ed encefalo. Gli organi di senso sono molto complessi. Il tronco può essere a sua volta suddiviso in torace e addome, ai quali si innestano gli arti. Il celoma costituisce la cavità addominale, quella pericardica (cuore) e le cavità pleuriche (polmoni) nei vertebrati più complessi.


== Sistematica ==
Secondo recenti analisi molecolari, le missine (Myxini) appartengono anch'esse alla famiglia dei vertebrati. Altri, invece, considerano le missine come il sister group dei vertebrati all'interno del taxon Craniata.
Classificazione da Janvier (1981, 1997), Shu et al. (2003), e Benton ([1]).
Subphylum Vertebrata
Infraphylum Agnatha (parafiletico, pesci senza mandibola)
Myxini (missine)
Hyperoartia (lamprede)
Classe †Conodonta (agnati vermiformi dagli strani apparati boccali)
Classe †Pteraspidomorphi (pesci dalla corazza dermica pesante)
Ordine †Thelodonti (pesci dalle minuscole scaglie)
Ordine †Anaspida
Ordine †Galeaspida
Ordine †Pituriaspida
Ordine †Osteostraci (pesci dalla corazza ossea pesante)

Infraphylum Gnathostomata (vertebrati con mandibola)
Classe †Placodermi (pesci corazzati del Devoniano)
Classe Chondrichthyes (pesci cartilaginei)
Classe †Acanthodii ("squali spinosi" del Paleozoico)
Superclasse Osteichthyes (pesci ossei)
Classe Actinopterygii (pesci con le pinne raggiate)
Classe Sarcopterygii (pesci con le pinne lobate)
Sottoclasse Coelacanthimorpha (celacanti)
Sottoclasse Dipnoi (pesci polmonati)
Sottoclasse Tetrapodomorpha (ancestrali ai tetrapodi, parafiletico se non comprende anche i tetrapodi)

Superclasse Tetrapoda (vertebrati con quattro arti)
Classe Amphibia (anfibi)
Serie Amniota (embrione amniotico)
Classe Reptilia (rettili, parafiletico se esclude gli uccelli)
Classe Aves (uccelli, suddivisi in circa 30 ordini)
Classe