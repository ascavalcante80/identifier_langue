Il Partito per la Libertà (in olandese Partij voor de Vrijheid, PVV) è un partito politico olandese di destra populista.
Nel 2004 Geert Wilders abbandonò il proprio partito, i liberali del Partito Popolare per la Libertà e la Democrazia, e diede vita ad un proprio gruppo parlamentare. Wilders non condivise la posizione filoeuropeista del VVD, oltre che la disponibilità dimostrata dal partito all'ingresso della Turchia in Europa.
Nel 2005, Wilders si impegnò per il NO al referendum confermativo della Costituzione Europea. La vittoria degli euroscettici diede ampio spazio ai movimenti e partiti non-allineati (Socialisti, Gruppo-Wilders, Animalisti).
Alle elezioni legislative del 2006 il neonato PVV raccolse il 5,9% dei voti, sottratti soprattutto al VVD (-3,3%) ed alla Lista Pim Fortuyn (-5,5%), ed elesse 9 seggi. Dalle elezioni uscì una netta vittoria dei partiti euroscettici, che avevano condotto la battaglia per il NO alla Costituzione Europea nel 2005.
Alle elezioni europee del 2009 dei Paesi Bassi ottiene il 16,97% dei consensi e risultando il secondo partito a livello nazionale.
Le elezioni legislative del 2010 segnarono una ulteriore e forte crescita dei liberal-populisti del Partito per la Libertà che ottiene il 15,5% dei voti (+9,4%) e 24 seggi alla Camera. Il nuovo governo, di minoranza, viene formato da VVD e CDA, con l'appoggio esterno del PVV.
Il 21 aprile 2012 il PVV ritira il sostegno al governo di Mark Rutte, portando il paese ad elezioni anticipate.
Dalle elezioni legislative del