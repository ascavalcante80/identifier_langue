Il 1998 (MCMXCVIII in numeri romani) è un anno del XX secolo.


== Stati ==
Lista degli stati nel 1998


== Eventi ==
Il "Kreutzer Strad" è venduto a 947.500 sterline (oltre 1,3 milioni di euro) al Christie's di Londra. È il prezzo più alto mai pagato per un violino costruito dal liutaio cremonese Antonio Stradivari (1644-1737).


=== Gennaio ===
2 gennaio – Il governo russo mette in circolazione i nuovi rubli per frenare l'inflazione e aumentare la fiducia.
4 gennaio – In Lituania viene eletto presidente il lituano-statunitense Valdas Adamkus.
13 gennaio – Alfredo Ormando si dà fuoco in Piazza San Pietro per protestare contro l'atteggiamento della Chiesa cattolica nei confronti degli omosessuali, muore dieci giorni dopo.
14 gennaio – Viene sottoscritta da 26 nazioni una moratoria sulle esplorazioni minerarie e petrolifere nell'Antartide.
17 gennaio – Paula Jones accusa il presidente statunitense Bill Clinton di molestie sessuali.
20 gennaio – A Dubai in seguito ad una inseminazione artificiale nasce il primo Cama, ibrido prodotto dall'accoppiamento di un maschio di cammello e una femmina di lama.
21 gennaio – Visita apostolica di papa Giovanni Paolo II all'isola di Cuba. È la prima grande manifestazione cattolica a Cuba dai tempi della rivoluzione.


=== Febbraio ===
3 febbraio
Val di Fiemme (Italia): Un Grumman EA-6B Prowler, aereo militare statunitense al comando del capitano Richard J. Ashby, partito dalla base di Aviano, trancia il cavo della funivia del Cermis. 20 i morti, unico superstite il manovratore. L'incidente verrà ricordato come la Strage del Cermis.
Karla Faye Tucker è la prima donna giustiziata negli USA dal 1984.

Dal 7 al 22 febbraio – Nagano, Giappone: XVIII Giochi olimpici
12 febbraio – in Sierra Leone le truppe dell'ECOMOG (Comunità economica dell'Africa occidentale) liberano il paese dal controllo della giunta golpista di Johnny Paul Koromah.


=== Marzo ===
31 marzo - Los Angeles: Il colossal Titanic di James Cameron, interpretato da Leonardo DiCaprio e Kate Winslet, si aggiudica undici premi Oscar.


=== Maggio ===
1º maggio – Bruxelles: l'Ecofin si riunisce per approvare la lista dei paesi dell'Euro.
2 maggio – nascita ufficiale della moneta unica europea con un comunicato del Consiglio dei Ministri europei.
5 maggio - In Italia, le località di Sarno, Quindici, Bracigliano e Siano, furono colpite da un gravissimo fenomeno franoso, composto da colate rapide di fango, l'evento provocò la distruzione di molte abitazioni e la morte di 137 persone nella sola Sarno.
9 maggio - Israele vince l'Eurovision Song Contest, ospitato a Birmingham, nel Regno Unito.
26 maggio – Australia: istituito il National Sorry Day per rendere noti i torti commessi ai danni delle famiglie indigene e in memoria dei maltrattamenti al popolo aborigeno.


=== Giugno ===
5 giugno – Firenze: parte la prima edizione dell'hackmeeting.
7 giugno – Marco Pantani vince il Giro d'Italia dopo le numerose imprese in montagna e l'ottima cronometro del giorno precedente. Al secondo posto si classifica Pavel Tonkov, al terzo l'italiano Guerini.
10 giugno – 12 luglio – Francia: si svolge la 16ª edizione del Campionato mondiale di calcio, che sarà vinto dalla squadra di casa che sconfigge in finale il Brasile per 3-0.
25 giugno – Negli Stati Uniti la Microsoft Corporation lancia Windows 98.


=== Luglio ===
6 luglio – l'americano Pete Sampras vince il Torneo di tennis di Wimbledon.
12 luglio – La Francia vince il mondiale casalingo (primo titolo mondiale della storia della Francia). A St. Denis, i francesi si impongono per 3-0 sul Brasile.
17 luglio – Due terremoti sottomarini di magnitudo 7,0 causano tre tsunami che colpiscono la Papua Nuova Guinea uccidendo 2.500 persone.


=== Agosto ===
2 agosto – Marco Pantani vince anche il Tour de France centrando una storica doppietta riuscita solo a pochi ciclisti.
7 agosto – Le ambasciate americane di Dar es Salaam (Tanzania) e Nairobi (Kenia) sono colpite da attacchi terroristici di gruppi legati a Osama Bin Laden: 224 morti, oltre 4.500 feriti.


=== Settembre ===
2 settembre – Disastro aereo al largo della Nuova Scozia, in Canada: un MD-11 della Swissair, il volo SR111 partito da New York e diretto a Ginevra, con 229 persone a bordo, precipita nella notte.
4 settembre – Larry Page e Sergej Brin, studenti dell'Università di Stanford, fondano la società Google Inc..
28 settembre – Alle elezioni federali in Germania netta vittoria dei socialdemocratici (SPD). Il Bundestag nomina Gerhard Schröder cancelliere che forma il primo governo rosso-verde della storia tedesca dopo sedici anni di governo cristianodemocratico (CDU).
30 settembre – Chiude Expo '98, Esposizione internazionale di Lisbona aperta il 22 maggio, dal tema: Oceani: un'eredità per il futuro.


=== Ottobre ===
12 ottobre – La squadra femminile italiana di fioretto vince la medaglia d'oro ai campionati mondiali di scherma di Le Chaux de Fonds.
16 ottobre – Viene pubblicata l'enciclica di papa Giovanni Paolo II "Fides et ratio", sul rapporto tra filosofia e fede.
26 ottobre – Loris Capirossi vince il titolo mondiale classe 250 di motociclismo.


=== Novembre ===
1º novembre – Il pilota finlandese Mika Häkkinen su McLaren conquista il Campionato mondiale piloti di Formula 1.
13 novembre – Giunge in Italia il leader del Partito dei Lavoratori del Kur