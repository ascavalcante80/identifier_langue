's-Hertogenbosch /'shɛrto:ɣənbɔs/ () (informalmente Den Bosch /dən'bɔs/ (); in italiano: Boscoducale; in francese: Bois-le-Duc), 139.754 ab. nel 2010, è una città dei Paesi Bassi, capoluogo della provincia del Brabante Settentrionale.
Nel suo territorio, precisamente a Fort de Crévecœr, presso l'ex-comune di Empel en Meerwijk, nasce la Dieze dalla confluenza dei fiumi Dommel, Aa e del canale dello Zuid-Willemsvaart e nello stesso comune, a Fort de Crévecœr, presso l'ex-comune di Empel en Meerwijk, dopo 5 km di corso, sfocia nella Mosa.


== Storia ==
's-Hertogenbosch deve il suo nome a Enrico I, duca di Brabante, che le concesse lo status di città e i privilegi commerciali a essa connessi nel 1185. A metà del Trecento era la più grande tra le città dai paesi Bassi settentrionali dopo Utrecht e alla fine del Quattrocento era una delle quattro maggiori città del Ducato di Brabante, sotto il Ducato di Borgogna. Fiorente come snodo commerciale, era sede di industrie tessili, ma famosa anche per la produzione di organi e campane, nonché per le attività agricole. Non possedeva né Università né sede vescovile, ma era un vivace centro culturale e religioso, con numerosi monasteri e istituzioni sia laiche che religiose, tra cui alcune vicine alla confraternita dei Fratelli e Sorelle della Vita Comune, in linea con la cosiddetta devotio moderna. particolare importanza rivestiva la Confraternita di Nostra Diletta Signora, fondata nel 1318, che riuniva uomini e donne, laici ed ecclesiastici, dediti al culto della Vergine, in particolare nell'immagine della Zoete Lieve Vrouw nella Cattedrale di San Giovanni.
La città è conosciuta per aver dato i natali al pittore Jeroen Van Aeken, più conosciuto come Hieronymus Bosch.
Durante la seconda guerra mondiale fu sede di un complesso di lager nazisti conosciuto come campo di concentramento di Herzogenbusch.


== Monumenti e luoghi d'interesse ==
Sint-Janskathedraal, la cattedrale di San Giovanni è l'edificio gotico più importante di tutti i Paesi Bassi. Venne costruita a partire dal XIII secolo secondo i più mirabili influssi dello stile Gotico brabantino, di cui rappresenta il suo capolavoro nel Paese.


== Persone legate a 's-Hertogenbosch ==
Dionigi di Rijkel, detto Dionigi Certosino (1402-1471), monaco, teologo e mistico.
Jeroen Anthoniszoon van Aken, detto Hieronymus Bosch, pittore.
Richard Groenendaal (1971), ciclista.
Enrico Agileo (1533 - 1595), giurista e traduttore di Fozio di Costantinopoli, nato a 's-Hertogenbosch.


== Note ==
^ La s iniziale è un relitto dell'articolo maschile al genitivo singolare des (l'olandese attu