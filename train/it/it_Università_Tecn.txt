L'Università Tecnica Ceca di Praga (in ceco: České Vysoké Učení Technické v Praze, ČVUT) è un prestigioso istituto universitario della capitale della Repubblica Ceca e uno dei più vecchi istituti di tecnologia dell'Europa Centrale. L'istituto oltre al campus principale ha altri quattro campus secondari.
L'istituto è ubicato nel quartiere di Dejvice nel distretto di Praga 6. Sulla collina di Petřín, non distante dal capolinea della funicolare di Petřín, che collega la sommità della collina a Malá Strana, si trova un campus universitario con mense, ostelli e luoghi ricreativi per gli studenti denominato Silicon Hill, in quanto gli studenti hanno creato all'interno del campus una rete di computer collegati tra loro; la totale capacità del complesso è di 4714 posti letto. Il complesso è fornito di circoli ricreativi, palestre, bar, ristoranti, negozi, campi da golf e da tennis. Nei pressi del campus sorge il complesso sportivo di Strahov che comprende lo Stadion Evžena Rošického di proprietà della Federazione calcistica ceca e il Velký Strahovský Stadion.


== Storia ==
La sua istituzione, come Istituto di Ingegneria, risale al 1707 per volere dell'Imperatore Giuseppe I. Nel 1806 l'Istituto di Ingegneria è stato trasformato in Politecnico ispirandosi all'École polytechnique di Parigi che era stata istituita nel 1794. Il Politecnico di Praga, unica scuola tecnica dell'Impero austro-ungarico nel 1815 entrò a far parte dell'Università Carolina di Praga.
Nel 1863, il Politecnico venne nuovamente riformato diventando istituto universitario, autonomo dall'Università Carolina e con un proprio rettore. L'istituto venne suddiviso in quattro dipartimenti: Costruzione, di Idraulica e Viabilità, Tecnica e Chimica. Il ceco venne aggiunto al tedesco come lingua d'insegnamento. Disaccordi linguistici portarono nel 1869 a separare gli istituti di lingua ceca da quelli di lingua tedesca. L'Istituto di lingua ceca venne spostato nella nuova sede di Piazza Carlo IV (Karlovo namesti) nel 1874.
All'inizio del XX secolo in un momento di crescente industrializzazione l'istituto nel 1909 raggiunse il numero di tremila studenti.
Al termine della prima guerra mondiale con l'indipendenza della Cecoslovacchia l'istituto venne riorganizzato nell'agosto 1920, con il nuovo nome České Vysoké Učení Technické (ČVUT) e i vari dipartimenti riorganizzati in facoltà, ciascuna guidata da un decano.
L'istituto venne articolato in sette facoltà:

Ingegneria civile
Agricoltura e silvicoltura
Architettura e costruzione
Ingegneria elettrotecnica e Meccanica
Ingegneria chimica e tecnologia
Scienze speciali
Commercio
In seguito all'occupazione tedesca della Cecoslovacchia è stata chiusa dal 17 novembre 1939 al 4 giugno 1945.
Dopo il 1948, molti studenti per i loro atteggiamenti politici verso il regime comunista vennero allontanati dall'Università e il Dipartimento di economia venne sciolto. Tra il 1949 e il 1960 l'istituto venne riorganizzato. Nel 1952 le facoltà di chimica e di agricoltura vennero separate dall'istituto e nel 1953 fenne istituita la facoltà di Ingegneria ferroviaria che poi separata dall'istituto, avrebbe dato vita all' Università di Žilina.
Dopo il 1960 l'istituto venne articolato in quattro facoltà:
Ingegneria civile
Ingegneria meccanica
Ingegneria elettrotecnica
Fisica nucleare


== L'istituto oggi ==
L'Istituto ha oggi otto facoltà e due istituti di istruzione superiore indipendente:

Facoltà di ingegneria civile con sede distaccata a Sezimovo Ústí
Facoltà di ingegneria meccanica
Facoltà di ingegneria elettrotecnica
Facoltà di Fisica nucleare e subnucleare con sede distaccata a Děčín
Facoltà di architettura
Facoltà di Scienza dei trasporti
Facoltà di Ingegneria Biomedica (a Kladno)
Facoltà di tecnologia dell'informazione
Istituti di istruzione superiore:
Istituto Klokner
Istituto Masaryk

Altri centri che dipendono dall'istituto sono:
Centro dati
Centro di tecnologia e innovazione
Centro dell'industria
Istituto di fisica tecnica e sperimentale
Centro chimica radiologica
Istituto di costruzione e di investim