Zwickau /ˈt͡svɪkaʊ̯/ è una città di 93.750 abitanti della Sassonia, in Germania.
È il capoluogo e il centro maggiore del circondario omonimo.
Zwickau si fregia del titolo di "Grande città circondariale" (Große Kreisstadt).


== GeografiaModifica ==
Zwickau sorge in una vallata ai piedi dell'Erzgebirge sulla riva destra della Zwickauer Mulde, a sud di Dresda e di Lipsia e a sud ovest di Chemnitz.


== StoriaModifica ==
Zwickau è una città di origine slava e fu citata per la prima volta in un documento ufficiale nel 1118 col nome di Zcwickaw come località di commerci. Il nome pare derivi dal latino cygnea, dalla leggenda che vuole situato nei pressi della città un lago di cigni dalla capacità di ringiovanire chi vi si immerga. Dal 1212 ha il titolo di città. Già allora faceva parte della Sassonia ed era capoluogo di una entità amministrativa ("Amtshauptmannschaft Zwickau"). Per un certo periodo alla fine del XIII secolo però ebbe lo status di libera città imperiale. Nel 1403 un incendio la distrugge completamente. Nel 1520/22 Thomas Müntzer e Martin Lutero predicano nella città e dal 1523 viene introdotta la Riforma.
Nel 1810 vi nasce il cittadino più noto, il compositore Robert Schumann.


== EconomiaModifica ==
Fin dal Medioevo Zwickau è un noto centro minerario per l'estrazione del carbone; grazie alla sua posizione su un'importante strada di collegamento con la Boemia e alla navigabilità della Mulde, Zwickau divenne un centro commerciale significativo. Alla fine degli anni settanta vennero chiuse le ultime miniere della città.
Nel 1904 August Horch fondò a Zwickau la sua prima fabbrica di automobili con marchio Horch, cinque anni dopo divenne Audi. Da allora a Zwickau vengono prodotti autoveicoli, ai tempi della Repubblica Democratica vi si producevano le Trabant, oggi la Volkswagen vi costruisce le Golf e le Passat.


== GemellaggiModifica ==
Zwickau è gemellata con:
 Jablonec nad Nisou, dal 1971
 Zaanstad, dal 1987
 Dortmund, dal 1988


== Persone legate a ZwickauModifica ==
Nicolas Storch (Zwickau, verso il 1500 - dopo il 1536), fondatore dell'abecedarianismo
David Köler (Zwickau, 1532 - Zwickau, 1565), compositore
Robert Schumann (Zwickau, 8 giugno 1810 – Bonn, 29 luglio