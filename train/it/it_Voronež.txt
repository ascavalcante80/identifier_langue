Voronež (in russo: Воро́неж?  pronuncia [vɐˈronʲɪʃʷ]) è una grande città della Russia europea sud-occidentale, non distante dal confine ucraino, capoluogo dell'omonima oblast'. Il fiume omonimo la attraversa dodici chilometri prima della sua confluenza nel Don.


== Etimologia ==

La parola Voronež è un idronimo. L'origine del nome Voronež è sconosciuta, ci sono varie versioni. Secondo un'ipotesi il nome deriva dal nome di persona slavo «Voroneg» o dal nome d'uccello «Voron» (in russo: Ворон?), "corvo". Studi di linguistica comparata fanno provenire il nome di Voronež da quello del dio greco Urano o da quello del dio vedico Varuna. In termini di linguistica comparativa, i nomi dei due dei hanno le stesse radici indoeuropee; dagli stessi nomi deriverebbero poi i nomi delle città di Varanasi, Verona, Varna.


== Storia ==

Il nome della città Voronež appare citato per la prima volta in Manoscritto Nestoriano nel 1177.
Il castello di Voronež fu eretto nel 1586.
A Voronež, nel 1696, lo zar Pietro I fece costruire la prima flotta russa.
Nel 1860 apparve a Voronež la prima rivista scientifica Annali della Filologia, mentre nel 1918 fu aperta l'Università.


== Geografia ==
Oltre ad avere un porto fluviale, Voronež è un importante nodo ferroviario della linea Mosca - Rostov sul Don - Kiev, nonché nodo stradale sulla stessa direttrice (Mosca - Rostov sul Don), infine sede di un aeroporto e di un'Università, nonché sede dell'industria aeronautica Ilyushin(la VASO).


== Andamento demografico ==
Fonte: mojgorod.ru
1811: 22.100
1840: 43.800
1897: 80.600
1926: 116.600
1939: 343.800
1959: 447.000
1970: 660.000
1979: 782.900
1989: 886.800
2002: 848.752
2006: 846.300
2014: 1.014.610


== Divisione amministrativa ==
La città è suddivisa in sei circoscrizioni amministrative:
Centralnyj
Kominternovskyj
Leninskij
Levoberežnyj
Sovetskij
Železnodorožnyj


== Persone legate a Voronež ==

Ivan Alekseevič Bunin, scrittore, vincitore del Premio Nobel per la letteratura nel 1933
Aleksej Andreevič Chovanskij, filologo, linguista ed editore
Michail Semënovič Cvet, botanico
Konstantin Petrovič Feoktistov, ingegnere aerospaziale e cosmonauta
Nikolaj Nikolaevič Ge, pittore
Aleksej Vasil'evič Kol'cov, poeta
Viktoria Komova, ginnasta
Aleksandr Val'terovič Litvinenko, agente dei servizi segreti