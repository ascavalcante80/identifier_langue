L'ingegneria gestionale è la branca dell'ingegneria che studia con approccio qualitativo e quantitativo l'organizzazione e i processi produttivi delle imprese, di qualsiasi genere, costruendo e applicando modelli per la soluzione dei loro problemi.


== La genesiModifica ==
Il primo corso di laurea in ingegneria gestionale, denominato Ingegneria delle tecnologie industriali ad indirizzo economico-organizzativo, nacque all’Università della Calabria per intuizione del Professor Beniamino Andreatta, consigliere economico di Aldo Moro e primo rettore della stessa università, che aveva fatto personali interessanti esperienze a Bologna nell’insegnamento dell’economia agli ingegneri. Il secondo Corso di Laurea venne attivato presso l’Università di Udine nel 1978 ma la definitiva affermazione dell’Ingegneria gestionale si ebbe nel 1983 con l’impegno in questo segmento dell’insegnamento universitario, da parte del Politecnico di Milano. Allo sviluppo di questo settore contribuirono in modo rilevante anche sedi universitarie prestigiose come Padova, Pisa, Palermo e Napoli – Federico II.


== Le competenzeModifica ==
Dieci anni dopo circa l'esperienza viene ripetuta in altre sedi universitarie, compreso il Politecnico di Milano. A partire dal 1990, con il riordino degli studi di ingegneria, riceve l'attuale denominazione e si diffonde in molte altre città come Genova, Bari, Torino.
Sebbene l’Ingegneria Gestionale in quanto branca relativamente nuova dell’Ingegneria non sia universalmente strutturata in modo univoco, nella maggior parte delle Università essa nasce come un indirizzo economico-organizzativo di Ingegneria Industriale. Ingegneria Gestionale in Italia nasce molto tempo dopo la creazione della facoltà che nel resto del mondo (ed in particolare negli Stati Uniti d'America, dove la facoltà è nata degli anni '30) si chiama "Industrial Engineering".
Prima del 1982, esisteva un indirizzo gestionale per gli ultimi due anni di ingegneria Elettronica e meccanica.
Ingegneria gestionale ha esami caratteristici in comune con questi due corsi (ma non solo), e in genere prevede una distinzione delle specializzazioni in un percorso industriale e in uno informatico.
L'ingegnere gestionale, in tutti i casi, riceve una preparazione focalizzata alla specializzazione nel campo della gestione della produzione industriale, in particolare nella pianificazione e programmazione integrata delle risorse dell'impresa (e lo studio dei sistemi ERP). Parallelamente vengono impartiti corsi di gestione dei progetti (Project management), controllo statistico della qualità, economia, finanza e gestione aziendale, controllo di gestione, logistica e ricerca operativa per la modellazione di problemi tipici delle imprese.
Nella maggior parte degli atenei il corso di Ingegneria Gestionale è afferente alla Classe delle Lauree in Ingegneria Industriale in cui vengono impartiti corsi di impiantistica, energetica, automazione e tecnologie di fabbricazione manifatturiera. Altri atenei (es. Università La Sapienza) hanno deciso di strutturare il corso come una declinazione di Ingegneria Informatica, focalizzando la preparazione nei riguardi dell'ICT. Altri ancora hanno deciso di inserire indirizzi e specializzazioni più legate allo studio dell'economia, della finanza e del marketing (es. alcuni indirizzi del Politecnico di Milano).
In tutti i casi l’allievo possiede fondamenti di base dell'ingegneria comuni alle altre specializzazioni. Il profilo degli studi contiene una solida formazione matematica, forte di insegnamenti quali: corsi di analisi matematica, geometria, fisica, chimica, calcolo delle probabilità, statistica, ricerca operativa.
Il corso di ingegneria gestionale ad indirizzo industriale, il più diffuso in Italia, prevede esami obbligatori e complementari comuni con ingegneria meccanica, elettronica e civile: fisica tecnica, macchine, tecnologia meccanica, elettrotecnica, impianti industriali, meccanica applicata, disegno tecnico industriale in comune con la prima; teoria dei sistemi, controlli automatici, basi di dati, sistemi informativi aziendali in comune con la seconda; scienza delle costruzioni in comune con la terza. Non di rado questi insegnamenti sono erogati all'interno di unico corso insieme a studenti di altre ingegnerie (stesse lezioni, programma, esame, modalità di valutazione).
Nell'ambito delle conoscenze economico-finanziarie, il futuro ingegnere riceve una formazione aggiuntiva rispetto agli altri ingegneri riguardante anche le aree della microeconomia, della macroeconomia e della gestione dei flussi finanziari delle imprese. Molto sviluppato è l'interesse verso le principali operazioni finanziarie di tipo Merger & Acquisition ed altre.
Per quanto attiene ai sistemi produttivi e logistici vengono approfondite le teorie sulla gestione della produzione, ad esempio la teoria giapponese del "Just in Time (JIT)", sulla progettazione e l'esercizio degli impianti industriali, sulla progettazione e l'esercizio dei sistemi logistici, ovvero stoccaggio e trasporti.
Inoltre particolare attenzione è rivolta alla gestione delle informazioni aziendali mediante l'utilizzo dei sistemi informatici e le tecnologie di Business Intelligence.
Infine, nell'ambito della gestione di impresa vengono studiate materie riguardanti la gestione dell'innovazione, delle risorse umane, il ridisegno dei processi aziendali nonché solide basi riguardanti il posizionamento strategico e tattico dell'impresa.
In definitiva, l'ingegnere gestionale è una figura di raccordo tra il tecnico e il manager e, pertanto, riceve una formazione afferente a:
Pianificazione integrata della produzione industriale e delle risorse d'impresa;
Logistica, Supply Chain Management;
Contabilità direzionale e finanza aziendale;
Project management;
Strategia e governance d'impresa;
Energetica, automazione e impiantistica industriale;
ICT.


== La formazioneModifica ==
Il sistema universitario italiano dedica alle tematiche dell'ingegneria gestionale un corso di laurea di primo livello, della durata di tre anni, conseguito il quale si può accedere a un corso di laurea magistrale di altri due anni.


== Sbocchi professionaliModifica ==
Gli ambiti professionali tipici dell'ingegnere gestionale sono prevalentemente la progettazione e la gestione dei processi produttivi e dei sistemi logistici integrati; l'approvvigionamento dei materiali e le scelte di outsourcing; l'automazione dei sistemi di produzione; la scelta delle tecnologie e la loro integrazione; l'innovazione di prodotto e di servizio; la progettazione e la gestione dei flussi di informazioni e dei sistemi informativi integrati; la reingegnerizzazione dei processi intra e inter-organizzativi; la pianificazione; il controllo di gestione e l’analisi degli investimenti; la valutazione delle prestazioni individuali e collettive.
Gli sbocchi lavorativi afferiscono sia all'industria, che alle società di servizi, come il mondo della consulenza (strategica, organizzativa, informatica). Principalmente si riferiscono ad aziende private, ma non mancano occasioni nella pubblica amministrazione, ad esempio nella sanità.
L'ingegnere gestionale è una figura apprezzata anche per la sua flessibilità, perché è una professionalità spendibile in molte funzioni che si trovano in qualsiasi realtà industriale: marketing, logistica, produzione, acquisti, servizi informatici, risorse umane (per la mappatura di processi e procedure, la valutazione del personale, la riprogettazione del sistema soprattutto dal lato informatico).


=== Iscrizione all'albo degli ingegneriModifica ===
In base al DPR 328/2001, la laurea in ingegneria gestionale consente l'iscrizione all'ordine degli ingegneri. I settori in cui possono iscriversi gli ingegneri gestionali sono quello "b" (industriale) e quello "c" (dell'informazione); tuttavia vi sono corsi di laurea triennale che consentono l'iscrizione al settore "a" (civile) della sezione B dell'albo (quella riservata ai laureati triennali). Coloro invece che hanno superato l'esame di stato prima dell'entrata in vigore del DPR possono optare anche per l'iscrizione contemporanea a tutti e tre settori dell'albo.


=== Ambito industrialeModifica ===
La conoscenza di materiali metallici (acciai p