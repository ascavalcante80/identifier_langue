Il fiume Vaal è il più importante tributario dell'Orange, in Sudafrica. La sua sorgente è situata sui monti Drakensberg, nella provincia di Mpumalanga, a est di Johannesburg; di qui, il Vaal procede verso sudovest e si congiunge all'Orange nei pressi di Kimberley, nella provincia del Capo Settentrionale. Complessivamente ha una lunghezza di 1120 km, e per un tratto forma il confine naturale fra Mpumalanga, Gauteng e la Provincia del Nordovest a nord, e la provincia di Free State a sud.


== Importanza del Vaal nell'economia del Sudafrica ==

Il Vaal rifornisce di acqua le industrie della Greater Johannesburg Metropolitan Area e di gran parte della provincia di Free State. Insieme agli altri corsi d'acqua che formano il sistema Vaal-Hartz, costituisce anche un'importantissima fonte d'acqua per l'agricoltura. Si stima che l'acqua del Vaal soddisfi la richiesta d'acqua di circa 12.000 abitanti del Gauteng.


== Storia ==
Il nome "Vaal" viene dall'olandese (e poi dall'afrikaans) e significa "pallido", con riferimento al colore grigiastro delle acque del fiume, più evidente durante la stagione delle piogge. Storicamen