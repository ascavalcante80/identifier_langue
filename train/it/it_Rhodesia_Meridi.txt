Rhodesia Meridionale (in inglese Southern Rhodesia) fu una colonia della corona britannica, corrispondente all'attuale Zimbabwe, istituita nel 1923 dall'aggregazione del Mashonaland e del Matabeleland. La colonia si ridenominò semplicemente Rhodesia nel 1964, allorché la Rhodesia Settentrionale assunse il nome di Zambia, per dissolversi infine nel 1980.


== Storia ==
Il nome deriva da quello del britannico Cecil Rhodes, una delle personalità più rilevanti nella storia dell'espansione britannica nell'Africa meridionale. La Rhodesia fu creata nel 1888 dopo la firma di una serie di trattati con i sovrani locali (tra i quali il più celebre era Lobengula, re dei Matabele) con i quali Rhodes si assicurò la concessione per lo sfruttamento minerario. Nel 1910 la Rhodesia Settentrionale (corrispondente all'attuale Zambia) si separò da quella meridionale.
Nel 1965, con atto unilaterale, la Rhodesia si dichiarò indipendente e proclamò prima la Repubblica di Rhodesia; poi, nel 1979, lo Zimbabwe Rhodesia. La vicenda vide una lunga guerra civile che vide contrapposto il governo, guidato da una maggioranza bianca, e le organizzazioni di guerriglieri dello ZIPRA e dello ZANLA, il Regno Unito riuscì a riprendere il controllo del paese per poi concedere l'indipendenza nel 1980. Fu l'ultima colonia europea sul territorio africano ad ottenere l'indipendenza, con lo Zimbabwe indipendente finì quindi il colonialismo europero che da più di un secolo 