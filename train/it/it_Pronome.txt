In linguistica, il pronome (dal latino pro-nomen, "al posto del nome"), indicato anche come sostituente, è una parte variabile del discorso che si usa per sostituire una parte del testo precedente (anafora) o successivo (catafora) oppure per riferirsi a un elemento del contesto in cui si svolge il discorso (funzione deittica). Di conseguenza per interpretare un pronome occorre fare riferimento rispettivamente al cotesto (o contesto linguistico) o al contesto. In tutte le lingue i pronomi esistono in un numero limitato (è cioè una classe chiusa). Il pronome può sostituire anche altre parti del discorso; ad esempio:
un aggettivo: Ti credevo intelligente, ma non lo sei;
un sintagma o frase: Marta mi ha telefonato e questo mi ha fatto molto piacere;
un altro pronome: Invece del mio profumo ho preso il tuo, che è più gradevole.
I pronomi indefiniti e interrogativi fanno da segnaposto per entità sconosciute o imprecisate (da non mettere mai vicino al nome o al discorso a cui si riferisce)


== Tipi di pronomiModifica ==
Pronome personale: io, tu, egli, noi, voi, essi
Pronome possessivo: mio, tuo, suo, nostro, vostro, loro
Pronome dimostrativo: questo, quello, codesto...
Pronome indefinito: alcuno, nessuno, qualcuno...
Pronome interrogativo: che?, quale?, chi?...
Pronome esclamativo: che!, quale!, chi!...
Pronome relativo: che, cui, il quale...
Pronome numerale: uno, due, tre, primo, secondo, terzo...


=== Possessivi, dimostrativi, indefiniti, interrogativo, esclamativi e numerali possono funzionare anche da aggettivi; per distinguere la funzione, si deve tener presente che gli aggettivi accompagnano il nome, mentre i pronomi lo sostituiscono.Modifica ===
Questi (aggettivo dimostrativo) pennarelli scrivono meglio di quelli (pronome dimostrativo) (=quei pennarelli);
Mio (aggettivo possessivo) padre è più giovane del tuo (pronome possessivo) (=tuo padre).
Dalla classificazione dei pronomi, generalmente vengono esclusi i numerali. Essi, tuttavia, possono assumere il valore di pronome numerale ogni volta che sostituiscono un nome:
Mio fratello è il più alto dei tre (=tre uomini);
Il mio banco è il secondo (=secondo banco) della fila
I PRONOMI PERSONALI indicano: la persona che parla, la persona a cui si parla e la persona, animale o oggetto di cui si parla. Sono variabili nel numero e, alla terza persona singolare e plurale, anche nel genere. Hanno forme diverse a seconda della funzione che svolgono:
- hanno una sola forma, se svolgono la funzione di soggetto;
- hanno due forme (forte o tonica; debole o atona) se svolgono la funzione di complemento.
PRONOMI PERSONALI SOGGETTO: se hanno la funzione di soggetto e, indicano la persona che svolge o subisce l'azione espressa dal verbo. "Lei" e "loro" possono essere pronomi personali di cortesia; E "noi" è usato come plurale di maestà e di modestia.
PRONOMI PERSONALI COMPLEMENTO: quando svolgono la funzione di complemento.
PRONOMI RIFLESSIVI: si riferiscono sempre al soggetto e riflettono sul soggetto l'azione espressa dal verbo.
I PRONOMI POSSESSIVI: indicano di chi è o a chi appartiene il nome di persona, animale o cosa che sostituiscono
I PRONOMI DIMOSTRATIVI: indicano la posizione del nome cui sostituiscono nello spazio e nel tempo, rispetto a chi parla o a chi ascolta
I PRONOMI INDEFINITI: indicano in modo vago, generico e impreciso la quantità, la qua