In Francia la regione (région) costituisce il primo livello di divisione amministrativa dello Stato, è una collettività territoriale dotata di personalità giuridica e di una libertà di amministrazione, una circoscrizione elettorale e amministrativa dei servizi decentralizzati dello Stato.
Le regioni francesi sono 27 (fino al 31 dicembre 2015), delle quali 22 nella Francia metropolitana (inclusa la Corsica, il cui status giuridico di "collettività territoriale" è assimilabile a quello di una regione) e 5 oltremare (Mayotte non ha un consiglio regionale, ma un'assemblea unica facente funzione di consiglio regionale e consiglio dipartimentale).
Le regioni metropolitane e la Corsica sono a loro volta suddivise in almeno 2 dipartimenti, mentre le regioni d'oltremare comprendono, ciascuna, un solo dipartimento.
Esse sono rette dal Titolo XII della Costituzione francese del 1958 e dalla quarta parte del Codice generale delle collettività territoriali.
Dal 1º gennaio 2016 le regioni della Francia metropolitana saranno 13, 7 delle quali sono il risultato di fusioni.


== Profili istituzionaliModifica ==


=== Organi di governoModifica ===
L'organo deliberativo della regione è il Consiglio regionale (conseil régional), eletto a suffragio universale diretto ogni sei anni. Il potere esecutivo spetta al presidente della regione, che è il capo dell'amministrazione locale. Viene eletto dal consiglio regionale nella prima riunione a seguito del suo rinnovo.
È presente anche un organo consultivo non elettivo, il consiglio economico e sociale regionale (conseil économique et social régional), che assiste il consiglio regionale dando un parere su quali manovre attuare; Tuttavia i suoi pareri non sono in alcun modo vincolanti.
In ogni regione è presente anche un prefetto (préfet). Diventa prefetto regionale il prefetto del dipartimento del capoluogo. Esso rappresenta il governo francese sul territorio.


=== PrerogativeModifica ===
Le Regioni francesi non hanno autonomia legislativa, né possono emettere regolamenti e statuti. Possono però applicare tasse (o meglio, il governo nazionale restituisce loro una porzione delle tasse che raccolgono) e dispongono di un budget, anche se non considerevole. La loro principale funzione legale è quella di costruire le scuole superiori e pagarne le attrezzature; nel marzo 2004, il governo francese annunciò un piano controverso per trasferire alle regioni il controllo del personale non docente. I critici di questo piano misero in dubbio che potessero essere trasferite alle regioni risorse fiscali sufficienti per questi oneri addizionali, e inoltre che tali misure avrebbero fatto crescere le diseguaglianze tra regioni.
Oltre a ciò, le regioni hanno un considerevole potere discrezionale sulle spese per le infrastrutture (educazione, trasporti pubblici, aiuti all'università e alla ricerca, supporto alle imprese). A causa di questo, essere presidente di una regione molto sviluppata come l'Île-de-France o la Provenza-Alpi-Costa Azzurra viene ritenuta una posizione di alto profilo.
Esistono, di tanto in tanto, discussioni circa l'attribuzione di una limitata autonomia legislativa alle regioni, ma tali proposte sono sempre controverse. Esistono inoltre proposte per la soppressione dei governi locali dei dipartimenti, che verrebbero accorpati nelle regioni, mentre i dipartimenti resterebbero solo come suddivisioni amministrative.


=== Riforma del 2014Modifica ===

La legge n° 2015-29 del 16 gennaio 2015, approvata il 16 dicembre 2014 ed entrata in vigore a partire dalle elezioni regionali del 2015, ha disposto, nell'ambito della grande riforma degli enti locali, l'istituzione di 7 nuove regioni della Francia metropolitana mediante fusione di 16 regioni. In particolare, sono state istituite le seguenti regioni i cui nomi (tranne la Normandia) non sono definitivi:
Alsazia-Champagne-Ardenne-Lorena (Alsazia, Champagne-Ardenne, Lorena);
Aquitania-Limosino-Poitou-Charentes (Aquitania, Limosino, Poitou-Charentes);
Alvernia-Rodano-Alpi (Alvernia, Rodano-Alpi);
Borgogna-Franca Contea (Borgogna, Franca Contea);
Linguadoca-Rossiglione-Midi-Pirenei (Lin