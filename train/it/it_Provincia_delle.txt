Le Fiandre Occidentali (in fiammingo West-Vlaanderen, in fiammingo West-Vloandern, in francese Flandre Occidentale) sono una provincia delle Fiandre, una delle tre regioni del Belgio. Confinano con il Mare del Nord a nord-ovest, i Paesi Bassi (Zelanda) a nord-est, le province belghe delle Fiandre Orientali a est e dell'Hainaut a sud-est e la Francia (dipartimento del Nord) a sud-ovest. Il capoluogo è Bruges (Brugge). Occupano una superficie di 3.125 km² e sono divise in otto distretti amministrativi (arrondissementen in olandese) che contengono 64 comuni.
L'intera costa belga sul Mare del Nord, importante destinazione turistica, si trova nelle Fiandre Occidentali. La costa è percorsa interamente da una linea tram