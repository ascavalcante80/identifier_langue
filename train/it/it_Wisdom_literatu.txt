I Libri Sapienziali nell'Antico Testamento della Bibbia cristiana sono libri didattici o di etica morale. Essi hanno lo scopo di insegnare la Sapienza. Sono presentati in forma poetica e quindi vengono anche detti Libri Poetici, per lo stile immaginifico e il fraseggio elegante e musicale.
La Bibbia ebraica inserisce questi libri nella più ampia raccolta dei Ketuvim non includendone però alcuni, secondo il canone ebraico, come invece qui di seguito elencati.


== Elenco dei libri sapienziali ==
I Libri Sapienziali sono sette (gli ultimi due non ebraici canonici):
Libro di Giobbe parla della filosofia del dolore
Salmi è un canzoniere didattico
Libro dei proverbi raccolta di massime, regole di comportamento e proverbi popolari
Qoelet (Ecclesiaste) esposizione in contraddittorio cos'è bene e cos'è male
Cantico dei Cantici
Libro della Sapienza parla della Sapienza Divina: idolatria ed eventi del 38 d.C. (non canonico per l'Halakhah)
Siracide è come i proverbi ma trasportato a livello sociale (non canonico per l'Halakhah)


== La sapienza nell'oriente antico ==
La letteratura sapienziale è stata ricca di espressioni in tutto l'Oriente antico. Lungo tutta la sua storia, l'Egitto ha prodotto i Sebayt. In Mesopotamia, a partire dall'epoca dei Sumeri, sono state attestate composizioni di proverbi, favole, poemi sulla sofferenza, del tipo del libro di Giobbe.


== La sapienza nella spiritualità ebraica canonica e non ==
La Sapienza nella spiritualità ebraica dell'Antico Testamento è il frutto di un movimento intellettuale, religioso ed etico che esercita un profondo influsso sul popolo ebraico, e non solo, nel corso della sua storia.
Per il popolo ebraico il sapiente non solo era il "saggio", ma era colui che sapeva comportarsi adeguatamente nelle più diverse occasioni della vita, colui che conosceva la legge e la sapeva praticare, conformando ad essa la sua condotta e la sua vita intera e per finire la faceva conoscere anche agli altri, inducendoli a praticarla. Quest'idea di massima civiltà è espressa nel testo non canonico, proibito nell'Halakhah della religione ebraica, il Siracide
Tutta la vita viene considerata alla luce di questa Sapienza che, per ogni occasione o incontro, sa dire una parola preziosa che illumina e indirizza.
Nei libri Sapienziali viene trattata anche un altro tipo di Sapienza, la Sapienza mistica o Sapienza eterna, che è la Sapienza Divina.
In questo passaggio dalla Sapienza umana alla Sapienza divina si compie un a