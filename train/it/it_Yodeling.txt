Lo jodel o yodel è un canto tipico dell'area germanofona alpina.


== OriginiModifica ==

Da secoli veniva utilizzato nella Svizzera centrale per richiamare il bestiame o per una richiesta di soccorso. Il termine "Jodeln", in riferimento ai cantanti, fu utilizzato per la prima volta nel 1796 da Emanuel Schikaneder.
Con la nascita di club e di associazioni dal 1830 furono composti canti jodel a più voci per cori.


== CaratteristicheModifica ==
Lo jodel si caratterizza per il passaggio improvviso dalla normale emissione della voce al falsetto, attraverso salti di sesta, settima, ottava in una successione di combinazioni di vocali e di consonanti prive di significato (per esempio jo-hol-di-o-u-ri-a).
In Svizzera esistono due tipi di jodel: quello naturale, tramandato per via orale, e quello polifonico. In quest'ultimo c'è la presenza di un coro a più voci accompagnato da campanacci e da una moneta fatta ruotare in un piatto di terracotta. Lo jodel tirolese è invece cantato, ovvero è spesso inserito come ritornello all'interno di canzoni popolari. In seguito, tramite cantanti girovaghi, si è diffuso anche in Svizzera.
Anche se il mondo occidentale conosce solo lo jodel della regione alpina, in realtà in tutte le zone montagnose e isolate del pianeta si fa uso di questa tecnica per far fronte alle lunghe distanze sfruttando proprio la bitonalità dei suoni emessi maggiormente percepibile all'orecchio.
Altre forme di jodel sono presenti negli Stati Uniti (con i Country yodel), in Caucaso, Melanesia, Cina, Cambogia, Lapponia, Svezia, Romania e nelle aree abitate da pigmei ed inuit.
Esiste in Svizzera un'associazione che tiene regolarmente dei corsi. Fondata nel 1910 da Oskar Friedrich Schmalz, conta 25000 iscritti in costante aumento.


== CuriositàModifica ==
Il tedesco Franzl Lang e l'australiana Mary Schneider sono considerati, da molti appassionati del genere, i migliori cantanti di jodel del mondo.
Nel film Disney Mucche alla riscossa, Alameda Slim adopera lo Jodel per ipnotizzare e rubare le mucche.
Anche Caparezza nella canzone Jodellavitanonhocapitouncazzo utilizza un jodel nel ritornello.
Si esibisce nella jodel anche qualche cantante del sud come Roby Santini, che lo utilizza frequentemente nei ritornelli delle sue canzoni.
Dolores O'Riordan dei The Cranberries e Jewel utilizzano questa tecnica in amb