Il Zhejiang (浙江S, ZhèjiāngP) o Cho-kiang è una provincia orientale costiera della Repubblica Popolare Cinese. Il termine Zhejiang era l'antico nome del fiume Qiantang, che passa attraverso Hangzhou, il capoluogo della provincia. Altre città importanti della provincia sono Ningbo e Wenzhou.
Il Zhejiang confina a nord con la provincia di Jiangsu e la municipalità di Shanghai, a nord-ovest con la provincia dello Anhui, a ovest con la provincia di Jiangxi ed a sud con la provincia di Fujian; ad est si affaccia sul Mar Cinese Orientale, oltre il quale vi sono le isole giapponesi Ryu Kyu.


== AmministrazioneModifica ==
La suddivisione della provincia del Zhejiang è articolata sui seguenti tre livelli: prefetture (地区 dìqū), a loro volta suddivise in contee (县 xiàn), che a loro volta sono suddivise in città (镇 zhèn).
11 prefetture (地区 dìqū), tutte costituite da città con status di prefettura
90 contee (县 xiàn)
22 città con status di contea (县级市 xiànjíshì)
35 contee (县 xiàn)
1 contea autonoma (自治县 zìzhìxiàn)
32 distretti (市辖区 shìxiáqū)

1598 Città (镇 zhèn)
783 Città (镇 zhèn)
526 Comuni (乡 xiāng)
14 Comuni etnici (民族乡 mínzúxiāng)
275 Sotto-distretti (街道办事处 jiēdàobànshìchù)

Mappa della suddivisione amministrativa della provincia:


== StoriaModifica ==

All'epoca della Dinastia Zhou (XVI secolo a.C. - XX secolo a.C.), il Zhejiang era al di fuori della sfera di influenza della prima vera e propria civiltà cinese. La regione era popolata dagli Yue, a loro volta suddivisi in Dongyue e Ouyue. Durante il Periodo delle primavere e degli autunni nel Nord del Zhejiang emerse il Regno di Yue, un reame molto influenzato dalla civiltà cinese, che raggiunse il suo massimo splendore sotto Guojian di Yue, riuscendo, nel 473 a.C., a prevalere su una delle maggiori potenze dell'epoca, il Regno di Wu, situato a Nord. Nel 333 a.C. Yue fu a sua volta conquistato dal Regno di Chu, un reame occidentale. Ciò avveniva prima che nel 221 a.C. il Regno di Qin soggiogasse tutti i reami cinesi, unificandoli sotto il proprio controllo e fondando il primo impero cinese.
Durante la Dinastia Qin (221 a.C.-206 a.C.) e la Dinastia Han (206 a.C.-220 d.C.) gli Yue riuscirono a preservare le proprie strutture politiche e sociali, malgrado il Zhejiang fosse sotto il controllo dell'impero centrale. Tale controllo era in alcuni casi solo nominale, soprattutto nel caso del Zhejiang meridionale, dal momento che la provincia si trovava ai confini dell'impero. Intorno alla fine della dinastia Han, il Zhejiang divenne il feudo di signorotti quali Yan Baihu e Wang Lang. In seguito, sia Yan che Wang, sarebbero stati sconfitti da Sun Ce e Sun Quan, il quale fondò il Regno di Wu (222-280), uno dei Tre Regni.
A partire dal IV secolo la Cina subì una serie di invasioni ad opera di popolazioni nomadi, che conquistarono l'intero Nord del paese, fondandovi i Sedici Regni (il numero 16 è da considerare puramente simbolico, dato che il numero di questi regni era superiore) e dando vita alle Dinastie Settentrionali. In seguito alle invasioni, un enorme numero di profughi si trasferì dal Nord dal Sud della Cina, che divenne sede della Dinastia Jìn e delle Dinastie Meridionali. Tale processo accelerò la cinesizzazione della Cina del Sud, e del Zhejiang in particolare.
L'unità dell'impero fu ristabilita dalla dinastia Sui, che edificò il Gran Canale, che collegava la città di Hangzhou alla Pianura della Cina Settentrionale, consentendo al Zhejiang l'accesso al cuore della civiltà cinese.
Al tempo della Dinastia Tang (618-907) - epoca d'oro della civiltà cinese - il Zhejiang divenne parte del Circuito del Jiangnandong, acquisendo una notevole prosperità. Dopo il crollo della dinastia Tang, il Zhejiang divenne parte del territorio del reame di Wuyue.
L'unità dell'impero fu ristabilita, intorno al 960 dalla Dinastia Song Settentrionale. Fu in questo periodo che il Sud della Cina riuscì a superare il Nord per prosperità e ricchezza. Il periodo di massimo splendore del Zhejiang fu dovuto alla perdita, nel 1127 del Nord della Cina ad opera degli Jurchi. Hangzhou, la capitale provinciale, divenne capitale della Dinastia Song Meridionale, una dinastia Han, che regnava sui territori della Cina Meridionale. Famosa per la sua prosperità e bellezza, Hangzhou era probabilmente una delle città più grandi al mondo.[1] A partire da allora, il Zhejiang del Nord, insieme allo Jiangsu meridionale, divennero sinonimi del lusso e dell'opulenza della cultura cinese. La conquista Mongola nel 1279 e la fondazione della Dinastia Yuan segnarono il declino politico di Hangzhou, anche se la città continuava a prosperare. Sembra che Hangzhou sia stata visitata da Marco Polo, che la rinominò "Kinsay", considerandola la "più bella e nobile città del mondo". [2]

Gli attuali confini della provincia furono fissati nel periodo della Dinastia Ming, che prevalse sui Mongoli nel 1368, e da allora hanno subito p