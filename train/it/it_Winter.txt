L'inverno è una delle quattro stagioni dell'anno. Il nome deriva dal latino hibĕrnum (con riferimento a tempus) «stagione invernale» e dall’aggettivo hibernus «invernale» riferito a hiems «inverno».


== AstronomiaModifica ==
L'inverno astronomico è il periodo dell'anno in cui il sole, raggiunto il suo punto più basso sull'orizzonte nel giorno del solstizio d'inverno, inizia a risalire, fino al giorno dell'equinozio di primavera. Nell'emisfero boreale l'inverno astronomico va dal 21 dicembre o 22 dicembre al 20 marzo o 21 marzo. Nell'emisfero australe invece inizia il 21 giugno e termina il 23 settembre (giorno dell'equinozio). La sua durata è di 89 giorni e 1 ora circa nell'emisfero nord, contro i 93 giorni e 14 ore circa nell'emisfero sud.


== MeteorologiaModifica ==
L'inverno meteorologico è il periodo dell'anno comprendente i tre mesi più freddi, sovrapposto in gran parte con l'inverno astronomico. In tal senso l'inizio dell'inverno meteorologico varierà da paese a paese in base, principalmente, alla latitudine. È convenzionalmente accettato considerare l'inverno meteorologico i tre mesi di dicembre, gennaio e febbraio.


== Allergie invernaliModifica ==
Durante l'inverno le persone che soffrono di allergie, possono sviluppare ipersensibilità ai pollini, polveri e pulviscoli, si passa molto tempo in casa, ed anche alcuni componenti chimici di alcuni prodotti della pulizia possono creare crisi allergiche.


== Arte e culturaModifica ==
Il 25 dicembre si festeggia la solennità del Natale.
Il 31 dicembre cade la notte di San Silvestro, mentre il 1º gennaio si celebra il Capodanno.
Il 6 gennaio ricorre l'Epifania.
Tra febbraio e marzo, in data variabile, ricorre il Carnevale con le celebrazioni del martedì grasso e, all'indomani, del mercoledì delle ceneri.
Il 19 marzo è il giorno dedicato alla festa del papà.


== NoteModifica ==
^ Winter’s been here despite what the calendar says, National Oceanic and Atmospheric Administration.
^ http://www.meteomin.it/Statistiche/Desc_