La Zelanda (in olandese Zeeland /'zeˑ(ɪ̯)lɑnt/ ) è una provincia dei Paesi Bassi situata nella parte sud-occidentale della nazione. È composta da diverse ex-isole (da cui il nome Zeeland = terra di mare) e di una striscia di terra confinante, a sud, con il Belgio (province delle Fiandre Occidentali, delle Fiandre Orientali e di Anversa, nelle Fiandre). La Zelanda confina anche con il Brabante Settentrionale a est, con l'Olanda Meridionale a nord ed è bagnata dal Mare del Nord a ovest. Il capoluogo è Middelburg. La popolazione della provincia è di circa 380 000 abitanti e la superficie è di 2 684 km², di cui quasi 1 140 km² coperti da acque.
Ampie parti della Zelanda si trovano sotto il livello del mare. L'ultima grande inondazione dell'area avvenne nel 1953. Il turismo è un'importante attività economica. Le sue spiagge soleggiate la rendono una popolare destinazione turistica in estate. La maggior parte dei turisti proviene dalla Germania. In alcune zone la popolazione quadruplica nei mesi estivi.


== SuddivisioniModifica ==
La penisola e le ex-isole sono:
Zeeuws-Vlaanderen
Zuid-Beveland (penisola confinante con Walcheren)
Walcheren (penisola confinante con Zuid-Beveland)
Noord-Beveland (ex-isola)
Tholen (ex-isola)
Schouwen-Duiveland (ex-isola)
Sint-Philipsland (penisola)


== Voci correlateModifica ==
Paesi Bassi
Province dei Paesi Bassi
Comuni della provincia


== Zelanda e Nuova ZelandaModifica ==
La Nuova Zelanda venne chiamata inizialmente in olandese Nieuw-Zeeland, prendendo il nome dalla provincia olandese. Tale nome venne in seguito anglicizzato da James Cook in New Zealand. La nazione dell'Oceania è cento volte più estesa ed ha una popolazione circa dieci volte più numerosa della provincia oland