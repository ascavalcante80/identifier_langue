L'allopodo (Hallopus victor) è un rettile estinto, appartenente ai crocodilomorfi. Visse nel Giurassico superiore (circa 150 milioni di anni fa) e i suoi resti sono stati ritrovati in Nordamerica (Colorado).


== Descrizione ==
Questo animale imparentato con i coccodrilli aveva un aspetto completamente diverso dalle forme attuali: di piccole dimensioni (non raggiungeva il metro di lunghezza), possedeva lunghe zampe con ossa cave e sottili; gli arti anteriori erano pentadattili e le dita erano di dimensioni simili, mentre quelli posteriori possedevano tre diti allungati e uno ridottissimo. L'articolazione del femore al bacino permetteva una postura semieretta, al contrario dei coccodrilli attuali.


== Classificazione ==
Descritto per la prima volta da Othniel Charles Marsh nel 1877, questo animale è stato variamente considerato un piccolo dinosauro o un “tecodonte”. Analisi più recenti hanno dimostrato che Hallopus era un rappresentante tardivo e specializzato di un antico gruppo noto come sfenosuchi (Sphenosuchia), che possono essere considerati i primi crocodilomorfi. Hallopus, in particolare, sembrerebbe essere stato molto simile a Pedeticosaurus, del Giurassico inferiore sudafricano, ma alcune caratteristiche del bacino lo avvicinano al gruppo dei protosuchi (Protosuchia).


== Stile di vita ==
L'allopodo era probabilmente un piccolo predatore, che cacciava animali di dimensioni notevolmente inferiori come insetti o lucertole. La morfologia dello scheletro, in particolare quella delle zampe, fa supporre che questo animale fosse abituato a correre al galoppo e, occasionalmente, al salto (in un modo simile a quello delle lepri). La possibilità di una fase da “corridori” all'inizio della st