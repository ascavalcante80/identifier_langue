José Luís Azcona Hermoso (Pamplona, 28 marzo 1940) è un vescovo cattolico spagnolo, missionario dell'Ordine degli Agostiniani Recolletti (OAR).


== Biografia ==
Figlio di Martin Azcona e di Esperanza Hermoso, manifestò presto la sua vocazione religiosa. Entrò nel seminario minore di San Sebastián all'età di dieci anni. Prese i voti semplici nel 1958 e i voti solenni nel 1961. Fu ordinato sacerdote il 21 dicembre 1963 dal vescovo Giovanni Canestri, a San Giovanni in Laterano a Roma, in pieno Concilio Vaticano II. Nel 1964 ha studiato teologia a Monachil (Granada) e conseguito il dottorato in teologia morale presso l'Istituto Alfonsiano dei Padri Redentoristi di Roma.
Ha lavorato in Germania tra il 1966 e il 1970 come cappellano di immigrati spagnoli. Due volte è stato provinciale della propria Congregazione. Ha poi lavorato in Spagna, Germania e Colombia, per arrivare in Brasile nel 1985.
È stato nominato vescovo il 16 febbraio 1987 da Giovanni Paolo II. Ha ricevuto la consacrazione episcopale il 5 aprile 1987 a Belém, capitale del Pará, dall'arcivescovo Alberto Gaudêncio Ramos. Dal 12 aprile dello stesso anno, risiede a Soure, nell'isola di Marajó (Pará).


== Attività episcopale ==
Nel suo lavoro pastorale è da segnalare la sua denuncia del miserabile stato in cui vive la popolazione della sua diocesi, alla foce del Rio delle Amazzoni: il degrado ambientale e lo sfruttamento eccessivo delle risorse boschive. Inoltre, ha anche denunciato la prostituzione e traffico di donne e bambini verso la Guyana francese e l'Europa. Per queste denunce è stato minacciato di morte.


== Genealogia episcopale ==
Cardinale Scipione Rebiba
Cardinale Giulio Antonio Santorio
Cardinale Girolamo Bernerio, O.P.
Arcivescovo Galeazzo Sanvitale
Cardinale Ludovico Ludovisi
Cardinale Luigi Caetani
Cardinale Ulderico Carpegna
Cardinale Paluzzo Paluzzi Altieri Degli Albertoni
Papa Pietro Francesco Orsini, O.P.
Papa Prospero Lorenzo Lambertini
Cardinale Enrique Enríquez
Arcivescovo Manuel Quintano Bonifaz
Cardinale Buenaventura Córdoba Espinosa de la Cerda
Cardinale Giuseppe Maria Doria Pamphilj
Papa Francesco Saverio Castiglioni
Papa beato Pio IX
Cardinale Alessandro Franchi
Cardinale Giovanni Simeoni
Cardinale Antonio Agliardi
Cardinale Basilio Pompilj
Arcivescovo Joaquim Domingues de Oliveira
Card