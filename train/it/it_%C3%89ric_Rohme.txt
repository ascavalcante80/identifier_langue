Éric Rohmer, nome d'arte di Jean Marie Maurice Schérer (Tulle, 21 marzo 1920 – Parigi, 11 gennaio 2010), è stato un regista, sceneggiatore, scenografo, montatore, critico cinematografico e scrittore francese, uno dei maggiori esponenti della Nouvelle Vague.
È stato critico cinematografico sui Cahiers du cinéma, sin dalla fondazione nel 1951.
Dopo aver realizzato numerosi cortometraggi nel corso degli anni cinquanta, ha esordito nel lungometraggio nel 1959.
Ha realizzato ventitré film, organizzati per la maggior parte in tre cicli narrativi:
Sei racconti morali,
Commedie e proverbi,
Racconti delle quattro stagioni.
Per Rohmer il cinema ...ha la missione, non tanto di inventare, ma di scoprire, di catturare la bellezza come una preda.


== Biografia ==


=== Nascita e famiglia ===
Éric Rohmer è lo pseudonimo di Maurice Schérer.
Le fonti più autorevoli indicano come data di nascita il 21 marzo 1920 e come località Tulle, Corrèze, nella regione del Limosino
Tuttavia in altre pubblicazioni, a causa di interviste ironicamente depistanti rilasciate da lui stesso, viene indicata anche la data 4 aprile e Nancy come luogo di nascita.
Il regista Claude Chabrol, suo amico e collaboratore, spiega questa ambiguità con il gusto che Rohmer aveva del mistero:
La famiglia ha origini alsaziane.


=== Formazione ===
Si laurea in lettere e si trasferisce a Parigi, dove lavora come insegnante in un liceo di Vierzon.
Nel 1946 pubblica, con lo pseudonimo di Gilbert Cordier, il suo unico romanzo, Élisabeth.


=== Critico cinematografico ===
Dal 1947 al 1951 anima il ciné-club del Quartiere latino di rue Danton, con Frédéric Froeschel. Vi incontra Jean-Luc Godard e Jacques Rivette.;
Nel 1948 inizia a collaborare con riviste cinematografiche:
La Revue du cinéma, diretta da Jacques Doniol-Valcroze
Les Temps Modernes, diretta da Maurice Merleau-Ponty.
Nel 1950, un anno dopo la chiusura della Revue, fonda La Gazette du cinéma, bollettino del cineclub del Quartiere latino che pubblicherà solo cinque numeri ma avrà la collaborazione di Godard, Rivette e Jean Douchet.


=== Pseudonimo ===
Adotta lo pseudonimo Éric Rohmer per firmare i suoi articoli: un omaggio al regista Erich von Stroheim e allo scrittore britannico Sax Rohmer, autore della serie Fu Manchú.


=== I Cahiers du Cinéma ===
Nell'aprile 1951 André Bazin e Jacques Doniol-Valcroze fondano i Cahiers du cinéma, in cui confluiscono le redazioni della Revue e della Gazette.
Rohmer ne sarà caporedattore tra il 1957 e il 1963.


=== Saggi critici ===
nel 1957 pubblica un saggio sul cinema di Alfred Hitchcock, realizzato con il collega e futuro regista Claude Chabrol;
nel 1977 L'organisation de l'espace dans le «Faust» de Murnau, la sua prova critica più importante ed impegnativa, saggio sul film di Friedrich Wilhelm Murnau del 1926.
nel 1984 Le goût de la beauté, raccolta di scritti curata da Jean Narboni.


=== La regia ===
I Cahiers sono la culla della Nouvelle Vague: gran parte dei critici che scrivono sulla rivista esordiscono alla regia tra la fine degli anni cinquanta e l'inizio degli anni sessanta.
Rohmer realizza il suo primo lungometraggio, Il segno del leone, nel 1959.
Deve però attendere il 1962 perché il suo film sia distribuito, e il film non incontra i gusti del pubblico. Pierre Cottrell spiega:


=== Sei racconti morali ===
Nel 1962 fonda con Barbet Schroeder e Pierre Cottrell la società di produzione Les Films du Losange, che produrrà la maggior parte dei suoi film.
Ripiega sulla dimensione del corto per dare il via ad un ciclo di film denominati Sei racconti morali (Six contes moraux). Per Rohmer, l'espressione « racconto morale » deve essere così intesa:
Tutti i Racconti morali si basano su un protagonista maschile posto di fronte ad una scelta di tipo morale.
I primi due sono cortometraggi realizzati a basso costo, La Boulangère de Monceau e La Carrière de Suzanne, e saranno distribuiti soltanto nel 1973.
I successivi film saranno maggiormente apprezzati dal pubblico e dalla critica: La collezionista vince l'Orso d'Argento a Berlino, mentre La mia notte con Maud è da molti citato come la sua opera più felice.
Eric Rohmer, nel 1974, ha pubblicato, presso l'Editions de L'Herne di Parigi, un libro dal titolo Six Contes Moraux, contenente i racconti da cui sono tratti i sei film e che cronologicamente li precedono, come l'autore spiega nell'introduzione. Il libro è stato tradotto in italiano da Elena De Angeli e pubblicato da Einaudi nel 1988, col titolo La mia notte con Maud. Sei racconti morali. Nel volume è contenuto un saggio di Sergio Toffetti, La morale, la bellezza, sulla poetica del regista.


=== Film storici ===
Concluso questo ciclo, nel 1972, Rohmer realizza due pellicole di argomento storico:
La Marchesa von..., del 1976, tratto da una novella di Heinrich von Kleist,
Perceval le gallois, del 1978, un adattamento dal poema medievale di Chrétien de Troyes.
In queste opere, Rohmer si mostra capace di dirigere produzioni ben diverse dalle ambientazioni contemporanee e quotidiane della sua produzione più nota.


=== Commedie e proverbi ===
Commedie e proverbi è il suo secondo grande ciclo. Ogni film illustra un proverbio, una frase della saggezza popolare, una citazione letteraria.
La moglie dell’aviatore (1981): Non si può pensare a niente, dal titolo dell’opera di Alfred de Musset Non si può pensare a tutto;
Il bel matrimonio (1982) il motto di Jean de La Fontaine Chi non batte la campagna? Chi non si inventa castelli in Spagna?;
Pauline alla spiaggia (1982) una frase di Chrétien de Troyes Chi parla troppo si danneggia;
Le notti della luna piena (1984) il detto popolare: Chi ha due donne perde l’anima, chi ha due case perde il senno;
Il raggio verde (1986) il verso di Arthur Rimbaud Ah, venga il tempo in cui i cuori s’innamorano;
L’amico della mia amica (1987) il proverbio Gli amici dei miei amici sono miei amici.
I due capitoli più celebrati, Le notti della luna piena e Il raggio verde (co-sceneggiato ed interpretato da una delle attrici-musa di Rohmer, Marie Rivière), vincono premi alla Mostra Internazionale d'Arte Cinematografica di Venezia e ottengono un certo successo commerciale.


=== I racconti delle quattro stagioni ===
Negli anni 90 inizia il ciclo dei Racconti delle quattro stagioni, nell'ordine:
Racconto di primavera,
Racconto d'inverno,
Racconto d'estate che in Italia è uscito col titolo Un ragazzo, tre ragazze
Racconto d'autunno.


=== La Compagnie Éric Rohmer ===
Nel 1980 il regista fonda una casa di produzione che porta il suo nome, la Compagnie Éric Rohmer, impegnata quasi in esclusiva con i suoi film, seppure in concorso con Les Films du Losange. Oltre Inoltre, la Compagnie produce e realizza anche cinque cortometraggi scritti da sue collaboratrici dirette: France di Diane Baratier, Les amis de Ninon di Rosette (che ha interpretato Louisette in Pauline alla spiaggia , Des goûts et des couleurs di Anne-Sophie Rouvillois, Heurts divers di Florence Rauscher, La cambrure di Edwige Shaki. In ognuno di questi casi il regista è citato solo in quanto sceneggiatore, ma il suo ruolo è probabilmente maggiore. I primi quattro vengono riuniti nel film Anniversaires (1998). In realtà esiste già un precedente, quando Rohmer rende noto che per i soggetti dei quattro episodi di Reinette e Mirabelle (1987) ha tratto spunto dalle conversazioni con Joëlle Miquel, l’attrice che interpreta Reinette.


=== Conclusione carriera ===
Ad ottant'anni d'età, dopo una carriera tra le più costanti ed equilibrate fra quelle dei maestri della Nouvelle Vague, nel 2001 utilizza per la prima volta le tecnologie digitali per ambientare il suo La nobildonna e il duca in una serie di quadri che raffigurano la Parigi d'epoca rivoluzionaria.
Il film viene presentato alla 58ª Mostra del Cinema di Venezia, dove Rohmer riceve il Leone d'oro alla carriera.
Il suo ultimo film è Gli amori di Astrea e Celadon del 2007 ed è presentato in concorso alla 64ª Mostra del Cinema di Venezia.


=== Morte ===
Rohmer è morto a 89 anni, l'11 gennaio 2010. È sepolto nel cimitero di Montparnasse a Parigi.


== Caratteri dell'opera cinematografica: lo stile ==


=== Autorialità ===
Persona riservata, riparato dai bagliori della fama, difficile da intervistare, cattolico e ambientalista, Rohmer è un esempio perfetto di cineasta autoriale: scrive solo le sue sceneggiature che sono originali o adattate da opere letterarie come La Marchesa von..., Perceval le gallois, Gli amori di Astrea e Celadon.
Egli stesso, nell'introduzione al libro Six Contes Moraux, delinea vantaggi e rischi di questa posizione:


=== Serialità ===
Rohmer è stato un precursore del concetto di ciclo filmico a tema, cui diede i contorni autoriali molti anni prima di Krzysztof Kieślowski (Decalogo, Tre colori).


=== Il regista della leggerezza ===


=== Economia di mezzi ===
Rohmer non punta a soddisfare un largo pubblico. Realizza film a basso costo, alcuni sono girati in 16 mm. Lavora con un gruppo ristretto di collaboratori, senza assistente né sceneggiatore. Teme che una équipe di tecnici troppo numerosi rallenti la lavorazione e lo condizioni nei suoi tentativi di sperimentazione. Ha derogato da questa linea di condotta solo quando lo esigeva il progetto, come per Perceval le Gallois e L'Anglaise et le Duc.


=== Direzione degli attori ===
Sceglie di preferenza giovani attori sconosciuti. Ha scoperto Arielle Dombasle, Pascal Greggory e Fabrice Luchini, che sono in seguito diventati grandi attori del cinema francese.
Talvolta si è anche affidato ad attori affermati come Jean-Louis Trintignant (La mia notte con Maud), Bruno Ganz (La Marchesa von...) o André Dussollier (Il bel matrimonio).
In un’intervista concessa nel 1998 alla rivista Inrockuptibles, spiega perché sia ricorso raramente ad attori celebri:


=== Tecnica cinematografica ===
illuminazione naturale e "logica" di una ripresa che si attiene all’ora specifica in cui una scena deve svolgersi;
colore privo di effetti drammatici, un nitido campo-controcampo;
uso accorto del fuori campo, pochi carrelli e zoom discreti;
preferenza per i piani americani un po’ più serrati (il regista dichiara di non amare i primi piani preferendo inquadrature che valorizzino l’espressione del corpo e dei gesti degli attori);
montaggio lineare e discreto; rispetto della cronologia (niente flashback e flashforward).


=== Scenografia ===
La scenografia è curata dallo stesso regista, che è insieme scenografo e costumista.
Tutto è calcolato per dare una precisa suggestione, persino la scelta degli abiti e dei quadri che arredato gli interni.
Gli scenari sono solitamente quelli dei quartieri parigini e delle città, ma anche la provincia francese, le viticulture, la costa normanna e le spiagge del sud. Rohmer, da veterano della Nouvelle Vague, ama girare le sue scene per strada, nelle spiagge, nei parchi.
Viene sempre puntualizzato in quale città francese o quartiere parigino i personaggi si trovino, a volte innestando brevissimi documentari "cine-turistici" sulla cittadina in cui essi si muovono.
Nella sua filmografia vi è anche spazio per ambientazioni storiche: la rivoluzione francese, il tardo Settecento neoclassico di Heinrich von Kleist, il poema cavalleresco altomedievale di Chrétien de Troyes, l'ambiente bucolico-mitologico.


=== La colonna sonora ===
Una delle caratteristiche peculiari del cinema di Rohmer è l'utilizzo limitato della colonna sonora, in vista di un realismo privo di caratteri extradiegetici, con il solo accompagnamento di rumori e suoni naturali o urbani, in presa diretta.
Quando essa compare è strettamente legata a quello che fanno i personaggi che cantano o suonano o ballano come ad esempio nei Racconti delle quattro stagioni, in Conte d'été un marinaio intervistato canta una vecchia canzone e il protagonista ne compone una sua intitolata La filibustière che fa cantare a una ragazza; in altri film appaiono canzoni come Paris m'a séduit in La femme de l'aviateur o frammenti di Shumann o Mozart o composizioni dello stesso regista che firma con lo pseudonimo di Sébastien Erms.


=== La voce narrante ===
In quasi tutte le opere del ciclo dei Sei racconti morali, l'autore usa la tecnica della voce narrante fuori campo coincidente con i pensieri del protagonista, tecnica utilizzata da altri registi francesi come Bresson e Truffaut.
L'obiettivo della sua ricerca è esplorare il mondo degli incontri sentimentali, del desiderio, dei compromessi morali e degli equivoci fraintendimenti amorosi. Ricerca che compie sempre lasciandosi fuori da qualsiasi commozione o partecipazione emotiva.


=== I dialoghi ===
In uno dei suoi primi articoli, intitolato Pour un cinéma parlant, Éric Rohmer deplora che il cinema non accordi che un posto secondario ai dialoghi.
Nei suoi film i dialoghi e la parola hanno un ruolo centrale. I suoi detrattori qualificano i suoi film films bavards.
Il critico François-Guillaume Lorrain afferma:
Rohmer confessa di cercare di filmare la parola:


=== Riferimenti letterari ===
Sono frequenti i riferimenti colti dalla cultura letteraria e filosofica, a volte argomento stesso di discussione tra i personaggi: si parla di filosofia ad esempio ne La mia notte con Maud, Racconto di primavera e Racconto d'inverno, e ricorre in ben tre delle sue opere (La mia notte con Maud, Racconto d'inverno e un lavoro teatrale) la tematica della scommessa di Pascal.


== Caratteri dell'opera cinematografica: i contenuti ==


=== Le storie ===


=== I personaggi femminili ===
Nei suoi film le donne non sono mai le voci narranti, prerogativa affidata a personaggi maschili, ma sono le protagoniste, il fulcro e l'elemento scatenante l'azione (o meglio, l'incontro o la conversazione): sono più interessanti e complesse, più sottili e meglio controllate, a volte più furbe e dotate di spirito di iniziativa. Hanno precise idee sull'amore, sulla coppia, sul matrimonio, ma nell'enunciare la loro etica (e nella difficoltà pratica di rispettarla) spesso tradiscono immaturità e superficialità.


=== I personaggi maschili ===
I maschi spesso sono studenti sofferenti di timidezza e scarsa autostima, oppure adulti che faticano a controllare le proprie tentazioni, o che non sanno gestire una situazione sentimentale. Viceversa, talvolta si rivelano playboy senza scrupoli.


=== Il ruolo dell'intellettuale ===
Una menzione particolare spetta al personaggio dell'intellettuale nei suoi film. Che esso sia nevrotico, mondano e snob oppure colto, timido e introverso, è sempre destinato a rincorrere una donna che ama sinceramente, ma dalla quale non è ricambiato.
Il suo ruolo si risolve nel "comprimario" che tenta con artifici spesso sleali di screditare altri corteggiatori o amanti della donna desiderata per convincerla che egli è la miglior scelta. Finisce per essere ridimensionato al rango di confidente, accontentandosi di essere «una persona piacevole, interessante ma non attraente». È il caso ad esempio dello scrittore di Le notti della luna piena, del bibliotecario di Racconto d'inverno e del professore di filosofia di La mia notte con Maud. In quest'ultima opera, in particolare, il professore marxista attua la strategia masochistica di presentare un amico alla propria amante per far sì che lei lo tradisca e trovare così un motivo per detestarla. Lei infatti, pur stimandolo, non è affatto innamorata quanto lui, e si è abbandonata in passato ad un rapporto sessuale quasi per noia.


=== La natura ===
Una curiosa particolarità delle sue storie è la loro relazione stretta con fenomeni naturali eccezionali, che talvolta sono fulcro delle azioni, a volte inducono i personaggi alla riflessione.
Esempi evidenti sono dati dal fenomeno ottico (narrato da Jules Verne) del raggio verde nell'omonimo film, oppure la superstizione legata alla luna piena de Le notti della luna piena o infine l'ora blu dell'episodio da Reinette e Mirabelle.
Sono rivelazione metafisica, profezia da interpretare liberamente dai personaggi, segni evidenti di un'interazione tra la natura fisica e il destino umano.


=== Erotismo ===
Nei suoi film la componente erotica è suggerita più che mostrata (a parte alcune scene di nudo femminile, ne L'amore il pomeriggio o sensuali dettagli anatomici, come la gamba e il seno ne Gli amori di Astrea e Celadon o la frivola nudità estiva in Racconto d'inverno). L'erotismo non è rappresentato da scene di sesso esplicito.


== Note ==
^ Éric Rohmer, Il gusto della bellezza, n. 121 dei «Cahiers du Cinéma», n. 121, nella omonima raccolta dei suoi scritti curata da Jean Narboni, pubblicata nel 1984.
^ Le Who's Who in France 2008, 39ª edizione ISBN 978-2-85784-048-0, indica a p.1925: Rohmer (Éric), pseudonimo di Schérer (Maurice, Henri, Joseph), critico e regista, nato il 21 marzo 1920 a Tulle (Corrèze), figlio di Désiré Schérer e di Jeanne Monzat; si sposa il 22 agosto 1957 con Thérèse Barbet.
^ Eric Rohmer - Cinémathèque française
^ Eric Rohmer in “Enciclopedia del Cinema” – Treccani
^ http://www.jstor.org/discover/10.2307/1211422?uid=3738296&uid=2&uid=4&sid=21101782891353
^ Tatjana Marwinski, Éric Rohmer: Biographie, Arte.tv, 5 settembre 2007. http://www.arte.tv/fr/1638172.html
^ Tamara Tracz, Éric Rohmer, Senses of cinema, n. 24, 24 gennaio 2003. http://sensesofcinema.com/2003/great-directors/rohmer/
^ Articolo di Repubblica di Claudia Morgoglione - 11 gennaio 2010 http://www.repubblica.it/spettacoli-e-cultura/2010/01/11/news/e_morto_rohmer-1910683/
^ http://www.eric-rohmer.org/pri.html
^ Samuel Blumenfeld, Éric Rohmer: « Je voulais trouver un style moderne » , Le Monde des livres, 17 maggio 2007
^ Jean-Michel Frodon, Éric Rohmer, le goût de la liberté , Slate.fr, 12 gennaio 2010
^ Maurice Schérer, Du cinéma, art de l’espace , La Revue du cinéma, giugno 1948
^ Jean Narboni, Le temps de la critique: entretien avec Éric Rohmer , dans Éric Rohmer, Le goût de la beauté, Cahiers du cinéma, coll. « Petite bibliothèque des cahiers du cinéma », 2004 (Prima edizione 1984)
^ Michel Mourlet, Éric Rohmer, Carnet de route, 21 gennaio 2010
^ Stéphane Delorme, Barbet Schroeder , Cahiers du cinéma, n. 653, febbraio 2010, p. 14-16.
^ Aurélien Ferenczi, Entretien avec Éric Rohmer, Senses of cinema, 18 septembre 2001.
^ Matteo Marelli, Éric Rohmer: Il filologo della realtà, http://www.cinemavvenire.it/saggi/eric-rohmer-il-filologo-della-realta
^ (FR) Olivier Séguret, Anniversaires, trop d’airs de Rohmer, Libération, 27 marzo 1998.
^ Zappoli, p. 106
^ Jean-Luc Godard, Les petites filles modèles Les amis du cinéma, n. 1, ottobre 1952, ripubblicato in Jean-Luc Godard, Les Années Cahiers, Flammarion, 1989, pp.67-69
^ Matteo Marelli, Eric Rohmer: il filologo della realtà, http://www.cinemavvenire.it/saggi/eric-rohmer-il-filologo-della-realta
^ Jean-Louis Valero, Pas besoin de musique, Presses Universitaires de Rennes, http://books.openedition.org/pur/692
^ Bertrand Dermoncourt, Éric Rohmer, le son au plus vrai, L'Express, 13 gennaio 2010.
^ Frédéric Bonnaud, Arte, 23h30. Cinéma de notre temps, Éric Rohmer, preuves à l'appui, Libération, 29 marzo 1996..


== Filmografia ==
Journal d'un scélérat (1950) (Cortometraggio di 16 minuti)
Présentation ou Charlotte et son steak (1951) (Cortometraggio di 12 minuti)
Les petites filles modèles (progetto incompiuto) (1952) (Cortometraggio)
Bérénice (1954) (Cortometraggio di 15 minuti)
La sonate à Kreutzer (1956) (Cortometraggio di 50 minuti)
Véronique et son cancre (Veronica e il suo tontolone) (1958) (Cortometraggio di 20 minuti)


=== Primo lungometraggio ===
Il segno del leone (Le signe du lion) (1959) (Primo lungometraggio)


=== Sei racconti morali (1962 - 1972) ===
La fornaia di Monceau (La boulangère de Monceau) (1962)
La carriera di Suzanne (La carrière de Suzanne) (1963)
La collezionista (La collectionneuse) (1967)
La mia notte con Maud (Ma nuit chez Maud) (1969)
Il ginocchio di Claire (Le genou de Claire) (1970)
L'amore il pomeriggio (L'amour l'après-midi) (1972)


=== Produzioni intervallate ===
Nadja à Paris (1964) (Cortometraggio di 13 minuti)
Place de l'Étoile (episodio di Parigi di notte (Paris vu par...)) (1965) (Cortometraggio di 15 minuti)
Une étudiante d'aujourd'hui (1966) (Cortometraggio di 13 minuti)
Fermière à Montfaucon (1967) (Cortometraggio di 13 minuti)
La Marchesa von... (La Marquise d'O...) (1976)
Perceval le Gallois (1978)


=== Commedie e proverbi (1981-1987) ===
La moglie dell'aviatore (La femme de l'aviateur) (1981)
Il bel matrimonio (Le beau mariage) (1982)
Pauline alla spiaggia (Pauline à la plage) (1982)
Le notti della luna piena (Les nuits de la pleine lune) (1984)
Il raggio verde (Le rayon vert) (1986)
L'amico della mia amica (L'ami de mon amie) (1987)


=== Racconti delle quattro stagioni (1990-1998) ===
Racconto di primavera (Conte de printemps) (1989)
Racconto d'inverno (Conte d'hiver) (1992)
Un ragazzo, tre ragazze (Conte d'été) (1996)
Racconto d'autunno (Conte d'automne) (1998)


=== Produzioni intervallate ===
Reinette e Mirabelle (Quatre aventures de Reinette et Mirabelle) (1987)
