La lingua serba (nome nativo српски језик, srpski jezik) è una lingua slava meridionale parlata in Serbia, Bosnia ed Erzegovina e Montenegro.


== Distribuzione geografica ==
Distribuzione dei locutori a seconda degli stati:
Serbia: 7.000.000 (2008)
Voivodina: 357.020 (2002)
Serbia Centrale: 663.679 (2008)

Montenegro: 64% (2008)
Bosnia ed Erzegovina: 3.000.000
USA: circa 500.000
Croazia: 40.629 (2008)
Repubblica di Macedonia: 20.315 (2008)
Romania: 20.377 (2008)
Australia: 30.000 (2008)


=== Lingua ufficiale ===
Il serbo è ufficiale in Serbia, in Bosnia ed Erzegovina e in Montenegro, anche se in quest'ultimo è ufficiale come montenegrino.


== Classificazione ==
Secondo Ethnologue, la classificazione della lingua serba è la seguente:
Lingue indoeuropee
Lingue slave
Lingue slave meridionali
Lingue slave sud-occidentali
Lingua serba

Secondo lo standard ISO 639 la lingua serba è un membro della macrolingua lingua serbo-croata (codice ISO 639-3 hbs).


== Storia ==
La lingua serba è una delle versioni standard del diasistema slavico centro-meridionale, basato sul dialetto štokavo.


== Fonologia ==
Secondo Vuk Stefanović Karadžić che riformò l'alfabeto cirillico serbo nel XIX secolo, la lingua serba avrebbe una caratteristica per la quale le parole vengono scritte pressoché come vengono dette, cioè ogni lettera rappresenta un suono differente. Questo suo "principio fonetico" è rappresentato dal detto: "Scrivi come parli e leggi com'è scritto".


== Sistemi di scrittura ==
Una caratteristica della lingua serba è l'uso parallelo di due alfabeti: l'alfabeto cirillico e l'alfabeto latino. Nonostante l'alfabeto ufficiale sia quello cirillico, attualmente si può dire che i due alfabeti siano equivalenti; la sola differenza sono i glifi utilizzati. Questo è dovuto a ragioni storiche, poiché una parte della popolazione parlante serbo era sotto l'influenza occidentale dell'Austria-Ungheria e il resto sotto l'influenza orientale dell'Impero bizantino; tutte le persone istruite usano normalmente entrambi gli alfabeti.
In seguito si compareranno il српска ћирилица (srpska ćirilica, alfabeto cirillico serbo) o азбука (azbuka) con il srpska latinica (alfabeto latino serbo) o Abeceda.
Le lettere Lj, Nj e Dž sono rappresentate da due caratteri nell'alfabeto latino. Inoltre la lettera Đ viene qualche volta scritta come Dj.
L'ordine dei due alfabeti è diverso:
In caratteri cirillici: А Б В Г Д Ђ Е Ж З И Ј К Л Љ М Н Њ О П Р С Т Ћ У Ф Х Ц Ч Џ Ш
In caratteri latini: A B C Č Ć D Dž Đ E F G H I J K L Lj M N Nj O P R S Š T U V Z Ž

Molte e-mail e anche documenti web scritti in serbo usano il basic ASCII, dove le lettere serbe latine che usano i diacritici (Ž Ć Č Š) vengono rimpiazzate con le forme base senza diacritici (Z C C S). Le parole originali vengono poi riconosciute dal contesto. Non è un alfabeto ufficiale, e viene considerata una cattiva pratica, ma ci sono alcuni documenti in serbo che usano questo alfabeto semplificato. Questa pratica è comune anche ad altre lingue che usano i diacritici.


== Esempi ==
Una parola serba che è diffusa nelle lingue di tutto il mondo è šljivovica slivovitz.
Serbo: српски, srpski
Ciao, Salve: здраво, zdravo, ćao
Arrivederci: довиђења, doviđenja
Grazie: хвала, hvala
Per favore: молим, molim
Come stai?: како си?, Kako si?
Come sta?: како сте?, Kako ste?
Bene: добро, dobro
Sì: да, da
No: не, ne
Capisco: разумем, razumem
Non capisco: не разумем, ne razumem
Come ti chiami?: како се зовеш?, kako se zoveš?
Mi chiamo Igor: зовем се Игор, zovem se Igor
Che ore sono?: колико је сати?, koliko je sati?
Sono le tre: Три сата, tri sata


== Letteratura serba ==

La letteratura serba emerse nel medioevo, e incluse alcuni lavori come il Miroslavljevo jevanđelje (Vangelo di Miroslav) nel 1192 e il Dušanov zakonik (Codice Dušan) nel 1349. Poco della letteratura secolare medievale è stato preservato, ma quel che è rimasto dimostra che era in accordo col proprio tempo; per esempio l'Alexandride serbo, un libro su Alessandro Magno, e una traduzione di Tristano e Isotta in serbo.
A metà del XV secolo, la Serbia venne conquistata dall'Impero ottomano e, per i seguenti 400 anni non ci fu alcuna opportunità di creare una letteratura scritta secolare. Comunque, alcune delle più grandi opere letterarie in serbo vengono da questo periodo, nella forma di letteratura orale, soprattutto come Poesia epica serba. È risaputo che Goethe imparò il serbo leggendo la poesia epica serba in lingua originale. Letteratura scritta venne prodotta solo per usi religiosi in chiese e monasteri, in antico slavo ecclesiastico. Nella seconda metà del XVIII secolo, la nuova lingua apparve chiamata Serbo-Slavo. Nel primo XIX secolo Vuk Stefanović Karadžić, seguendo il lavoro di Sava Mrkalj, riformò l'alfabeto cirillico introducendo il principio foneti