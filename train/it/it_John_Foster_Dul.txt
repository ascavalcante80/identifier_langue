John Foster Dulles (Washington, 25 febbraio 1888 – Washington, 24 maggio 1959) è stato un politico e noto anticomunista statunitense.
Suo figlio fu il cardinale Avery Robert Dulles, mentre suo fratello minore, Allen Dulles, fu direttore della CIA.


== Biografia ==
Nel maggio 1933 a Berlino firmò insieme Hjalmar Schacht, Ministro dell'Economia di Hitler, un accordo per coordinare gli scambi economici tra Germania e Stati Uniti.
Dulles fu Segretario di Stato dal 1953 al 1959, durante la presidenza Eisenhower. Sostenne la necessità di aiutare la Francia nella guerra contro i Viet Minh nell'Indocina francese (una posizione che nel decennio successivo portò al diretto coinvolgimento americano nella Guerra del Vietnam) e divenne famoso per essersi rifiutato di stringere la mano del Primo Ministro della Repubblica Popolare Cinese Zhou Enlai alla Conferenza di Ginevra del 1954. Durante la crisi di Dien Bien Phu, avrebbe proposto a Georges Bidault, presidente del Consiglio francese, l'uso di armi atomiche tattiche contro il Vietnam (operazione Vautour). 
Il 24 maggio 1959 morì a seguito di un tumore al colon per il quale fu operato diverse volte negli ultimi anni della sua vita. Fu sostituito da Herbert Lehman in qualità di Segretario di Stato


== Opere dedicate ==
Il principale aeroporto di Washington, a Chantilly (Virginia) è dedicato a lui.


== Note ==
^ Felix Greene, Il nemico, Gli Struzzi 38, Einaudi editore Torino, 1973, p.158
^ A. Fontaine, Storia del