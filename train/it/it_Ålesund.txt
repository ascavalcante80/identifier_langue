Ålesund è un comune e una città della Norvegia nella contea di Møre og Romsdal. È un porto molto importante, 236 km a nord di Bergen, ed è rinomata per la concentrazione di edifici in Jugendstil, o Art Nouveau. Ha ricevuto lo status di città nel 1848.


== GeografiaModifica ==
Ålesund è una piccola città-museo, ma anche uno dei porti pescherecci più attivi della Norvegia. Sorge nella parte settentrionale della regione dei fiordi, su piccole isole collegate fra loro: il centro si trova su Aspøya e Nørvøya, mentre su Hessa e Oksnøya ci sono aree residenziali. La città ha una conformazione molto pittoresca in quanto occupa sette isolette della costa occidentale norvegese. Ålesund ha un clima marittimo con inverni non propriamente freddi, per la latitudine, ma ventosi. È il centro più importante del distretto di Sunnmøre e durante gli anni cinquanta e sessanta era uno dei centri più importanti per la pesca dell'aringa. Tuttavia Ålesund viene riconosciuta ancora oggi come la capitale norvegese del pesce.


== Persone legate ad ÅlesundModifica ==
John Arne Riise, calciatore del Fulham Football Club;
Axel Revold, pittore e illustratore.


=== ClimaModifica ===
Temperature medie mensili:
gennaio −4 °C
febbraio −3 °C
marzo 1 °C
aprile 6 °C
maggio 13 °C
giugno 17 °C
luglio 18 °C
agosto 17 °C
settembre 13 °C
ottobre 8 °C
novembre 2 °C
dicembre −3 °C


== StoriaModifica ==
Nel XIX secolo Ålesund è stato il principale porto norvegese per l'esportazione dello stoccafisso. La data più importante nella storia di Ålesund è il 23 gennaio 1904 quando un incendio, originato da una fabbrica di conserve e favorito da un fortissimo vento, rase gran parte della città realizzata con costruzioni in legno; bruciarono circa 850 edifici e 10.000 persone rimasero senza casa. L'imperatore Guglielmo II di Germania, che era solito andare in vacanza nel Sunnmøre, inviò quattro navi cariche di aiuti per la città. Ålesund venne interamente ricostruita in stile Art Nouveau da architetti norvegesi che si ispirarono allo stile europeo, soprattutto di Germania, Scozia, Francia e Spagna. La ricostruzione venne effettuata in pietra e mattoni, almeno per il suo nucleo centrale, onde limitare ulteriori incendi. I turisti affollano ora Ålesund attirati da più di quattrocento edifici vecchi di cent'anni.


== TrasportiModifica ==


=== Collegamenti marittimiModifica ===
Il suo porto ha collegamenti navali sia nazionali (con Bergen, Trondheim) che internazionali (con Newcastle upon Tyne e Amburgo). Inoltre Ålesund è una delle tappe del battello postale Hurtigruten.


=== Collegamenti aereiModifica ===
L'Aeroporto di Ålesund-Vigra, situato a circa 20 km dal centro, collega Ålesund con le maggiori città norvegesi oltre che con Lond