Lo shona (nome originale chiShona) è una lingua bantu dell'Africa meridionale.


== Distribuzione geografica ==
La lingua shona viene parlata principalmente nella parte centro-orientale dello Zimbabwe, oltre che da alcune minoranze in Zambia, Sudafrica, Malawi e Botswana; i locutori sono circa 10,8 milioni, secondo dati del 2000. Al giorno d'oggi lo shona, pur non avendo status di ufficialità, è di fatto la lingua nazionale dello Zimbabwe, insieme con lo ndebele, e la più importante per numero di parlanti. Viene usata inoltre come lingua franca da circa 1,8 milioni di parlanti di altre lingue della regione.


== Classificazione ==
All'interno del gruppo delle lingue bantu, viene classificata nel sottogruppo delle lingue shona (S10), che comprende altre parlate simili. La base della lingua standard proviene dalle parlate dialettali zezuru e karanga, a loro volta suddivise in numerosi sottodialetti; un altro dialetto molto importante è il korekore. Si registra un certo grado di mutua comprensibilità con le lingue ndau e manyika, parlate in Zimbabwe e nel Mozambico centrale, che vengono a volte considerate delle varianti dialettali dello shona.


== Sistema di scrittura ==
Lo shona viene scritto con un alfabeto latino, introdotto all'inizio del XX secolo e utilizzato per la 