Zbigniew Preisner (nato con il nome di Zbigniew Kowalski) (Bielsko-Biała, 20 maggio 1955) è un compositore polacco.


== Biografia ==
Preisner ha fatto studi di storia e filosofia a Cracovia . Non avendo mai avuto una formazione musicale, è del tutto autodidatta.
È uno dei più importanti autori di colonne sonore cinematografiche viventi. La sua lunga collaborazione con il regista polacco Krzysztof Kieślowski e il suo sceneggiatore, Krzysztof Piesiewicz, lo ha portato alla ribalta internazionale. In memoria del regista, dopo la di lui morte, ha scritto una "meditazione in musica", Requiem for my friend, i cui temi s'ispirano a tematiche cristiane e a stili di musica religiosa occidentale e orientale. Con Kieślowski ha realizzato le colonne sonore di film quali Il Decalogo, La doppia vita di Veronica, e la trilogia di Film Blu, Film Bianco e Film Rosso.
Ha vinto un César en 1996 per il suo lavoro (con Michel Colombier e Serge Gainsbourg) su Élisa di Jean Becker. Vinse anche un altro César nel 1995 per Film Rosso, e l'orso d'argento del Festival di Berlino nel 1997 per L'isola in via degli Uccelli.


== Colonne sonore ==
1985: Senza fine, regia di Krzysztof Kieslowski
1991: Decalogo, regia di Krzysztof Kieslowski
1991: La doppia vita di Veronica, regia di Krzysztof Kieslowski
1992: Europa Europa, regia di Agnieszka Holland
1992: Il danno, regia di Louis Malle
1993: Tre colori: Film Blu, regia di Krzysztof Kieslowski
1993: Il giardino segreto, regia di Agnieszka Holland
1994: Quartet in 4 movements, regia di Lucia Rikaki
1994: Tre colori: Film Bianco, regia di Krzysztof Kieslowski
1994: Amarsi, regia di Luis Mandoki
1994: Tre colori: Film Rosso, regia di Krzysztof Kieslowski
1995: Feast of July, regia di Christopher Menaul
1995: Élisa, regia di Jean Becker
2000: Favole, regia di Charles Sturridge
2000: Aberdeen, regia di Hans Petter Moland
2001: Weiser, regia di Wojciech Marczewski
2001: Cuo