La lingua bielorussa (беларуская мова, bielaruskaja mova), o russo bianco o biancorusso, è una lingua slava orientale parlata in Bielorussia e nelle terre immediatamente circostanti la nazione. Può essere nominata belorusso, con una trascrizione precisa della prima "e". Il nome è un composto dell'aggettivo italiano russo (bielorusso: руская) più l'aggettivo/avverbio bielorusso бела (trascrizione: biela) che significa bianco.


== Distribuzione geografica ==
Secondo Ethnologue, il bielorusso è parlato complessivamente da quasi 8 milioni di persone, la maggior parte delle quali in Bielorussia, dove nel 2001 si contavano 6,72 milioni di locutori. Fuori dalla Bielorussia, le comunità linguistiche più numerose si trovano in Ucraina (276.000 locutori nel censimento 2001) e in Polonia (220.000 nel 2001). La lingua è attestata anche in altri stati ex-sovietici.


=== Lingua ufficiale ===
Il bielorusso è lingua ufficiale in Bielorussia.


== Classificazione ==
Appartiene al sottogruppo orientale delle lingue slave, e perciò è strettamente imparentata col russo e l'ucraino, anche se è stata molto influenzata dal polacco.


== Fonologia ==
Le caratteristiche fonetiche più importanti del bielorusso sono:
akannie (аканне) – la tendenza a pronunciare la "o" e "e" atone come una "a";
dzekanie (дзеканне) – la pronuncia della d palatalizzata come l'affricata debole dz' (dź);
tsekanie (цеканне) – la pronuncia della t palatalizzata come l'affricata debole ts' (ć);
forte palatalizzazione di ś (сь) di ź (зь).


=== Alcuni suoni bielorussi in IPA ===


== Grammatica ==


=== Sostantivi (nazounik) ===
Ci sono sette casi:
Nominativo (nazouny)
Genitivo (rodny)
Dativo (davalny)
Accusativo (vinavalny)
Vocativo (klichny)
Strumentale (tvorny)
Locativo (mesny)
Per i sostantivi esistono le seguenti declinazioni:
temi in i – femminili (sostantivi femminili che terminano in consonante dura, consonante molle o ў: печ "stufa", косьць "osso", кроў "sangue")
temi in a – perlopiù femminili (divisi in quattro sotto-gruppi: temi duri, temi in gutturale, temi molli, temi induriti)
temi in o – maschili (divisi in temi duri e temi molli) e neutri (вясло "remo", мора "mare")
temi in consonante – perlopiù neutri (ягня "agnello", бярэмя "fardello", семя "seme")
sostantivi irregolari (per esempio, вока "occhio" e вуха "orecchio")


=== Pronomi (zajmiennik) ===
In Bielorusso ci sono otto tipi di pronomi (займеньнік):
Possessivi (прыналежныя): мой (mio/a/ei/e); твой (tuo/a/oi/e, (familiare)); яго, ягоны (di lui); яе, ейны (di lei); наш, наскі (nostro/a/i/e); ваш (vostro/a/i/e); іх, іхны (loro), свой (di qualcuno).
Personali (асабовыя): я (Io), ты (tu (familiare)), ён (egli), яна (ella), яно (esso), мы (noi), вы (voi), яны (essi);
Negativi (адмоўныя): ніхто (nessuno), нішто (niente), нічый (di nessuno), ніякі (di nessun tipo), ніводзін, ніводны (nessuno);
Definitivi (азначальныя): сам ((sé) stesso); самы ("l'autentico", - (sé) stesso); увесь (tutto, completo); усё (tutto, ogni cosa); усе (tutto, ogni, ognuno); усякі, усялякі (ogni); кожны (ciascuno); іншы (altro).
Indefiniti (няпэўныя): нехта (qualcuno); нешта (qualcosa); нейкі (qualche, un); нечы (di qualcuno, un); некаторы (un po' di); некалькі (un po', qualche, vari); хтось, хтосьці (qualcuno); штось, штосьці (qualcosa); чыйсьці (di qualcuno); якісьці, які-кольвек (qualche); хто-небудзь, хто-кольвек (qualcuno); што-небудзь, што-кольвек (qualcosa); чый-небудзь (di qualcuno); абы-што (qualcosa); абы-чый (di qualcuno-nelle negative).
Interrogativi-comparativi (пытальныя): хто (chi..?/il quale), што (che cosa..?/la qual cosa), які (cosa..?), каторы (il quale), чый (del quale), колькі (quanto);
Dimostrativi (указальныя): той (quello); гэты (questo); гэны (questo/quello); такі (tale); гэткі, гэтакі (tale, del tipo); столькі, гэтулькі (quello);
Riflessivi (зваротны): сябе (-stesso).


== Sistema di scrittura ==
Il bielorusso viene scritto principalmente usando una versione dell'alfabeto cirillico (che è il sistema di scrittura ufficiale in Bielorussia) ma si usa anche il Łacinka (лацінка - "alfabeto latino"). Come curiosità storico-linguistica, può essere menzionato l'uso in passato, da parte di qualche comunità tartara risalente ai tempi delle invasioni mongolo-tartare, di una versione dell'alfabeto arabo nota come alfabeto arabo bielorusso. Oggi ufficialmente viene accettata solo la scrittura cirillica (poiché del resto, il cirillico era sempre usato nel paese), ma talvolta si ricorre anche alla Łacinka. Si possono trovare più informazioni sugli alfabeti bielorussi qui. Era la lingua principale del Gran Ducato di Lituania.
Si veda anche un articolo sull'unica lettera originale del bielorusso Ў.


==== Ortografia classica ====
La prima variante dell'ortografia del bielorusso moderno fu elaborata da Branislaŭ Taraškievič all'inizio del XX secolo, ma fu nel 1933 sostituita dall'attuale versione fortemente influenzata dal russo. La standardizzazione di Taraškievič sopravvive ancora oggi, tra intellettuali e membri della diaspora, con il nome di ortografia classica o - informalmente ma più comunemente - Taraškievica.


=== Alfabeto cirillico bielorusso ===
Аа Бб Вв Гг Дд (ДЖдж ДЗдз) Ее Ёё Жж Зз Іі Йй Кк Лл Мм Нн Оо Пп Рр Сс Тт Уу Ўў Фф Хх Цц Чч Шш Ыы Ьь Ээ Юю Яя
Inoltre si usa l'apostrofo tra una consonante e la seguente vocale debole (iotizzata) (е, ё, ю, я) per indicare che la consonante precedente non viene palatalizzata, e che la vocale viene pronunciata allo stesso modo che in inizio di parola. Nel łacinka questa funzione viene svolta dalla lettera 'j'. Si compari: "Сям'я" vs "Siamja" (Da notare: due modi differenti di esprimere la lettera 'я').
Prima del 1933, oltre alla "Г, г", l'alfabeto cirillico bielorusso conteneva la lettera "Ґ, ґ". Alcuni studiosi bielorussi sostengono l'opinione di restaurare l'uso della lettera, ma la questione non è ancora stata affrontata ufficialmente in Bielorussia.


=== Alfabeto latino bielorusso ===
Aa Bb Cc Ćć Čč Dd (DŽdž DZdz) Ee Ff Gg Hh Ii Jj Kk Ll Łł Mm Nn Ńń Oo Pp Rr Ss Śś Šš Tt Uu Ŭŭ Vv Yy Zz Źź Žž


=== Traslitterazione ===


==== Traslitterazione dei nomi geografici ====
Nel 2000 sono state fissate in Bielorussia le regole di traslitterazione dei nomi geografici nell'alfabeto latino.
Peculiarità principali:
Г/г → H/h, e quindi Х/х → Ch/ch.
Е е, Ё ё, Ю ю, Я я vengono traslitterati a seconda dei due casi (questa regola elimina la necessità di usare l'apostrofo):
dopo consonante: ie, io, iu, ia (rende la palatalizzazione)
in tutti gli altri casi (in inizio di parola, dopo vocale e separatori): Je je, Jo jo, Ju ju, Ja ja (rende la iotizzazione).

Ўў → Uu con l'accento circonflesso (Û/û)