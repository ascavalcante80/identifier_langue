Vienna (Wien in tedesco, pronunciato [vi:n], in dialetto bavarese anche Wean, Bécs in ungherese) è la capitale federale e allo stesso tempo uno dei nove stati federati dell'Austria, completamente circondato dalla Bassa Austria. È il sesto comune per abitanti dell'Unione europea.
La città di Vienna è sede di importanti organizzazioni internazionali tra le quali: OPEC, AIEa e ONU. Il centro storico della città è stato dichiarato patrimonio dell'umanità dall'UNESCO.
Vienna è nota per avere ospitato molti tra i maggiori compositori del XVIII e del XIX secolo: Antonio Vivaldi, Niccolò Paganini, Christoph Willibald Gluck, Wolfgang Amadeus Mozart, Franz Joseph Haydn, Antonio Salieri, Ludwig van Beethoven, Gioachino Rossini, Franz Schubert, gli Strauss, Johannes Brahms, Franz Liszt, Gustav Mahler, Arnold Schönberg e altri ancora.
Vienna è anche un centro industriale con, principalmente, industrie elettroniche, tessili, agroalimentari, siderurgiche, chimiche, meccaniche di precisione.
Per quattro anni consecutivi (2009-2012) la rivista Mercer ha classificato Vienna al primo posto nella sua classifica delle 100 città con la miglior qualità della vita. Nel 2014 dopo essere stata superata da Melbourne per due anni consecutivi, Vienna è ritornata al primo posto.
La città ha vari esempi di'architettura barocca e può essere indicata come culla dello stile Jugendstil, è rappresentata per oltre la metà da spazi verdi, tra parchi, giardini e boschi, che diventano luoghi di svago e di aggregazione sociale. Dopo le gravissime distruzioni subite durante la seconda guerra mondiale, il suo patrimonio edilizio e monumentale è stato degnamente ricostruito e potenziato.


== GeografiaModifica ==


=== PosizioneModifica ===

La città, situata nel Nord-Est dell'Austria, dista 40 km dal confine con la Slovacchia e circa 50 km da Bratislava (capitale della medesima). La città è composta da 23 distretti (in tedesco Bezirke, per approfondimenti vedi Distretti di Vienna) e il centro della città è il primo distretto. Gli altri distretti si susseguono a spirale intorno al primo distretto con numero crescente. La periferia cittadina è pianeggiante e industrializzata a sud, collinare e verdeggiante a nord ai piedi della Selva Viennese (Wienerwald). L'anello (Ring) che circonda il centro storico è oggi giorno una strada di raccordo che ricalca le scomparse antiche mura della città. La Ringstrasse è uno dei più raffinati e monumentali viali europei, dove si affacciano prestigiosi palazzi e splendidi edifici storici, capolavoro di urbanistica e architettura. Un secondo anello intorno al centro storico, chiamato generalmente la "cintura" (Gürtel) è oggi giorno la strada più ad intenso traffico di tutta la città, che ospita anche una linea sopraelevata (U6) della metropolitana che la percorre in buona parte, dal Westbahnhof (stazione ferroviaria ovest) fino al Danubio a nord. La città è attraversata nella sua parte orientale dal Danubio, mentre un piccolo canale artificiale (il Donaukanal) lambisce il centro storico a est. Vienna include un'isola del Danubio creata artificialmente per proteggerla da eventuali inondazioni. L'isola, sistemata a parco, viene utilizzata dagli abitanti per praticare sport o rilassarsi sotto il sole, inoltre una volta all'anno (verso la fine di giugno) vi si festeggia per 3 giorni consecutivi il Donauinselfest (festa dell'isola del Danubio).


=== ClimaModifica ===

Vienna ha un clima continentale mediamente mite. L'inverno è comunque lungo e rigido con frequenti nevicate, soprattutto a gennaio. L'estate è abbastanza calda con alcuni giorni più freschi causati da piogge che vengono dal nord-ovest dell'europa. La media annuale delle precipitazioni è comunque bassa, pari a circa 700 mm. La temperatura media annuale è 10,4 °C in centro città e 9,8 °C nei dintorni. Tuttavia vi sono differenze climatiche all'interno della stessa zona urbana. I distretti occidentali, per esempio, risentono dell'influsso oceanico: qui arrivano le piogge causate dagli umidi venti marittimi, che per quasi metà dell'anno provengono da ovest. A sud e ad est, invece, il clima è continentale e si hanno temperature più estreme (molto elevate d'estate e rigide d'inverno).


== StoriaModifica ==


=== Il periodo romanoModifica ===

Nel luogo occupato dall'odierna città i Romani fondarono attorno al 100 d.C. un campo militare che venne chiamato Vindobona, a protezione della vicina città di Carnuntum. Successivamente vi si stabilirono anche civili, e secondo alcune fonti l'imperatore Marco Aurelio potrebbe esservi morto dopo una lunga malattia il 17 marzo del 180 d.C., nel corso della seconda spedizione germanica. Ancora oggi è possibile vedere le vecchie mura erette tra il 100 e il 500 d.C., l'odierna Vienna presenta al suo centro stradine che rispecchiano all'incirca l'antica struttura. Data la posizione molto esposta verso est, Vindobona fu presto oggetto di conquista dei vari popoli che cercavano di penetrare in Europa centrale, tra i quali i Longobardi, gli Avari e gli Slavi.


=== Età medievaleModifica ===

La città riottenne la sua posizione di primo piano nella zona dopo che Carlo Magno la inglobò nella Marca Orientale (Ostmark), tuttavia essa dovette ancora difendersi dalle invasioni – questa volta degli ungheresi – finché nel 955 Ottone I, imperatore del Sacro Romano Impero, non scacciò questi definitivamente ricostituendo la Marca e donando Vienna nel 976 alla dinastia dei Babenberg, conferendo a Leopoldo I di Babenberg il titolo di margravio. La dinastia dà a Vienna il ruolo primario che le spetta nella regione, dovendo tuttavia continuare a contrastare le pressioni ungheresi, fino al 1246 quando con Federico II di Babenberg (morto in battaglia contro gli invasori) terminò la dinastia e cominciò il cosiddetto Interregnum, durante il quale si succedettero governanti boemi (Hermann di Baden, Ottocaro II Przemysl) fino a che nel 1278 Rodolfo d'Asburgo sconfisse Ottocaro stabilendo sull'Austria e su Vienna il dominio asburgico, che proseguirà fino al 1918.

Inizialmente osteggiata dalla popolazione (nel 1288 fu soffocata una sollevazione contro i governanti), la dominazione asburgica diede a Vienna il ruolo privilegiato di capitale dell'Impero quando nel 1438 Alberto II d'Asburgo trasferì qui la sede del potere. Sotto Massimiliano I la città conobbe una grande fioritura artistica e culturale (nel 1365 fu fondata l'Università) mentre l'Impero sotto il suo governo e quello del nipote Carlo V giunse alla sua massima estensione.
Nel 1533 la sede del potere venne spostata nell'edificio della Hofburg, il tradizionale palazzo imperiale di Vienna. Non cessarono tuttavia per Vienna le invasioni straniere: dal 1485 al 1493 la città fu sotto la dominazione di Mattia Corvino, re degli ungheresi, scacciato dalla città da Massimiliano, e nei primi anni del Cinquecento iniziò a farsi temere la minaccia turca. Vienna fu per tutto il XVI secolo funestata dalle guerre di religione, divisa tra il protestantesimo (circa l'80% sotto Massimiliano II, di fatto protestante) e il cattolicesimo, uscito vincente dopo le persecuzioni dei successivi sovrani e la Controriforma. Gli scontri tra le due religioni provocarono lo scoppio nell'Impero e in tutta Europa della Guerra dei Trent'Anni, durante la quale la città fu devastata dalla peste (circa 30.000 morti) e dagli assedi stranieri.


=== Età imperialeModifica ===

Vienna rifiorì in tutto il suo splendore dopo la definitiva sconfitta dei turchi, che nel 1683 sotto Kara Mustafa erano giunti alle porte della capitale imperiale minacciando l'intero mondo cristiano. Il principe Eugenio di Savoia li batté ripetutamente, salvando la città che nel tardo Seicento e nei primi del Settecento conobbe un grande risveglio urbanistico: sotto Carlo VI fu costruita la Karlskirche, i sontuosi palazzi del Belvedere, le residenze dei nobili intorno all'Hofburg. Nel 1738 vi fu firmata la Pace di Vienna, con la quale le potenze belligeranti (Francia da una parte, Impero Austriaco dall'altra, ed i rispettivi alleati) posero fine alla Guerra di successione polacca. Nel 1740 salì al trono austriaco Maria Teresa d'Austria, prima imperatrice dopo che con la Prammatica sanzione Carlo VI aveva permesso la successione in linea femminile. Maria Teresa, che governò per quarant'anni, spostò la residenza imperiale nel palazzo di Schönbrunn da lei fatto costruire alla periferia di Vienna, contribuendo a rendere la città una capitale artistica di primo piano favorendo la musica (sotto il suo regno iniziò a brillare l'astro di Mozart). Il successore di Maria Teresa, Giuseppe II, liberale e riformatore, dovette scontrarsi contro l'aristocrazia conservatrice e la Chiesa nel suo processo di rinnovamento politico, noto come giuseppinismo. Il cosiddetto Codice penale giuseppino modernizzò la legislazione austriaca secondo i principi dell'Illuminismo, ma la sua linea antireligiosa portò addirittura papa Pio VI a Vienna nel 1782 per tentare di bloccare le riforme, dopo che l'anno precedente l'imperatore aveva emanato l'Editto di Tolleranza che metteva fine ai contrasti tra cattolici, protestanti, ebrei e ortodossi. Vicino al popolo, Giuseppe II aprì ai cittadini i parchi riservati agli aristocratici del Prater e dell'Augarten.

Negli ultimi anni del Settecento e nel primo decennio dell'Ottocento Vienna e l'Austria dovettero subire gli effetti devastanti delle guerre napoleoniche. Nel 1806 Francesco II fu costretto dall'imperatore dei francesi a cedere il titolo di sovrano del Sacro Romano Impero, eliminando così definitivamente l'antica istituzione che risaliva a Carlo Magno, mentre il sovrano assunse il titolo di Francesco I, imperatore d'Austria. Ripetutamente battuta da Napoleone, l'Austria dovette subire la sua occupazione: Bonaparte nel 1809 s'installò a Schönbrunn sposando la figlia di Francesco I, Maria Luisa. L'abile diplomazia del principe Metternich portò tuttavia l'Austria ad aderire nel 1813 alla coalizione contro la Francia che portò alla disfatta di Napoleone e alla fine del suo dominio. Proprio a Vienna sotto la regia di Metternich si tenne il Congresso che sancì la nuova divisione dell'Europa post-napoleonica. I sovrani europei si trattennero nella capitale austriaca per circa un anno, rendendola in pratica il centro del mondo occidentale. S'imposero in questo periodo – detto periodo Biedermeier – la sinfonie di Schubert e i valzer di Strauß, ma la bella vita aristocratica non durò a lungo poiché nel 1848 i moti rivoluzionari borghesi e liberali portarono la definitiva caduta del regime reazionario di Metternich – che fuggì in esilio – e di Ferdinando I, che abdicò in favore del nipote Francesco Giuseppe, appena diciottenne.


=== Dal XIX al XX secoloModifica ===

Francesco Giuseppe governò per 68 anni. A Vienna il sovrano operò una rivoluzione urbanistica, demolendo le mura già in parte distrutte da Napoleone ed edificando al loro posto la monumentale Ringstraße, il viale che circonda la città ad anello ed ancora oggi arteria principale della città. Qui nel 1879 si tenne una grandiosa parata per celebrare le nozze d'argento dell'imperatore con la moglie Elisabetta (la famosa Sissi).

Nella capitale s'imposero le musiche di Brahms e Johann Strauß jr, mentre nel 1869 venne inaugurata l'Opera di Vienna. Nei primi del Novecento la città fu scossa da nuovi fermenti artistici: la Secessione viennese di artisti quali Gustav Klimt e Koloman Moser, lo Jugendstil architettonico che portò all'edificazione di molti edifici in tale stile, mentre la grande Vienna concludeva il suo ciclo storico con la morte di Francesco Giuseppe nel 1916, la disfatta della Prima guerra mondiale e la conseguente scomparsa dell'Impero, dopo l'abdicazione del beato Carlo I e la proclamazione della Repubblica nel 1918. L'influenza spagnola mise in ginocchio la capitale del nuovo Stato, ridotto a una piccolissima porzione dell'antico dominio, portando a fermenti rivoluzionari socialisti per tutto il decennio 1920 e buona parte degli anni trenta. Tuttavia il lungo periodo di governo socialdemocratico (1919-1934), più noto col nome di Vienna rossa portò nella città grandi innovazioni dal punto di vista sociale e sanitario. Questa stagione positiva s'interruppe bruscamente con la salita al potere dei nazisti nel 1934. L'anno prima infatti, nel 1933 il cancelliere della repubblica Engelbert Dollfuß aveva sciolto il Parlamento proclamando con una risposta reazionaria ai socialisti un regime di stampo fascista. Questo tuttavia non durò a lungo: le successive rivolte di sinistra fecero infatti vacillare il governo, che venne colpito al cuore dagli invasori nazisti che tentarono un colpo di Stato uccidendo Dollfuß ma fallendo il tentativo di conquista dell'Austria a causa dell'opposizione di Mussolini, che preventivamente aveva armato il fronte italo-austriaco. Il successore di Dollfuß, Kurt Schuschnigg, non riuscì a impedire la pressione di Hitler, che nel 1938 penetrò nel paese dopo che Arthur Seyß-Inquart – successore del dimissionario Schuschnigg – aprì le frontiere portando all'Anschluss con la Germania. Soltanto il Messico protestò presso la Società delle Nazioni per l'avvenuta annessione, motivo per il quale la città di Vienna ha denominato Mexikoplatz la piazza antistante la chiesa di S. Francesco d'Assisi. Dopo aver drammaticamente condiviso il destino del terzo Reich, l'Austria fu occupata dagli Alleati e Vienna venne divisa tra i vincitori della guerra fino al 1955.
Il rapido ritorno della democrazia, sancito anche dall'installazione nella città delle sedi delle principali organizzazioni internazionali, permise a Vienna e all'Austria un rapido risveglio economico e politico. Nel 1995 il Paese ha aderito all'Unione europea e oggi Vienna è una delle capitali più visitate dal turismo internazionale.
L'alta qualità della vita di questa città è testimoniato dal fatto che in un'indagine dell'Economist Vienna è risultata seconda assoluta a livello mondiale (preceduta da Vancouver in Canada) nella classifica delle città più vivibili del mondo e prima assoluta sulla qualità di vita secondo la società di consulenza newyorkese Mercer.


== Monumenti e luoghi d'interesseModifica ==


=== Architetture religioseModifica ===

Di seguito è riportato un elenco delle maggiori architetture sacre di Vienna:
Duomo di Santo Stefano (Stephansdom)
Chiesa di San Ruprecht (Ruprechtskirche)
Chiesa di San Carlo Borromeo (Karlskirche)
Santa Maria sulla Riva (Maria am Gestade)
Chiesa dei Minoriti (Minoritenkirche – Italienische National Kirche Maria Schnee), detta anche degli Italiani
Chiesa di San Pietro (Peterskirche)
Chiesa di Santa Maria Rotonda o Dominikanerkirche (Chiesa dei Domenicani)
Chiesa dei Nove Cori angelici (Am Hof)
Chiesa dei Maltesi (Malteserkirche)
Chiesa dei Cappuccini (Kapuzinerkirche – con al suo interno la Kapuzinergruft, luogo di sepoltura della dinastia asburgica)
Chiesa Votiva (Votivkirche)
Jesuitenkirche (Chiesa dei gesuiti)
Augustinerkirche, nella quale è custodito il monumento funebre a Maria Cristina d'Austria del Canova
Steinhofkirche di Otto Wagner
Basilica Maria Treu (in lingua tedesca Piaristenkirche Maria Treu), chiesa barocca nell'antico quartiere di Josefstadt, in Jodok-Fink-Platz, officiata dai Padri scolopi; ha la dignità di basilica minore
Mechitaristenkirche, chiesa armena dell'ordine Mechitarista
La Mechitaristenkirche si trova sulla Neustiftgasse, N°4. Nel 1773 una parte dei padri Mechitaristi, che si erano separati dalla comunità di San Lazzaro (Venezia). Con il tempo, il Monastero Mechitarista di Vienna, parallelamente a quello di San Lazzaro a Venezia, si afferma quale centro i grande rilievo e punto di riferimento della cultura armena nel mondo. Il monastero ospita raccolte numismatiche (10.000 monete armene e 20.000 extra-armene); ceramiche artistiche caucasiche, argenterie sacre appartenenti alla Chiesa autocefala armena. La Pinacoteca raccoglie tele di pittori armeni (tra i quali quelli della famiglie di Naghash e Ayvazovski); è presente anche un'importantissima biblioteca formata da manoscritti armeni (antichi e preziosi), andando a formare una delle più grandi collezioni del mondo; tra le opere antiche e moderne la biblioteca della Mechitaristenkirche conta più di 170.000 libri, inoltre conserva giornali e periodici armeni. Dal 1889 il Monastero di Vienna, inoltre, è sede di una distilleria nota per il famoso Mekhitharine (liquore alle erbe), si dice che la ricetta originale sia stata portata dallo stesso Mechitar in persona.
Michaelerkirche, chiesa di San Michele
Schottenkirche chiesa degli scozzesi (sec. XII-XV) ripreso e rifatto in varie epoche
Stadttempel (Vienna): costruita nel 1824-26 è l'unica sinagoga superstite tra le 93 esistenti a Vienna e distrutte durante l'Olocausto


=== Architetture civiliModifica ===


==== Palazzi storiciModifica ====

Di seguito è riportato un elenco di alcune delle architetture storiche più rappresentative di Vienna:
Castello di Schönbrunn (Schloss Schönbrunn)
Hofburg
Belvedere
Palazzo d'Inverno del Principe Eugenio
Rathaus
Parlamento di Vienna
Palazzo Ferstel
Palazzo Liechtenstein 1687-1711; sei stanze conservano gli stucchi di Pietro Antonio Garove
Vecchio Municipio Altes Rathaus
Palazzo dell'antica Cancelleria boema Bohmische Hofkanzlei 1708-1714 realizzato da J.B. Fischer von Erlach. Elegante facciata anteriore e posteriore. Oggi è sede della Corte Costituzionale Austriaca.
Palazzo Kinksy
Palazzo Trautson (del 1712 è oggi sede del Ministero della Giustizia)
Palazzo Auersperg (del 1706)
Palazzo Schwarzenberg (del 1704 . È adibito in parte ad albergo ed in parte ad abitazione privata)
Theseustempel (1819-22)


==== Palazzi moderni e contemporaneiModifica ====

Di seguito sono elencate alcune delle principali architetture moderne di Vienna:
Majolikahaus capolavoro di Otto Wagner con bella decorazione floreale
Österreichische Postsparkasse (di Otto Wagner)
UNO-City
Donauturm (Torre televisiva)
Millennium Tower
Karl Marx-Hof, il più grande edificio abitativo al mondo
Hundertwasserhaus (dall'architetto e artista Friedensreich Hundertwasser)
Inceneritore di Spittelau (disegnato da Friedensreich Hundertwasser)
Gasometer (appartamenti e centro commerciale in un vecchio deposito di gas)
SCS (in periferia il più grande centro commerciale d'Europa)
Monumento alle vittime ebraiche austriache della Shoah


==== Pasticcerie e caffè storiciModifica ====
Demel – pasticceria che si trova al civico 14 di Kohlmarkt, nata nel 1786 è oggi ancora attiva
Gerstner, su Karntnerstrasse
pasticceria all'Hotel Sacher
Café Central


==== VilleModifica ====
Villa Wagner I
Villa Wagner II
Villa Hermes 1882-86


=== Aree naturaliModifica ===


==== ParchiModifica ====

Di seguito è riportato un elenco delle numerose aree verdi presenti a Vienna:
Parco divertimenti del Prater
Zoo di Lainz
Parco cittadino con il fiume Wien (Stadtpark)
Volksgarten (nell'Hofburg)
Parco Oberlaa
Türkenschanzpark
Parco del castello di Pötzleinsdorf
Kahlenberg
Leopoldsberg
Wienerwald (Bosco viennese): a ovest della città è ricco di bellezze paesistiche e monumenti d'arte. 1250 km quadrati di boschi, vigneti e villaggi che offrono al visitatore la gioia di apprezzare le bellezza della natura incontaminata. I suoi prati si estendono a perdita d'occhio con fiori di stecco, frassinelle, campanule, gigli martagoni, tra sentieri ben tracciati dove la gente passeggia o fa jogging. Vi si trovano parecchie abbazie e castelli, ricchi di storia. La Helenental è una delle valli più romantiche e luogo prediletto dagli innamorati. Per una sosta si possono scegliere le locande (Gasthaus) a conduzione familiare; se ne trovano anche di particolarmente eleganti e romantiche. Il bosco viennese è stato anche il luogo che ha ispirato scrittori e musicisti di fama mondiale e intramontabile come Beethoven, Schubert e Johann Strauss.
Donauinsel (Isola sul Danubio)
Augarten
Parco nazionale Donau-Auen
Burggarten (all'Hofburg)
Parco del Castello di Schonbrunn


==== CimiteriModifica ====
Cimitero Centrale
Cimitero di St. Marx


== Cultura e societàModifica ==


=== MuseiModifica ===

Di seguito è riportato un elenco dei maggiori musei viennesi:
Museo del tesoro imperiale "Schatzkammer". Raccoglie il tesoro sacro e profano degli Asburgo
Albertina (Museo di arte grafica e mostre temporanee)
Galleria Austriaca del Belvedere (Österreichische Galerie Belvedere)
Kunsthaus (Mostra permanente di Friedensreich Hundertwasser e mostre temporanee)
Museo anatomico-patologico
Museo di Storia dell'Arte (Kunsthistorisches Museum)
Museo di Storia Naturale (Naturhistorisches Museum)
Museo Liechtenstein
Museo austriaco delle arti applicate
Palazzo della Secessione
Galleria dell'Accademia delle belle arti
Quartiere dei Musei, che comprende:
Museo di architettura
Museo Leopoldo
MUMOK, Museo arte moderna e contemporanea
ZOOM, Museo dei bambini

Sigmund Freud Museum
Museo storico dell'esercito dell'Impero Asburgico Heeresgeschichtliches Museum (Arsenale 1849-55)
Biblioteca Nazionale (Biblioteca di Corte 1723-1737)


=== TeatriModifica ===
Principale centro culturale dell'Austria, la città ospita teatri tra i più prestigiosi d'Europa. Di seguito è riportato un elenco dei principali teatri di Vienna:
Staatsoper (Opera statale)
Volksoper (Opera popolare)
Burgtheater (Teatro della corte imperiale)
Volkstheater (Teatro popolare)
Theater in der Josefstadt (Teatro nella Josefstadt)
Theater an der Wien (Teatro alla riva del fiume Wien)
Konzerthaus
Musikverein
Etablissement Ronacher


=== BibliotecheModifica ===
Biblioteca Nazionale Austriaca (Österreichische Nationalbibliothek). Costruito su progetti dei Fischer von Erlach, padre e figlio, tra il 1723 e 1737, è un edificio in stile barocco fatto erigere per volontà dell'Imperatore Carlo VI (nonno della futura regina di Francia Maria Antonietta d'Asburgo-Lorena). Il sontuoso Salone di Gala (Prunksaal) percorre tutto l'edificio con una cupola centrale magnificamente affrescata da Daniel Gran nel 1730; è rivestita da scaffalature in legno e vi si trovano statue di personaggi della storia austriaca e membri del casato degli Asburgo. Nei 45 chilometri di scaffalature, la biblioteca accoglie oltre un milione e settecentomila volumi di inestimabile valore, oltre ad antichi manoscritti, papiri, opere teatrali, volumi di musica, ritratti, globi e carte geografiche


=== UniversitàModifica ===


=== La cucina vienneseModifica ===
La capitale austriaca non ha grandi tradizioni culinari ma vi si possono trovare piatti gustosi di chiara derivazione della cucina boema, ungherese, italiana ed ebraica. Nei menù di Vienna si trova il Tafelspitz, un pezzo di manzo bollito nel brodo, che di norma viene servito con salsa di erba cipollina, patate arrosto, mela o cren; il Gulasch, specialità ungherese, che consiste in uno stufato di carne cotta con lardo, farina, cipolle, carote, patate e paprica; la Wiener Schnitzel, una cotoletta di vitello impanata e fritta; la Frittatensuppe, una frittata tagliata a striscioline e servita in una tazza di brodo caldo; il Kaiserschmarren, una frittata dolce sminuzzata e condita con composta di frutta, inventata, secondo la leggenda, dall'imperatore Francesco Giuseppe. Altri dessert conosciuti sono inoltre: l'Apfelstrudel, il Powidltascherl, fagottino di pasta di patate ripieno di mousse alle prugne e il Topfenstrudel, fatto con uno strato sottilissimo di pasta da strudel ripiena di quark (una specie di ricotta) e uvetta; il dolce più famoso è invece la Sachertorte, torta di cioccolato con marmellata di albicocche. Si hanno poi la Rindsuppe (zuppa di carne di manzo), i Grießnockerl (gnocchetti di semolino), le Palatschinken (crêpe), il Beuschel (piatto a base di cuore e polmoni), ed i Knödel (gnocchi di pane), il Backhendl (galletto arrosto impanato), i Buchteln (dolci di pasta lievitata), i Fisolen (fagiolini), il Kukuruz (mais), il Liptauer (formaggio cremoso preparato con paprica, burro, erbe aromatiche e cipolle).


=== EventiModifica ===


==== Feste e festivalModifica ====

Quando nel 1951, sei anni dopo la guerra, vennero istituite nell'ufficio Cultura della città le Wiener Festwochen (Settimane festive di Vienna) si pensava semplicemente a una "volontà austriaca di autoaffermazione". Si voleva dimostrare che l'ex città imperiale provata dalla guerra voleva e soprattutto era in grado di ritrovare immediatamente la sua fama di grande metropoli d'arte. Oggi gli appassionati faticano a orientarsi nella variegata offerta di spettacoli. Si hanno così manifestazioni che riguardano ogni campo dalle feste di quartiere nel leggendario Karl Marx-Hof fino a variopinte rappresentazioni quali l'Internationales Musikfest, che viene allestita ogni anno a turno dal Musikverein o dalla Konzerthaus.
Nella seconda metà di gennaio gli appassionati di musica antica si possono recare nella Konzerthaus per il festival Resonanzen e parallelamente si svolgono anche molte feste e balli, più di 200, in occasione del carnevale. Apice della collettiva "orgia di walzer" è l'Opernball, ogni anno l'ultimo giovedì di febbraio presso la Staatsoper. A metà giugno si svolgono poi due feste: la Regenbogenparade con pubblico gay e bisessuale, e la Love Parade con le sue lunghe file di carri e oltre 200.000 partecipanti. All'inizio di giugno c'è il Life Ball, a favore della lotta contro l'AIDS. Il Donauinselfest (Festa sull'isola del Danubio) si svolge alla fine di giugno con star della musica, del cabaret e dello sport che si esibiscono su una dozzina di palchi ed è arricchito dall'offerta di specialità culinarie. Alla fine di settembre la città allestisce il palco open-air per l'Hallamasch, un festival multiculturale.
Il Jazzfest, che si svolge alla Staatsoper e in diversi club della città a luglio, riunisce star del jazz da tutta l'Austria. In primavera si hanno poi il festival di musica classica OsterKlang e, poco più tardi, nella Konzerthaus, il Frühlingsfestival (Festival di primavera). Per i fan della musica elettronica ci sono la Hörgänge a marzo e la Wien modern in ottobre-novembre. Sempre a novembre si svolgono a Vienna la Kunst-und-Antiquitätenmesse (Fiera dell'arte e dell'antiquariato) e nel Museum für Angewandte Kunst (Museo d'arte applicata) la fiera di arte contemporanea, la Kunst Wien. Infine a dicembre per 3 settimane si celebra la Mozartfest.


== Persone legate a ViennaModifica ==
Maria Antonietta d'Asburgo-Lorena, arciduchessa d'Austria e regina consorte di Francia e Navarra
Marko Arnautovic, calciatore
Jean Amery, scrittore
Giuseppe Arcimboldo, pittore
Vicki Baum, scrittrice
Edith Hahn Beer scrittrice
Ludwig van Beethoven, compositore
Andreas Bitesnich, fotografo e musicista
Ludwig Boltzmann, fisico
Christoph Waltz, attore vincitore dell'Oscar al miglior attore non protagonista (2010 e 2013)
Sergej Ėduardovič Bortkevič, compositore e pianista russo, che vi visse e qui fu sepolto.
Heinrich Joseph von Collin, poeta e drammaturgo
Ernest Dichter, psicologo
Paul Ehrenfest, fisico e matematico
Elisabetta di Baviera, imperatrice d'Austria
Bernd Fasching, pittore e scultore
Francesco Giuseppe I d'Asburgo, Imperatore d'Austria e Re d'Ungheria
Gustav von Franck, scrittore, editore e pittore
Viktor Frankl, neurologo, psichiatra e filosofo austriaco, uno fra i fondatori dell'analisi esistenziale e della logoterapia
Sigmund Freud, neurologo e psicoanalista
Alfred Adler, psichiatra, psicoanalista, psicologo e psicoterapeuta, fondatore della psicologia psicodinamica
Gisa Geert, coreografa ed attrice
Johann Nepomuk Geiger, pittore ed illustratore
Friedrich von Hayek, economista vincitore del Premio Nobel per l'economia (1974)
Gottfried Helnwein, pittore e fotografo
Johann Lucas von Hildebrandt, architetto
Crystal Klein, attrice pornografica
Gustav Klimt, pittore
Leopold Anton Kozeluch, compositore
Ernst Kurth, musicologo
Robert Lach, musicologo
Hedy Lamarr, attrice e scienziata
Fritz Lang, regista
Thomas Lang, batterista
Joseph Lanner, compositore e direttore d'orchestra
Niki Lauda, ex pilota di Formula 1
Georg Immanuel Nagel, disc jockey e scrittore
Ernst Lert, musicista
Maria Teresa d'Asburgo, arciduchessa regnante d'Austria
Karl Menger, matematico
Pietro Metastasio, abate, poeta e drammaturgo italiano
Mnozil Brass, settetto di ottoni, gruppo musicale e teatrale comico
Wolfgang Amadeus Mozart, compositore e musicista
Wolfgang Paalen, pittore, scultore e teorico dell'arte
Wolfgang Pauli, fisico
Karl Popper, filosofo ed epistemologo
Willy Puchner, artista, fotografo, disegnatore e autore
Patricia Rhomberg, attrice pornografica
Franz Rosei, disegnatore e scultore
Antonio Salieri, compositore italiano
Karl Schaden, architetto
Egon Schiele, pittore
Romy Schneider, attrice
Mona Seefried, attrice
Carl Robert Schindelmeyer, incisore
Erwin Schrödinger, fisico, matematico e filosofo
Karl Seitz, presidente della repubblica austriaca e borgomastro di Vienna
Heinz-Christian Strache, politico
Johann Strauss jr, compositore e direttore d'orchestra
Johann Strauss (padre), compositore e direttore d'orchestra
Josef Strauss, compositore e direttore d'orc