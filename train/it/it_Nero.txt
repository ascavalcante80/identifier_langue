Il nero è un colore.


== Colore neroModifica ==
Il nero può essere definito come l'impressione visiva che viene sperimentata quando nessuna luce visibile raggiunge l'occhio, che combina tutti i colori della luce che stimolano in maniera uguale i tre tipi di recettori sensibili ai colori.
I pigmenti che assorbono la luce piuttosto che rifletterla danno luogo al "nero". Un pigmento nero, tuttavia, risulta da una combinazione di diversi pigmenti che insieme, assorbono tutta la luce di ogni colore. Se vengono impiegate le proporzioni corrette dei tre pigmenti primari, il risultato riflette così poca luce da risultare nero.
Questo porta a due descrizioni apparentemente opposte ma complementari del nero. Il nero è la mancanza di tutti i colori che formano la luce, oppure una combinazione di più colori di pigmenti. Vedere anche colori primari e pigmenti primari. Noi sappiamo che il colore nero comprende tutti i colori dello spettro luminoso. Vi è, però, qualcosa che vediamo nero che non è alcun colore, neanche il colore nero: il nero dello spazio. La sostanza artificiale più nera che si conosce è il Vantablack.


== Uso, simbolismo ed espressioni verbaliModifica ==
Nel mondo occidentale, il nero solitamente è usato con una connotazione negativa:
Un "giorno nero", in queste culture, potrebbe riferirsi a un giorno triste o tragico.
Es. Il settembre nero in Giordania si riferisce a un mese in cui centinaia di persone furono uccise.

In queste culture il nero è spesso usato nella pittura, nella letteratura e nei film per evocare un senso di paura o per rappresentare la morte
Il nero è spesso il colore della sofferenza; vedovi e vedove solitamente vestono di nero per anni dopo la morte del coniuge. Il nero è il colore del lutto.
La commedia nera è una forma di commedia che tratta argomenti morbosi ma importanti.
Comunque il nero può avere significati diversi, ad esempio:
Nelle tribù Masai del Kenya e in Tanzania, il nero è associato alle nuvole che portano la pioggia, diventando un simbolo di vita e prosperità.
Nella moda occidentale, il nero è considerato elegante.
Dire che un conto bancario è "in nero" significa che il conto in questione non ha debiti.
(essere "in rosso" significa invece avere dei debiti—nella contabilità tradizionale, gli importi negativi, come le perdite, erano scritti con inchiostro rosso, e gli importi positivi, come i profitti erano scritti con inchiostro nero.)

Un pagamento o un lavoro in nero significa senza registrazione al fine di evadere le tasse (si veda economia sommersa).
Con l'espressione martedì nero (detto anche Big Crash) ci si riferisce al giorno del crollo della borsa valori avvenuto il 29 ottobre 1929 a New York
Nero può anche essere usato senza indicare un giudizio.
Nelle discussioni, dire di una cosa che è bianco e nero, significa che l'argomento di cui si parla ha una caratteristica dicotomica.
Il nero spesso simboleggia ambiguità, segretezza, e ciò che non si conosce.
Un "progetto nero" è un progetto riservato, come la decrittazione del codice Enigma, o operazioni segrete della polizia
Alcune organizzazioni sono chiamate "nere" quando mantengono un profilo riservato, come le società anonime, e le società segrete.
La propaganda nera è l'uso di parziali verità o altri stratagemmi per confondere gli avversari.

Nero è usato spesso, nella cultura occidentale, per riferirsi ad una persona di pelle scura.
Il termine buco nero viene applicato alle stelle collassate. Tale termine è metaforico, perché ai buchi neri si applicano poche proprietà fisiche degli oggetti neri o del vuoto assoluto. In ogni caso, la luce emessa all'interno dell'orizzonte degli eventi di un buco nero non può sfuggirne, quindi un buco nero non può essere osservato direttamente.
In fisica un corpo nero è un oggetto che assorbe tutta la radiazione elettromagnetica incidente (e quindi non ne riflette).
Nel calcio gli arbitri tradizionalmente vestono una casacca completamente nera, anche se oggigiorno le regole sono cambiate e gli arbitri indossano divise di diversi colori.
Nell'automobilismo, una bandiera nera segnala che un certo pilota deve ritirarsi dalla corsa.
Nel ciclismo la maglia nera era il simbolo dell'ultimo classificato al Giro d'Italia.
Il nero è inoltre usato dalle bandiere anarchiche, talvolta divise in diagonale con il rosso (nella guerra di Spagna tale associazione simboleggiava a volte l'alleanza tra anarchici e comunisti; oggi la bandiera nera indica un anarchismo più individualista, se non nichilista o insurrezionalista, mentre la bandiera rossa e nera indica un anarchismo più sociale) e talvolta col verde (per indicare l'alleanza con i movimenti ambientalisti e animalisti)
Nella politica tedesca, "nero" viene usato colloquialmente per indicare i partiti conserv