Il West, o Stati Uniti occidentali è la regione censuaria degli Stati Uniti d'America situata nella parte occidentale del Paese. È composta a sua volta di due divisioni censuarie: Regione del Pacifico e Regione delle Montagne.


== ComposizioneModifica ==

Secondo lo United States Census Bureau, gli Stati che fanno parte degli Stati Uniti occidentali sono:
 Alaska
 Arizona
 California
 Colorado
 Hawaii
 Idaho
 Montana
 Nevada
 Nuovo Messico
 Oregon
 Utah
 Washington
 Wyoming
Altri Stati, che sono talvolta raggruppati nella regione del West, vengono inseriti ufficialmente in altre regioni censuarie: Kansas, Nebraska, Sud Dakota e Nord Dakota sono inclusi nel Midwest. Arkansas, Louisiana, Oklahoma e Texas sono invece inclusi negli Stati Uniti meridionali. È raro che gli stati ad est del Mississippi siano considerati parte del moderno West. Storicamente, comunque, il Territorio del nord-ovest era considerato parte del west e in diversi sport la suddivisione occidentale comprende squadre che non rappresentano città degli Stati Uniti occidentali. Nella Western Conference dell'NBA, ad esempio, è presente una squadra del Tennessee.


== GeografiaModifica ==
Gli Stati del West occupano regioni geografiche molto diverse fra loro come la costa pacifica, le foreste temperate del Nord-ovest, le Montagne Rocciose, le Grandi Pianure, la parte occidentale dell'Alto