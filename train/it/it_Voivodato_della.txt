Il voivodato della Pomerania Occidentale (in polacco Województwo zachodniopomorskie, in casciubo Zôpadnopòmòrsczé wòjewództwò, in tedesco Woiwodschaft Westpommern) è uno dei 16 voivodati della Polonia. Il voivodato si trova nel nord-ovest del territorio polacco ed è stato creato nella riforma del 1999 dalla fusione dei precedenti voivodati di Stettino e Koszalin. Il territorio odierno corrisponde a una parte della Pomerania e una piccola parte della regione storica della Nuova Marca. Il voivodato confina a ovest con la regione tedesca del Meclemburgo-Pomerania Anteriore, a est con il voivodato della Pomerania e a sud con i voivodati di Lubusz e della Grande Polonia. Il capoluogo del voivodato è Stettino.


== Geografia ==
Il voivodato della Pomerania Occidentale è il quinto voivodato polacco per estensione territoriale. Fra le città più estese c'è la capitale Stettino a cui occorre aggiungere le città di Koszalin, Stargard Szczeciński e Świnoujście.
La regione è molto pittoresca e si affaccia sul mar Baltico, ed è ricca di spiagge, laghi e foreste. Tra i porti più importanti abbiamo quello di Stettino, Świnoujście e Police.


== Divisione amministrativa ==

Il voivodato della Pomerania Occidentale è diviso in 18 distretti e 3 città costituenti distretti urbani. A volte una distretto porta il loro nome, senza però comprenderle nella loro amministrazione.


=== Distretti urbani ===
Koszalin
Stettino
Świnoujście


=== Distretti ===

Il voivodato è diviso in 18 distretti.
Białogard
Choszczno
Drawsko Pomorskie
Goleniów
Gryfice
Gryfino
Kamień Pomorski
Kołobrzeg
Koszalin
Łobez
Myślibórz
Police
Pyrzyce
Sławno
Stargard Szczeciński
Szczec