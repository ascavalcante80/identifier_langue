Nationes Unitae sunt consociatio nationum mundi die 24 Octobris 1945 condita ad pacem, concordiam et iura humana in orbe terrarum colenda nec non ad communes omnium res gerendas secundum Chartam Consociationum Nationum, e Societate Civitatum. Praesidium Novi Eboraci est. Sudania Australe anno 2011 in coetum accepta, complectitur 193 civitates, h.e. excepta civitate Vaticana omnes, quae quidem ab universis agnoscuntur, civitates terrae.


== De varietate appellationum ==
Cum de novi ordinis nomine ageretur, non praeter exspectationem accidit, ut primo variae Latine reddendi rationes temptarentur. Neque in Vaticano quidem consensus viguisse videtur, cum praeter Nationes Unitas etiam Foederatae Nationes et Consociatio Nationum Unitarum ex actis adduci possint. Etiam haec appellationes sunt propositae: Consociatio Nationum et Nationes Coniunctae. In Lexico recentis Latinitatis reperitur Unitarum Nationum Coetus.


== De rebus gestis ==
Societas Civitatum cum post primum bellum mundanum anno 1919 ad futura bella vitanda institueretur, non suffecit ut secundum bellum mundanum inhiberet, unde visum est necesse novum collegium condi. Consociatio Nationum lucem aspexit anno 1945, cum quinquaginta civitates Chartam Consociationis Nationum subscripsissent. Usque ad dies nostros multa instituta eius illud aevum sapiunt. Nam quinque nationes, Res Publica Popularis Sinarum, Francia, Regnum Britanniarum, Russia, et Civitates Foederatae Americae, secundi belli mundani victores, membris sempiternis funguntur Concilii Salutis potestatemque habent cuiuslibet Consociationis consulti vetandi.
Civitates conditrices, quamquam sperabant novum collegium intercessurum esse ad bella futura prohibenda, ipsae nova bella intulerunt in Coream Septentrionalem, postquam Coream Meridionalem anno 1950 occupavit, et nuper in Iraquiam, postquam impetum fecit in Cuvaitum anno 1991. Quin etiam Consociatio Nationum hodie imperat militibus sub mandato pacandi in Haitia, Cypro, Afgania, Africa (Sudania, Aethiopia), et regione Agro Merulense in Serbia sita.
Anno 2001, rerum gestarum suarum gratia, Nationes Unitae Praemium Nobelianum pacis acceperunt.


== Concilia Nationum Unitarum ==
Communis Administratio
Communis Conventus Consociationis Nationum
Concilium Salutis
Consociationis Nationum Iurum Humanorum Consilium
Consociationis Nationum Oeconomicum