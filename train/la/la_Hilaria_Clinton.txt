Hilaria Clinton, vulgo plene Hillary Diane Rodham Clinton (nata Sicagi die 26 Octobris 1947), alumna Collegii Wellesleiani et Scholae Iurum Yalensis, fuit Prima Domina CFA ab anno 1993 usque ad 2001, uxor Gulielmi Clinton, praesidis quadragesimi secundi. Ab anno 2001, senatrix fuit Factionis Democraticae Neo-Eboracensis.
Die 20 Ianuarii 2007, Hilaria Clinton se Factionis Democraticae candidatam est professa populum ambituram, ut praesidis Civitatum Foederatarum munus anno 2008 consecuta in Domo Alba residere possit, sed a Baraco Obama profligata est, qui die 1 Decembris 2008 eam fore secretariam reipublicae suae administrationis nuntiavit.
Vicesima quinta inter feminas potentissimas orbis terrarum anno 2007 in actis hebdomadariis Forbes numerata est.
Die 12 Aprilis 2015 Hilaria Clinton nuntiat se candidatam Civitatum Foederatarum Americae praesidis in electionibus anni 2016 fore.


== Bibliographia ==
Roger Morris, Partners In Power: the Cl