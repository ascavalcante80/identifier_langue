Plantae (-arum, f.), etiam Viridiplantae appellatae, in biologia hodierna sunt multicellulares organismi vivi qui ad regnum Plantarum pertinent, in gregibus Angiospermarum, Pinophytorum, Bryophytorum, et Pteridophytorum digesti, atque, secundum varias definitiones, in gregibus Chlorophytorum et Charophytorum, plantis marinis (sicut Rhodophyta et Phaeophyceae) atque Fungis Bacteriisque exceptis.
Viridiplantis sunt parietes cellularum cum cellulosa, et plerumque plurimum suae energiae ex luce per photosynthesin capiunt, chlorophyllo in chloroplastis contentis utendo, quod eis colorem viridem dat. Nonnullae plantae sunt parasiticae et minimas chlorophylli summas vel photosynthesin efficere possunt. Aliae proprietates plantarum sunt reproductio sexualis, auctus modularis et incertus, et alternatio generationum, quamquam reproductio asexualis est communis, et nonnullae plantae solum semel florent, cum aliae solum unam inflorescentiam ferant.
Numerus plantarum haud accurate scitur, sed ad usque annum 2010, a 300 000 ad 315 000 specierum plantarum aestimatae sunt, quarum plurimae, fere 26 000 ad 290 000, sunt Spermatophyta. Viridiplantae praebent plurimum mundi oxygeni liberi et sunt fons plurimi oecologiarum Telluris, praecipue in terra. Plantae descriptae ut gramineae, fructus, et holera sunt principalis hominum victus, et millennia mansuefactae sunt. Plantae vitam humanam ut flores et ornamenta exornant. Ad usque praesens et in magna variatate, eae fuerunt fons plurimorum nostrorum medicinarum et medicamentorum. Earum studium scientificum botanica appellatur.
Per aetates res quae plantae habentur se aliquanto evolverunt. Primitus Carolus Linnaeus anno 1735 sola dua regna viva definivit: Animalia et Vegetabilia. Ernestus Haeckel tunc plantas ab protistis distinxit, sed usque annum 1938, biologi putabant plantas fungos, lichenes, algas, et alia comprehendere. Post autem annum 1969, descriptio Roberti Whittaker plerumque accepta est, ubi fungi et algi excluduntur.
Secundum consuetudinem hodiernam, comprehensi in regno plantarum sunt soli organismi qui simul sunt multicellulares: eukaryotici, et autotropici, per chloroplasta lucem capientes. Excluduntur organismi unicellulares qui ad regna Protistorum, Bacteriorum, vel Archeorum pertinent, et organismi heterotrophici, qui ad regna Animalium vel Fungorum pertinent.


== Cellulae vegetabiles ==
Plantarum cellulae ab animalium cellulis differunt propter proprietates sequentes:
paries cellularis praesens
plastidia praesentia
vacuolae praesentes
dictyosomata plurima praesentia (in vice unius complexus Golgiani Animalium)
lysosomata absentia (quorum munere vacuola funguntur)
centriola absentia


== Principalia taxinomica Plantarum taxa ==
regnum: Plantae
divisio
classis et subclassis
ordo
familia
genus
species


== Systema regni plantarum ==


=== Embryophyta ===

divisio Bryophyta
divisio Pteridophyta
divisio Spermatophyta, id est plantae quae semina gerunt
subdivisio Coniferophytina (vel Gymnospermae)
subdivisio Cycadophytina (etiam in Gymnospermis inclusa)
subdivisio Gingkophytina (etiam in Gymnospermis inclusa)
subdivisio Gnaetophytina (etiam in Gymnospermis inclusa)
subdivisio Magnoliophytina (vel Angiospermae)

Saepe Spermatophytum conlectio non tantum divisio, sed superdivisio censetur, quia hodierni doctores agnoscunt in evolutionis historia multiplices Spermatophytum origines exsistere.


== Vide etiam ==
Biosphaera
Biota
Celer plantarum motus
Defensio plantarum contra herbivorium
Fossile vivum
Germinatio
Horticultura
Identificatio plantarum
Morphologia plantarum
Perceptio plantarum (paranormalis)
Perceptio plantarum (physiologia)
Primoplantae
Sensor foliarius


== Pinacotheca ==


== Notae ==


== Bibliographia ==

Generalia:
Evans, L. T. 1998. Feeding the Ten Billion: Plants and Population Growth. Cantabrigiae: Cambridge University Press. ISBN 0-521-64685-5.
Greuter, W., et al. 2000. aquí International Code of Botanical Nomenclature (St. Louis Code). Gantner/Koeltz.
Judd, W. S., C. S. Campbell, E. A. Kellogg, P. F. Stevens, et M. J. Donoghue. 2002. An Overview of Green Plant Phylogeny. In Plant Systematics: A Phylogenetic Approach. Ed. 2a. Sinauer Assoc.
Kenrick, Paul, et Peter R. Crane. 1997. The Origin and Early Diversification of Land Plants: A Cladistic Study. Vasingtoniae: Smithsonian Institution Press. ISBN 1-56098-7