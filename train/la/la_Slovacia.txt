Slovacia sive Slovakia (-ae f.), secundum tralaticium pronuntiatum ecclesiasticum Slovachia, civitas mediterranea in Europa est, cuius caput Bratislava (Slovace Bratislava) sive Posonium (Hungarice Pozsony) nuncupatur. Usque ad annum 1918, quo primum bellum universale confectum est, haec regio regi Hungariae subdita est; at illo ipso anno Slovacia pars Bohemoslovaciae nuperrime conditae una cum Bohemia, Moravia, parte Silesiae, Ruthenia Subcarpathanea facta est. Sed ab anno 1939 usque ad annum 1945 Res Publica Slovaca exstabat, quae altero bello omnium gentium confecto rursus simul cum supra dictis terris praeter Rutheniam Subcarpathaneam, quam Unio Sovietica occupavit, in Bohemoslovacia coniuncta fuit. Deinde ab anno 1968 usque ad annum 1992 Res Publica Slovaca et Res Publica Bohemica unam Foederativam Rem Publicam Bohemoslovacam conformabant, quae anno 1993 divisa est in partes duas, quarum una "Res Publica Slovaca" sive "Slovacia", altera vero "Res Publica Bohemica" sive "Cechia" appellatur.


== Geographia ==
Bratislavia sive Posonium - caput rei publicae
Slovacia una ex parte locis planis iuxta Danubium positis, altera vero ex parte regionibus montuosis formatur. Mons altissimus enim, c.n. "Gerlachovský štít", 2665 metra super mare altus est.


=== Flumina ===
Danubius
Cusus (Vaghus)
Granus


=== Montes ===
Carpathi


=== Urbes magni momenti ===
Bratislavia sive Posonium - Slovace Bratislava;Theodisce: Preßburg; Hungarice: Pozsony
Neosolium - Slovace Banská Bystrica; Theodisce: Neusohl; Hungarice: Besztercebánya
Cassovia - Slovace Košice; Hungarice: Kassa
Tirnava - Slovace Trnava; Hungarice: Nagyszombat
Nitria - Slovace Nitra; Hungarice: Nyitra
Solna - Slovace Žilina; Hungarice: Zsolna
Mercatoria - Slovace Handlová; Hungarice: Nyitrabánya
Popradium - Slovace Poprad; Theodisce: Deutschendorf; Hungarice: Poprád


=== Alia oppida ===
Veľké Rovné
Mošovce
Leua


=== Euroregio ===
euroregio Carpathia
euroregio Carpathi Alba
euroregio 