Opera et dies (Graece: Ἔργα καὶ ἡμέραι) est carmen didacticum circa annum 700 a.C.n. ab Hesiodo poeta compositum.


== Inceptum ==
Causa operis scribendi litigium inter Hesiodum et Persen fratrem fuisse existimatur, cui obiecerit iniuriis atque fraudibus divitias obrepere velle, cuique suam in agris colendis vitam duram et laboriosam ostentat. Quare sunt, qui putent operi aliquid moniti inesse, discordiae quidem fratrum non nisi in amplissima cosmologia intextae videntur.


== Res ==
Initio Prometheos et Pyxidis Pandorae fabulae introducuntur, quas descriptio quinque aetatum insequitur (incipiens ab aurea aetate, deinde res ad argenteam, dein aeneam et postremo ad heroicam aetatem usque ad ferream aetatem devenerunt); deinde narratur fabula accipiteris et lusciniae, quorum alter regem, altera poetam significet. Tum regna iustitiae et superbiae opponuntur atque illustrantur. […]
Carmine suo poeta profundam scientiam rerum agri colendi exhibet seque constituendo calendarium atque consiliis utilissimis expertum peritumque colendi praestat cum non solum agrestia instrumenta sed etiam pecuariam rem, quandoque idoneum tempus serendi sit explicet. Vivido more etiam hiemes frigidas montesque Graeciae affligentes verbis depingit. Beatus ille dicitur qui iustitiam magni aestimet modumque in rebus esse agnoscat. Illi divitias fore, superbo autem qui magno in lucro spem ponat exitium paratum fore.
Nonnulli philologi opus post alterum Hesiodi monumentum Theogonia dictum compositum esse censent cum poeta ibi unam meram deam Eris esse adfirmet at nunc rursum esse profecto duas intellexisse videtur, quarum alteram rixis discordiam efficientibus adaequat, alteram certamini aequali atque utili. (Vide Agon)


== Posteritas ==
Opus maximi momenti erat historiae litterarum ut Graecarum ita Europaearum recentiorum aetatum. Etiam indagatores rerum gestarum opere valde fruun