Ioga, vel yoga (verbum Sanscriticum et Pali; scriptura Devanāgarī योग) est quaelibet multarum corporis mentisque disciplinarum in subcontinente Indico ortarum. Verbum cum meditativis in Buddhismo, Hinduismo, Iainismoque exercitationibus consociatur (Carmody & Carmody 1996:68; Sarbacker 2005:1–2).  Intra Hinduismum, vox yogae ad unam ex sex orthodoxis (āstika) philosophiae Hinduisticae scholis spectat, et mentem ad quem illa schola suas exercitationes intendit. In Jainismo, yoga est summa omnium actionum: mentis, verborum, corporum.

Maiores partes iogae sunt in philosophia Hinduica Raja Yoga, Karma Yoga, Jnana Yoga, Bhakti Yoga, et Hatha Yoga. Raja Yoga, in Yoganis Patanjali Orsis composita, et simpliciter appellata yoga in philosophia Hinduica, est pars memoriae Samkhyae (Jacobsen 2005:4). Multi alii libri Hinduistici de Upanishad, Bhagavad Gita, Hatha Yoga Pradipika, Shiva Samhita, variis tantris, et aliis yogae rebus dissererunt.
Verbum Sanscriticum yoga multas significationes habet, et de radice Sanscritica yuj 'moderari, coniungere, copulare' deducitur. Communia verba conversa sunt 'iungere, copulare, unio, coniunctio', et 'via'. Fortasse etiam, verbum yoga de yujir samadhau 'contemplatio, absorptio' deducitur.
Extra Indiam, vocabulum yoga usitate cum Hatha Yoga et eius asanis (statibus) consociatur, vel speciem exercitationis significat. Qui yogam faciat vel philosophiam yogae ad altum artis gradum sequatur yogi aut yogini appellatur.


== Historia ==

Samhitae Vedicae mentionem faciunt asceticorum, dum exercitationes asceticae (tapae) in Brahmanis, primis commentariis de Vedis, annis 900 a.C.n. ad 500 a.C.n. scriptis, nominantur. Aliquae signa ex locis Civilizationis Vallis Indicae (circa 3300 a.C.n.–1700 a.C.n.) in Pakistania inventa homines in statibus depingunt qui communem yogae meditationisve statum monstrant, "genus disciplinae ad ritus pertinens, quod praecursorem yogae significat," secundum Gregorium Possehl archaeologistam. Ignota coniunctio inter signa Vallis Indicae et yogae meditationisque exercitationes a multis eruditis accipitur, sed certa indicia non adsunt.
Modi ad altos sensuum status in meditatione experiendos a memoriis shramanicis et Upanishadicis evoluti sunt. Dum in primis scripturis Brahminicis absunt certa meditationis indicia, meditatio sine forma fortasse in memoria Brahminica orta est, secundum similitudines claras sententiarum Upanishadicarum de cosmologia et propositorum de meditatione duorum magistrorum Buddhae, ut in primis scripturis Buddhistis dictum est. Licet etiam alia interpretationes.


== Calces iogae ==
Calces vel proposita vel fines yogae sunt variae et ab salutem emendatam ad Moksham perfectam transiunt. Intra Iainismum et monistas Advaitae Vedantae Shavismique scholas, calx yogae videtur in Moksha, liberatione ex omni dolore quotidiano et circulo ortus mortisque (Samsara), cum sit cognitio eiusdem Supremi Brahmani. In Mahabharata, calx yogae varie descripta est: ut mundum Brahmae intrare, ut Brahman ipsum, vel ut Brahman Atmanve omnes res permanans percipere. Intra bhakti Vaishnavismi scholas, bhakti 'ministerium ad Svayam bhagavan ipsum datum' fieri potest ultima rationis yoganae calx, ubi propositum est aeterná cum Vishnu coniunctione frui.


== Vide etiam ==
Ioga calida


== Notae ==


== Bibliographia ==

Apte, Vaman Shivram. 1965. The Practical Sanskrit Dictionary. Editio quarta. Delhi: Motilal Banarsidass Publishers. ISBN 81-208-0567-4.
Carmody, Denise Lardner, et John Carmody. 1996. Serene Compassion. Oxoniae: Oxford University Press.
Chang, G. C. C. 1993. Tibetan Yoga. New Jersey: Carol Publishing Group. ISBN 0-8065-1453-1.
Chatterjee, Satischandra, et Dhirendramohan Datta. 1984. An Introduction to Indian Philosophy. Calcuttae: University of Calcutta
Donatelle, Rebecca J. 2005. Health: The Basics. Editio sexta. Franciscopole: Pearson Education, Inc.
Feuerstein, Georg. 1996. The Shambhala Guide to Yoga. Bostoniae, Londinii: Shambhala Publications.
Flood, Gavin. 1996. An Introduction to Hinduism. Cantabrigiae: Cambridge University Press. ISBN 0-521-43878-0.
Gambhirananda, Swami. 1998. Madhusudana Sarasvati Bhagavad_Gita: With the annotation Gūḍhārtha Dīpikā. Calcutta: Advaita Ashrama Publication Department. ISBN 81-7505-194-9.
Harinanda, Swami. Yoga and The Portal. Dee Marketing. ISBN 0-9781429-5-0.
Jacobsen, Knut A., ed. 2005. Theory and Practice of Yoga: Essays in Honour of Gerald James Larson. Studies in the History of Religions, 110. Brill Academic Publishers. ISBN 90-04-14757-8.
Keay, John. 2000. India: A History. Novi Eboraci: Grove Press. ISBN 0-8021-3797-0.
Marshall, John. 1931. Mohenjodaro and the Indus Civilization: Being an Official Account of Archaeological Excavations at Mohenjodaro Carried Out by the Government of India between the Years 1922–27. Dellii: Indological Book House.
Michaels, Axel. 2004. Hinduism: Past and Present. Princetoniae: Princeton University Press. ISBN 0-691-08953-1.
Mittra, Dharma Sri. 2003. Asanas: 608 Yoga Poses. California: 