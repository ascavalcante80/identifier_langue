Aemilius Zola (vulgo plene Émile Édouard Charles Antoine Zola, natus Lutetiae die 2 Aprilis 1840, mortuus ibidem die 29 Septembris 1902) fuit scriptor et vir publicus Francicus. Caput naturalismi habitus, unus est ex popularissimis fabulatoribus Francicis. Mythistoriae eius in multas linguas conversae et pelliculis aptatae sunt.
Praesertim nobilis est serie Rougon-Macquart, quae constat in viginti voluminibus, societatem Francicam sub Secundo Imperio depingentibus ac curriculum familiae Rougon-Macquart per generationes eius.
Ultimi anni vitae conspicui fuerunt participatione in re Dreyfus, cum in diario L'Aurore mense Ianuarii anni 1898 lit