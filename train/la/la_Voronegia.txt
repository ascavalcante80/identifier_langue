Voronegia (Russice Воронеж, tr. Voronež) est urbs in parte Europaea Foederationis Russicae, metropolis regionis Voronegiensis. Circa 1 024 milia incolarum (anno 2015) habet.

Anno 1586 ut arx condita, Voronegia anno 1696 locus constructionis primae classis regularis militaris Russicae fuit. Annis 1725–1928 metropolis gubernii erat, dein metropolis regionis facta est. Anno 1918 Voronegiam mota est Universitas Iurievensis (olim Dorpatensis, nunc Tartuensis), quae facta est basis Universitatis Voronegiensis. Tempore Belli Magni Patrii urbs anno 1942 partim a copiis Germanicis occupata, die 25 Ianuarii 1943 liberata est a copiis Sovieticis. Anno 2008 ornata est titulo Urbis gloriae militaris.
Voronegia est valens sedes industriae 