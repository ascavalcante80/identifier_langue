Asteroides (-is, m.) (a vocabulo Graeco ἀστεροειδής, i.e. 'stellae similis', e verbo ἀστήρ 'stella' et suffixo adiectivo -ειδής 'similis'), vel etiam planetoides (i.e. 'planetae similis'), est corpus caeleste parvum solidumque quod gyrum ellipticum circum stellam agit. Nonnulli astronomi nomen planetoidem malunt, cum hoc illa corpora melius describat. Unio Astronomica Internationalis autem, societas quae inter civitates regulas et appellationes astronomiae regulat, corpus minus anteponit omnibus corporibus solidis nisi cometis quae gravitate orbitas suas non dominantur.
Asteroides materia protoplanetaria ab origine systematis solaris relicta esse putantur quae in planetas non incorporata est. Nonnulli asteroides etiam satellites proprios habent. Asteroides stricto sensu sunt satis parvitate, ut sua gravitate non in formam sphaericam ceciderunt.
Maxima parte orbitae asteroidum in nostro systemate solari per cingulum asteroidum currunt inter planetas Martem et Iovem.


== Definitio ==

Appellationem asteroides astronomus Gulielmus Herschel finxit quia asteroides primi quos invenerunt similes stellarum visi sunt (illo tempore planetae noti speciem disci habebant). Definitio exacta asteroidis adhuc est incerta. Nomen planetula (parvus planeta) potius ad corpora maiora sicut Plutonem pertinet. Sunt qui putent nomen asteroidis non esse nomen aptum omnibus planetoidis.
Asteroides in classes sunt divisi secundum magnitudinem. Modus dignoscit corpora maiora quam quingenta metra asteroides esse, minora meteoroides. Haec distinctio firma est, quod asteroides satis magnitudinis habent ut post introitum in atmosphaeram Terrae superstites sint. Meteoroides minores autem iam in altis in gasa et ignem dissolvuntur. Ergo licet appellare asteroides omnia corpora caelestia solida ordinis solaris maiora quam meteoroides et minora quam planetas vel planetulas, quae ex lapide vel ex metallis consistunt. Unio Astronomica Internationalis (UAI) autem nomen asteroidis non iam scit, sed illos parva systematis solaris corpora nominat.


== Ordo solaris ==
Multa horum corporum in ordine solari nostro iam inventa sunt. Numerus asteroidum aliquot decies centena milia esse aestimatur. 5 Augusti 2004 orbitae 85 117 asteroidum satis exacte noscuntur ut illae numerum publicum habeant. Ex eis 11 559 etiam nomen publicum habent.
Asteroides maximus est 1 Ceres, quae diametrum inter 900 et 1000 km habet quaeque in numero planetularum habetur. Alii magni asteroides 2 Pallas et 4 Vesta sunt; uterque diametrum circiter 500 km habet.


== Asteroides notissimi ==

1 Ceres (quae nunc in numero planetularum habetur)
2 Pallas
3 Iuno
4 Vesta
5 Astraea
6 Hebe
7 Iris
8 Flora
9 Metis
10 Hygiea
31 Euphrosyne
71 Niobe
433 Eros
1221 Amor
2101 Adonis
69230 Hermes
Vide etiam Index Asteroidum


== Descriptio classium ==
A proprietatibus orbitarum et spectris lucis solaris, quam reflectunt, asteroides in varia genera dinoscuntur.


=== Genera et familiae orbitales ===
A proprietatibus orbitarum asteroides sunt divisi in genera et familias. Solent nominari a sodale illius generis primum invento. Genera manus laxae sunt, quandoquidem familiae strictiores sunt (eventus sunt dissolutionis calamitosae magni parentis asteroidalis).


=== Genera secundum spectra prismatica ===

Anno 1975 Clar R. Chapman, David Morrison et Ben Zellner systemata secundum colores, repercussionem lucis et formam spectri prismatici creaverunt. Haec proprietates congruere cum compositione materiae superficiei asteroidis putantur. In principio solum tria genera asteroidum erant:
Asteroides generis C: corpora carbonaria, 75% asteroidum notorum
Asteroides generis S: corpora silicaria, 17% asteroidum notorum
Asteroides generis M: corpora metallica, maior pars aliorum asteroidum
Ex quo tempore varia genera ad hunc indicem addita sunt. Summa generum etiam nunc crescit quod magis magisque planetularum investigari possunt. Alia genera asteroidum sunt: A, B, E, F, G, P, Q, R. T, V.
Nota bene: summa asteroidum notorum in generibus spectralibus quodam non necessarie cum summa vera planetularum illius generis convenit quia quaedam genera facilius quam alia inveniri possunt.
In principio nomina generibus spectralibus ob asteroidum compositionem coniectam assignata sunt:
C - carbonarius
S - silicarius
M - metallicus
Ob eam rem magna confusio facta est. Genus spectralis asteroidum non necessarie quandam compositionem indicat. Asteroides, quorum genus spectralis differt, probabiliter etiam ex materiis inaequalibus consistunt. Asteroides autem ad idem genus pertinentes non eandem compositionem habere debent. Adhuc periti novum systema generum spectralium convenire non poterant. Itaque istud systema etiamnum valet.


=== Taxinomina a Tholen introducta ===
Taxinomia a David J. Tholen anno 1984 introducta hodie maxime adhibetur. Haec taxinomia spectris largae fasciae (inter 0.31μm et 1.06μm) revisendis (mensionibus albedinis adhibitis) annis 1980 per Eight-Color Asteroid Survey (ECAS) (= Revisio asteroidum octo coloribus) obtenta est. Initio in 978 asteroidibus innixa erat.


=== Taxinomina SMASS dicta ===
Est taxinomia recentior a Schelte J. Bus et Richard P. Binzel anno 2002 introducta, in Small Main-Belt Asteroid Spectroscopic Survey (SMASS) (= Revisio spectroscopica asteroidum angustae fasciae) 1447 asteroidum innixa.


== De inventione asteroidum ==

Primus asteroides Kalendis Ianuariis 1801 ab uranoscopo Italico Iosephus Piazzi forte inventus est: 1 Ceres. Annis posteris tres asteroides: 2 Pallas (1802), 3 Iuno (1804) 4 Vestaque (1807). Post inventionem Vestae diu nulli planetoides inventi sunt. Ob eam rem omnia corpora illius generis nota esse putabantur et maxima pars astronomorum desisterat de hac investigatione.
Astronomus autem Germanus Carolus Ludovicus Hencke in investigatione perseveravit. Anno 1845 quintum asteroidem, 5 Astraeam, et duobus annis post etiam 6 Hebe repperit. Deinde alii uranoscopi se iunxerunt ad investigationem ut quotannis (praeter annum 1945 ob secundum bellum mundanum) saltem unus asteroides novus reper