Iaroslavia (Russice Ярославль, tr. Jaroslavl’) est urbs Russica, metropolis regionis Iaroslaviensis. Historica urbis pars, Situs Patrimonii Mundi, ad confluentiam Rhae Cotoroaque fluviorum sita est, circa 250 km ad septentrio-orientem Moscuae. Circa 604 milia incolarum anno 2015 habuit.
Iaroslavia est valens sedes industriae (constructionis machinarum, etc.) et transportationis: stationes ferriviarias, portum, et nonnullos aeroportus habet. Urbi sunt universitates studiorum aliaque instituta educationis, musea, theatra, et multa historica architecturae monumenta.


== Historia ==

Iaroslavia fortasse condita est anno 1010 a Iaroslao Sapienti (tunc duce Rostoviensi, dein magno duce Kioviensi). E fabulá, hic in futuro loco huius urbis ursam (bestiam sacram hominum ibi habitantium) cecidit, propterea ursus in signe Iaroslaviae depictus est.
Anno 1218, urbs facta fuit metropolis ducatus, quem Moscovia adiunxit anno 1463. Anno 1612, tempore Polonicae Moscuae occupationis,