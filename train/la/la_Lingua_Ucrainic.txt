Lingua Ucrainica seu Parvo-Russica (Ucrainice: українська мова, ukrajins'ka mova) est lingua Ucrainorum, ex linguis Indoeuropaeis, sub familia Slavica subsummata. Cum lingua Russica et lingua Ruthenica Alba, Slavicum orientale format.
Lingua Ucrainica tantum in Ucraina primaria, ibi lingua publica est. Etiam est lingua natalis nonnullorum hominum in Russia, Casachia, Canada, Ruthenia Alba, et aliis terris.


== Historia ==
Saeculis VII–XIV: lingua Ruthenica Antiqua
Saeculum XIV–medium saeculi XVIII: lingua Ucrainica antiqua
Ab fine saeculi XVIII: lingua Ucrainica hodierna


== Abecedarium ==
Basis abecedarii linguae Ucrainicae, quod 33 litteras habet, est abecedarium Cyrillicum.
Alphabetum Ucrainicum varias formas translitterationis in abecedarium Latinum habet.


== Grammatica ==


=== Morphologia ===


==== Nomina ====
Nomina substantiva linguae Ucrainicae habent:
tria genera: masculinum, femininum, neutrum
duos numeros: singularis et pluralis
septem casus: nominativus, genetivus, dativus, ablativus (instrumentalis), accusativus, locativus, vocativus
quattuor declinationes


==== Adiectivi ====
Adiectivi in lingua Ucrainica duos numeros, septem casus, et in numero singulari tria genera habent.


==== Pronomina ====
In lingua Ucrainica sunt:
pronomina personalia: tres personae, duo numeri, sex casus (sine vocativo); in persona tertia numeri singularis sunt tria genera
pronomen reflexivum: quinque casus (sine nominativo et vocativo) habet
pronomina possessiva: tres personae, tria genera, in personis prima et secunda sunt duo numeri et sex casus
pronomina determinativa
pronomina demonstrativa: duo numeri, sex casus, in numero singulari etiam tria genera
pronomina interrogativo-relativa: "хто" ("quis") et "що" ("quid") habent sex casus; pronomen "чий" ("cuius") etiam habet duo numeros et tria genera in numero singulari
pronomina negativa
pronomina indefinita


==== Numeralia ====
Numeralia linguae Ucrainicae sunt:
cardinalia: sex casus habent; numeralia "один" ("unus"), "два" ("duo"), et certa alia genera habent
ordinalia: tria genera et sex casus habent, modo adiectivorum declinantur.


==== Verba ====
Verba in lingua Ucrainica habent:
quinque tempora: praesens, praeteritum, plusquamperfectum, futurum simplex, futurum compositum
tres personas
tres modi: indicativus, imperativus, et co