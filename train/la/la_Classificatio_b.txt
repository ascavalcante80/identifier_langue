Classificatio biologica, vel scientifica in biologia classificatio, est ratio qua biologi organismos digerunt et secundum typum biologicum, sicut genus speciesque, rite describunt. Ea est exemplum taxinomiae scientificae, sed a taxinomia vulgare distinguenda est, quae fundamento scientifico caret.
Hodierna classificatio biologica deducitur ex opere Caroli Linnaei, qui species secundum communes proprietates physicas digessit. Suae dispositiones postea retractatae sunt ut eae cum Darwiniana descensus communis regulis melius congruant. Phylogenetica molecularis, quae pro rebus investigandis sequentiis DNA utitur, multas emendationes recentiores egit et haud dubie agendo continuabit. Classificatio biologica ad scientiam systematicae biologicae pertinet.


== Gradus taxinomici ==
Gradus in classificatione biologica est positio (vel positio relativa) in hierarchia taxinomica. Septem primi gradus taxinomici ab internationalibus nominum biologicorum legibus definiuntur: regnum, phylum, classis, ordo, familia, genus, species. Dominium, gradus super regnum, populo recentioribus annis gratum fit, sed inter leges non iam accipitur.
Gravissimus gradus est species, proximus genus, et deinde familia. Aliquando, sed raro, terminus "categoriae taxinomicae" contra gradum adhibetur.


=== Regna et dominia ===
Dominia sunt grex novior. Systema trium dominiorum excogitatum est anno 1990, sed celeriter non late acceptum est. Plurimi biologi systema regnorum quinque, multi autem systema trium adhibent. Prima proprietas rationis trium dominiorum est separatio Archaeorum et Bacteriorum, olim in singulum regnum, Bacteria, digestorum, regnum aliquando Moneris appellatum. Ergo, tria vitae dominia habetur: Archaea, Bacteria, Eukaryota (quae eukaryotes comprehendunt, quibus sunt nuclei). Perpauci scientistae Archaea ut regnum sextum addunt, sed rationem dominiorum reiciunt.


== Vide etiam ==
Arbor phylogenetica
Binomen
Cladistica
Classificatio Virorum
Fundamenta Omnium Specierum (All Species Foundation)
Holotypus
Index verborum Latinorum et Graecorum in nominibus systematicis adhibitorum
Internationalis Nominum Botanicorum Lex (International Code of Botanical Nomenclature)
Internationalis Nominum Zoologicorum Lex (International Code of Zoological Nomenclature)
Interretiale Arboris Vitae Consilium
Nomenclatura phylogenetica
Phenetica
PhyloCode
Tabula regnorum biologicorum
Trinomen
Typus biologicus


== Notae ==


== Bibliographia ==
Atran, S. 1990. Cognitive Foundat