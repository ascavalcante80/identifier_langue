Cor (-dis, gen. plu. -dium, n.) (Graece: καρδία) est organum musculare in homine et omnibus animalibus systema circulatorium habentibus (omnibus vertebratis inclusis) inventum, quod contractionibus rhythmice iteratis sanguinem per arterias impellit. Cor hominis in thorace, ab ossibus protectum, positum est.
In nonnullis culturis cor est signum amoris.


== Structura et functio cordis ==
Cor a pericardio circumdatum est. Interior paries cordis, quae dicitur endocardium, a cellulis similibus cellularum parietum vasorum sanguineorum constituitur. Crassima pars cordis a texto musculari constituta, quae palpitationem cordis efficit, myocardium dicitur.
Sanguis in corde hominis quattuor cava transit. In parte cordis dextra sanguis e corpore reversus exigua pressione in pulmones, in parte sinstra sanguis pulmones transgressus alta pressione in corpus expellitur. Utrum atrium sanguinem e corpore aut e pulmonis colligit et ad ventriculum adiacentem ducit, et uter ventriculus sanguinem ex atrio colligit et in pulmones aut corpus eicit. Valvulae cordis se aperiendo et claudendo refluxum sanguinis in cavum iam transgressum impediunt.


== Morbi cordis ==

Gravis morbus cordis est infarctus. Ille magna causa mortis in civitatibus opulentibus est, nam obesitas et pigritia in motione eum favent