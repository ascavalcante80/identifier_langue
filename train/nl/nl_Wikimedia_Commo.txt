Wikimedia Commons is een meertalige website die gebruikt wordt als centrale databank van Wikimediaprojecten voor afbeeldingen, geluid, video en andere bestanden. Het project is sinds 7 september 2004 actief en huisvest inmiddels meer dan 25 miljoen bestanden. Commons is een Engelse term voor zaken die aan het algemene publiek toebehoren.
Tot voor de komst van Commons was het zo dat alle Wikipedia's hun eigen bestanden apart opsloegen, wat tot veel dubbele bestanden leidde. Commons moest die situatie verbeteren. Bovendien werd het hiermee eenvoudiger om het overzicht te houden over de auteursrechten van de bestanden. Ook wordt sneller voor alle gebruikers duidelijk welke afbeeldingen in de verschillende Wikimedia-archieven beschikbaar zijn en is uitwisseling dus beter mogelijk.
Commons heeft nu zoals de meeste Wikimedia-projecten een hoofdpagina in meerdere talen, hoewel de meeste andere pagina's nog in het Engels zijn. Ook is de categorisatie vrijwel geheel Engelstalig.
Op Commons zijn twee systemen ontwikkeld voor het uitlichten van afbeeldingen die door de gebruikers worden gezien als afbeeldingen van hoge kwaliteit. Het eerste is 'Featured pictures', die worden verkozen door nominatie en stemming door gebruikers op de Wikimedia Commons (opgestart in november 2004). Hierbij worden alleen afbeeldingen van gebruikers en externe bronnen (zoals NASA-afbeeldingen) beoordeeld. Het tweede is 'Quality images' (nog geen Nederlandse versie beschikbaar), specifiek gericht op afbeeldingen van gebruikers (opgestart in juni 2006). Hierbij mag de gebruiker ook eigen afbeeldingen nomineren.
In november 2004 werd de 'Afbeelding van de dag' opgestart, een afbeelding 