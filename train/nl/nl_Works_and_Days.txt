Werken en Dagen (in Oudgrieks Ἔργα καὶ Ἡμέραι/ Erga kaí Hēmérai, soms ook bij de Latijnse naam Opera et Dies genoemd, zoals in de Oxford Classical Texts) is een raadgevend werk van zo'n 800 verzen geschreven door de Oudgriekse dichter Hesiodos rond 700 v.Chr.. Werken en Dagen is oorspronkelijk bedoeld als een boerenalmanak, waarin Hesiodos aan zijn broer Perses lesgeeft over de agrarische kunsten. Daarnaast hebben geleerden zijn boek geplaatst tegen een achtergrond van een landbouwcrisis op het Griekse vasteland, die een golf van Griekse kolonisten inspireerde om nieuw land te gaan zoeken. In het gedicht zegt Hesiodos ook uitgebreid moraliserend advies aan zijn broer over hoe hij zijn leven moet leiden. Werken en Dagen is misschien het best be