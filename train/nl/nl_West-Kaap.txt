West-Kaap (Afrikaans: Wes-Kaap, Xhosa: iNtshona Koloni, Engels: Western Cape) is een van de negen provincies van Zuid-Afrika. De hoofdstad is Kaapstad. De provincie ontstond in 1994 door opdeling van de reusachtige Kaapprovincie in drie nieuwe provincies: Noord-Kaap, Oost-Kaap en West-Kaap.


== Geografie ==
In Kaapstad huist de wetgevende macht van Zuid-Afrika en dus het Parlementsgebouw. De haven van Kaapstad is de tweede haven in het land (na Durban).
Andere belangrijke plaatsen zijn onder meer Stellenbosch, de Paarl, Beaufort-West, George, Oudtshoorn, Saldanhabaai en Worcester.


== Bevolking ==

West-Kaap telde bij de laatste volkstelling 5.822.734 inwoners. . Meer dan de helft daarvan woont in Kaapstad, na Johannesburg de tweede agglomeratie van het land. De bevolking van de West-Kaap is tussen 2001 en 2011 gegroeid van 4,5 miljoen naar 5,8 miljoen waarmee de provincie na Gauteng de een na snelstgroeiende is.
De grootste bevolkingsgroep wordt gevormd door de Kleurlingen, die bijna de helft van de bevolking vormen. 33% wordt gerekend als Zwart en 16% Blank. Door immigratie uit het oosten wonen er veel Xhosa. De officiÃ«le talen van de provincie zijn de drie meest gesproken: 49,7% Afrikaans, 24% Xhosa en 20% Engels.


== Economie ==

De West-Kaap is een belangrijk centrum voor handel, nijverheden en de landbouw en is een voorname wijnproducerende streek. Naast druiven, worden andere vruchten en groente gekweekt. Ten noorden en oosten van Kaapstad is graan een belangrijk gewas. Visserij is de belangrijkste bron van inkomsten langs de Westkust en in Karoo worden schapen gehouden. Toerisme is economisch van uiterst belang in de West-Kaap. Oudtshoorn huisvest de bezienswaardige Kangogrotte.


== Indeling ==

De provincie West-Kaap is ingedeeld in 1 grootstedelijke gemeente en 5 districten (24 lokale gemeenten).
Stad Kaapstad - districtvrije grootstedelijke gemeente
District Sentraal-Karoo (Central Karoo)
Beaufort-Wes
Laingsburg
Prins Albert

District Eden
Bitou
George
Hessequa
Kannaland
Knysna
Mosselbaai
Oudtshoorn

District Kaapse Wynland (Cape Winelands)
Breederivier Wynland
Breedevallei
Drakenstein
Stellenbosch
Witzenberg

District Overberg
Kaap Agulhas
Overstrand
Swellendam
Theewaterskloof

District Weskus (West Coast)
Bergrivier
Cederberg
Matzikama
Saldanhabaai
Swartland


== Media ==
De West-Kaap kent een aantal provinciale Engelstalige en Afrikaanstalige media:
Kranten - Afrikaanstalig:
Die Burger
Die Son

Kranten - Engelstalig:
Cape Argus (inclusief Weekend Argus en The Sunday Argus)
Cape Sun
Cape Ti