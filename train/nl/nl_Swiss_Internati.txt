Swiss International Air Lines is de grootste luchtvaartmaatschappij van Zwitserland. Zij levert reguliere diensten in Europa en naar Noord-Amerika, Zuid-Amerika, Afrika en Azië. Haar belangrijkste hub is Zürich Airport (ZRH).
Swiss International Air Lines gebruikt de IATA-code LX, dat het geërfd heeft van Crossair. De code van Swissair was namelijk SR.


== Geschiedenis ==
De luchtvaartmaatschappij werd opgezet voordat Swissair in 2001 failliet ging, wat daarvoor de belangrijkste luchtvaartmaatschappij was. Credit Suisse en UBS, de belangrijkste crediteuren van het bankroete Swissair besloten het eigendom van Swissair te verkopen aan Crossair, de regionale concurrent van de trans-Atlantische Swissair (beiden waren ze bezit van dezelfde houdsteronderneming, namelijk SRG groep). Crossair veranderde toen haar naam in Swiss en de nieuwe nationale luchtvaartmaatschappij begon op 31 maart 2002 met het leveren van diensten. De luchtvaartmaatschappij is in bezit van institutionele investeerders (61,3%), de Zwitserse Confederatie (20,3%), kantons en gemeenten (12,2%) en overigen (6,3%). Swiss bezit ook Swiss Sun (100%) en Crossair Europe (99,9%). Zo'n 5970 mensen zijn bij Swiss International Air Lines in dienst.
Na bijna een jaar van geschillen werd Swiss uiteindelijk geaccepteerd in de Oneworld Airline Alliance, British Airways probeerde dit te voorkomen aangezien de twee concurrenten zijn op langeafstandsvluchten. Op 3 juni 2004 kondigde Swiss aan zich niet aan te sluiten bij Oneworld omdat ze hun huidige frequentflyerprogramma niet wilden invoegen in de Executive Club van British Airways.
Op 22 maart 2005 bevestigde Lufthansa haar plan om Swiss over te nemen met gebruik van een houdsterbedrijf genaamd Air Trust dat in eerste instantie 11% van de aandelen zou kopen.
Op 1 april 2006 voegde Swiss zich bij de concurrent van Oneworld, Star Alliance.
Per 1 juli 2007 heeft de Deutsche Lufthansa AG alle aandelen van Swiss International Air Lines AG overgenomen, waarmee de maatschappij een honderd procent dochter is geworden. Het gezamenlijk uitgewerkt