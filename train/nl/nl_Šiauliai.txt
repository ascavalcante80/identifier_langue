Šiauliai (Duits: Schaulen; Pools: Szawle) is de op drie na grootste stad van Litouwen en ligt in het noorden van het land. Informeel wordt het de Hoofdstad van Noord-Litouwen genoemd. De stad heeft 129.075 inwoners. Het is de hoofdstad van het district Šiauliai. Šiauliai is in vriendschap verbonden met het Noord-Brabantse Etten-Leur.


== Geschiedenis ==

De stad werd voor het eerst genoemd als Soule in werken van de Orde van de Zwaardbroeders die de Slag van Šiauliai van 22 september 1236 beschreven.
In 1445 werd een houten kerk gebouwd, welke in 1634 vervangen werd door een stenen kerk, die nog steeds te zien is in het centrum van de stad.
Op de kruising tussen de Vilniausstraat en de Vasario 16-osiosstraat staat een poort, waar men onder door kan lopen. Legendes vertellen dat als men terwijl men de ark passeert aan een wens denkt, deze uit zal komen. Maar als men deze vergeet als men terugloopt, zal de wens 