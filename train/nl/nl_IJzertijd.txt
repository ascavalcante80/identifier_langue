De ijzertijd is de periode die volgde op de bronstijd en gekenmerkt werd door het gebruik van ijzer. Er is geen eenduidige wereldwijde ijzertijd vast te stellen omdat de exacte periode waarin mensen ijzer begonnen te gebruiken afhankelijk is van hun cultuur en geografische locatie.
Soms wordt een verschil gemaakt tussen IJzertijd I en IJzertijd II.


== AlgemeenBewerken ==
In Griekenland, de Levant en India begon de ijzertijd het vroegst, rond 1200 v.Chr.. In West-Europa wordt de ijzertijd gedateerd op de periode van circa 800 v.Chr. tot de Romeinen naar de Lage Landen kwamen (circa het begin van onze jaartelling). In BelgiÃ« en het zuiden van Nederland werden ijzeren voorwerpen gangbaar omstreeks 700 v.Chr., terwijl Noord-Nederland achterbleef: daar waren ijzeren speerpunten en paardenbitten in een graf uit de 6e eeuw v.Chr. in Havelte-Darp de vroegste sporen.In zuidelijker streken (het Midden-Oosten, het oostelijke Middellandse Zee-bekken) was de overgang wat eerder (vanaf circa 1200 v.Chr.). De overgang van de bronstijd naar de ijzertijd is in die streken gepaard gegaan met grote politieke verschuivingen (zie de brandcatastrofe).
De naam ijzertijd duidt op het veelvuldig gebruik van ijzer bij het maken van metalen voorwerpen. IJzer heeft diverse voordelen ten opzichte van brons:
het is harder, dus beter geschikt voor wapens en gereedschap
het is makkelijker te bewerken
het is makkelijker te repareren
de grondstof ervoor komt op veel meer plaatsen voor
het gaat langer mee
IJzer was lange tijd een weinig gebruikt metaal omdat het weinig als vrij metaal in gedegen vorm voorkomt, in tegenstelling tot koper. Oorspronkelijk kende men daarom alleen het meteoritisch ijzer, een zeldzaamheid. Het duurde lang voordat men leerde het metaal uit zijn erts vrij te maken.
De voordelen zorgden ervoor dat bij voorkeur ijzer werd gebruikt voor allerlei wapens (vooral het zwaard) en gereedschap. Het nu minder belangrijke brons werd omgesmolten tot sieraden en siervoorwerpen (vooral armbanden en paardentuig).


== Typische elementen uit de ijzertijdBewerken ==
Typische elementen uit de ijzertijd die in mindere mate of helemaal niet voorkwamen in de bronstijd zijn:
ijzeren voorwerpen zoals bijlen, wapens, gereedschap, zagen
bronzen munten
bronzen situlae (zie hieronder)
slingerkogels
ijzerwinning uit de natuur (klapperstenen uit de Veluwe, moerasijzererts in het noorden, ijzeroer uit Brabant en Oost-Nederland)
een soort upper class die bijzondere voorwerpen bezat zoals goud en koraal
Via handel kwamen er nog andere voorwerpen naar Nederland. Opvallend zijn de zogenaamde bronzen situlae (emmers) die in Centraal-Europa werde