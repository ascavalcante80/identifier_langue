Een buitenwijk is een deel van de stad dat aan de rand van die stad ligt. Vaak is deze wijk relatief nieuw ten opzichte van de binnenstad en grenst die niet aan het centrum.
Over het algemeen is de ruimte tussen de woningen in een buitenwijk groter, en treft men er meer op gezinnen gerichte huizen met tuinen aan, zoals in Haren aan de rand van Brussel. In buitenwijken kunnen ook veel flats staan, zoals in de Bijlmermeer bij Amsterdam.
Buitenwijken horen tot het bestuurlijke grondgebied van de stad, in tegenstelling tot voorsteden.


== Buitenwijken in het buitenland ==
De Engelse termen suburbia en suburbs slaan op buitenwijken en ook voorsteden in de Verenigde Staten. Gezien de evoluties tussen de jaren vijftig en zeventig van de twintigste eeuw hebben deze buitenwijken de connotatie blank meegekregen. In die tijd woonden er vooral blanken uit de middenklasse. De zwarten trokken van het segregationistische zuiden naar steden in het noorden.
In Frankrijk heten buitenwijken banlieue. Vooral rond de hoofdstad Parijs liggen ook enorme buitenwijken, waar in 2005 flinke rellen vanuit allochtone jongeren optreden, zie het artikel rellen in Frankrijk 2005. Dit is dus juist anders dan hierboven geschetst in de Verenigde Staten. Er zijn rondom Parijs echter ook buitenwijken met een meerderheid aan "blanke" bewoners.


== Media over buitenwijken ==
Muziek
"Jesus of suburbia" van Green Day
"Suburbia" v