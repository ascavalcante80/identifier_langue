Woensdag is een van de zeven dagen van de week volgens de gregoriaanse kalender. Het is de dag die op de dinsdag volgt, de dag na woensdag is donderdag.
De naam woensdag is afgeleid van Wodans dag. Deze Germaanse naam komt overeen met de Latijnse benaming Dies Mercurii: de dag van de god Mercurius, waar de planeet Mercurius zijn naam ook aan te danken heeft. De Germaanse god Wodan (Wotan|Woden) beschouwde men als dezelfde god als Mercurius.
Als de zondag als eerste dag van de week wordt gezien, is woensdag de middelste dag van de week en hij heet in het Duits dan ook Mittwoch.
De Woensdagmarkt is een plein in het centrum van Brugge.


== Woensdagmiddag ==
Veel basisscholen en middelbare scholen met speciaal onderwijs in Nederland en Vlaanderen zijn op woensdagnamiddag gesloten, wat de basisschoolkinderen halverwege de week een halve dag extra ontspanning geeft. In Vlaanderen hebben ook de leerlingen van het secundair onderwijs doorgaans de woensdagmiddag vrij. Alleen in de topsportscholen wordt deze tijd gebruikt voor extra training. In Nederland verschilt dat per school en per klas.
De kinderen kunnen dan spelen, of een sport beoefenen. Tot het einde van de jaren 80, een tijd waarin er in Nederland en Vlaanderen nog geen commerciÃ«le televisie bestond, werden er op woensdagmiddagen extra veel kinderprogramma