Het Oekraïens (украї́нська мо́ва, [ukrɑˈjı̽ɲsʲkɑ ˈmɔwɑ]), is een tamelijk grote taal in Europa, die behoort tot de Oost-Slavische groep binnen de Slavische talen.
Deze taal wordt niet alleen in Oekraïne gesproken, maar ook in Wit-Rusland, Moldavië, Rusland en vele andere landen. Het wordt evenals het Russisch en het Wit-Russisch geschreven in het Cyrillisch alfabet, waarbij het Oekraïens enkele specifieke letters gebruikt.
In Oekraïne worden naast het Oekraïens ook de talen Russisch, Krim-Tataars, Roemeens, Hongaars, Bulgaars, Pools, Duits, Wit-Russisch, Slowaaks, Grieks, Gagaoezisch en Romani gesproken.
In de zuidoostelijke helft van het land overheerst het Russisch, in de noordwestelijke helft het Oekraïens. Volgens de volkstelling van 2001 zou 67,87% van de burgers van het land het Oekraïens als moedertaal spreken en 29,74% het Russisch.
In het tsaristische Rusland was het schriftelijk gebruik van het Oekraïens (dat toen officieel bekendstond als het "Kleinrussische dialect van de Russische taal") verboden. Onder het Sovjetbewind kreeg de taal beduidend meer erkenning, maar bleef in de praktijk toch wel achtergesteld bij het Russisch. Na de onafhankelijkheid van Oekraïne (1991) werd het Oekraïens als de enige officiële staatstaal erkend, w