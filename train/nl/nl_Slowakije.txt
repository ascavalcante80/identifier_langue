Slowakije of Slovakije (Slowaaks: Slovensko) is een republiek in Centraal-Europa, die zich op 1 januari 1993 losmaakte uit Tsjecho-Slowakije, dat daardoor ophield te bestaan. De officiële benaming is Slowaakse Republiek (Slowaaks: Slovenská Republika). De hoofdstad is Bratislava.
Het land wordt begrensd door Tsjechië in het noordwesten, Polen in het noorden, Oekraïne in het oosten, Hongarije in het zuiden en Oostenrijk in het westen. Het is een overwegend bergachtig land, dat gedurende de twintigste eeuw weliswaar één geheel vormde met het taalkundig en cultureel nauw verwante Tsjechië, maar dat in de eeuwen daarvoor een heel andere ontwikkeling had doorgemaakt. Slowakije behoorde eeuwenlang tot Hongarije. De emancipatie van het Slowaakse volk kreeg pas laat gestalte.
Op 29 maart 2004 trad Slowakije toe tot de NAVO en op 1 mei 2004 tot de Europese Unie. Op 1 januari 2009 trad het land ook toe tot de eurozone.


== GeschiedenisBewerken ==
Tot 1918 was Slowakije onderdeel van Oostenrijk-Hongarije en viel het onder het Hongaarse deel. Van 1918-1939 was het een onderdeel van Tsjecho-Slowakije dat na de Eerste Wereldoorlog ontstond. In de periode 1939-1945 was het als Slowaakse Republiek formeel een zelfstandige staat, in de praktijk een satelliet van nazi-Duitsland. Van 1945-1992 was het weer onderdeel van Tsjecho-Slowakije. Op 1 januari 1993 splitste Tsjecho-Slowakije zich in Tsjechië en Slowakije.
Sinds 1 mei 2004 is Slowakije één van de lidstaten van de Europese Unie, nadat de bevolking op 18 mei 2003 in een referendum voor toetreding stemde. Een maand eerder, op 29 maart 2004, trad Slowakije toe tot de NAVO. Op 21 december 2007 trad Slowakije toe tot de Schengen-zone, wat vrij verkeer mogelijk maakt tussen Slowakije en zijn buurlanden, met uitzondering van Oekraïne.
Zie ook:
Fluwelen Revolutie
Praagse Lente


== Bestuurlijke indelingBewerken ==
Slowakije bestaat uit acht regio's (kraj).


== DemografieBewerken ==


=== BevolkingBewerken ===
In de volkstelling van 2001 werd het inwoneraantal van 5.379.455 geteld. In 2011 was de bevolking ongeveer op een gelijk niveau als in 2001. Met een geboortecijfer van 1,3 kinderen per vrouw heeft Slowakije een van de laagste geboortecijfers van Europa.


=== TaalBewerken ===
De officiële taal is Slowaaks. Deze taal wordt door 83,9% van de bevolking gesproken. De belangrijkste minderheidstalen zijn Hongaars (10,6%), Romani (1,8%), Oekraïens of Roetheens(1%). In het zuiden vormt het Hongaars van de Hongaarse minderheid in Slowakije de algemene omgangstaal. In gemeenten waar meer dan 20% van de bevolking behoort tot de Hongaarse minderheid is het Hongaars een co-officiële taal.


=== ReligieBewerken ===
De belangrijkste godsdienst in Slowakije is het Rooms-Katholicisme met 68,9%, verder zijn van de Slowaken 13,7% atheïst, 6,9% evangelisch, 4,1% Grieks-Katholiek (of Oosters-Orthodox), 2,2% niet bekend en 2% zijn gereformeerd.


== GeografieBewerken ==
Slowakije bestaat voor het grootste gedeelte uit berggebieden, die allemaal deel uitmaken van de Beskiden en de Karpaten. Alleen het zuidwestelijke deel en in het uiterste zuidoosten zijn er laaggelegen gebieden, die tot de Pannonische vlakte behoren.
De berggebieden kunnen ruwweg in twee groepen verdeeld worden; die ten noorden van de vallei van de rivieren de Váh en de Hornad, en het gebied ten zuiden daarvan. Ten noorden ervan bevinden zich van west naar oost; de Kleine Karpaten (op de grens met Tsjechië), (deels) de Kleine Fatra, de Tatra (op de grens met Polen), die weer wordt onderverdeeld in de Westelijke, Hoge, en de Belianske Tatra. Ten zuiden van de vallei bevinden zich (deels) de Grote Fatra, Lage Tatra en het Slowaaks Ertsgebergte. In veel berggebieden bevinden zich veel populaire wintersportgebieden, vooral in de Hoge Tatra. In dit laatste gebergte bevindt zich ook de hoogste berg van Slowakije; de Gerlachovský štít (2.655 m) en de Kriváň, die voor Slowakije een belangrijke symbolische betekenis heeft.
De belangrijkste rivieren zijn de Donau, de Kleine Donau, de Váh, de Hron en de Hornad, alsmede de bronrivieren van de Bodrog in het zuidoosten.


=== KerngegevensBewerken ===
Oppervlakte: 49.036 km²
Lengte landsgrenzen: 1.524 km
Inwonertal: 5.443.583 (2014)
Bevolkingsdichtheid: 0000111012 111/km² (2014)
Officiële naam: Slowaakse Republiek (Slovenská republika)
Munteenheid: Euro (EUR) = 100 eurocent
Nationale feestdag: 1 september, Dag van de Grondwet 1993
Volkslied: Nad Tatrou sa blýska (Onweer boven de Tatra)
Tijdzone: GMT +1
Landcode (telefoon): 421
Landcode (post, verkeer): SK
Top-level-domein: .sk


=== StedenBewerken ===
Bratislava is de hoofdstad en heeft 428.672 inwoners (1 januari 2006).
De grootste steden zijn:


=== LandsgrenzenBewerken ===
De totale lengte van de landsgrenzen van Slowakije bedraagt 1.524 kilometer. Daarvan is 97 kilometer, de grens met Oekraïne, tevens de buitengrens van de Europese Unie. De overige landsgrenzen betreffen Oostenrijk (91 km), Tsjechië (215 km), Hongarije (677 km) en Polen (444 km). Door de Verdragen van Schengen is vrij verkeer mogelijk over alle landsgrenzen, met uitzondering van Oekraïne.


== BezienswaardighedenBewerken ==

Bratislava
Vlkolínec
Banská Štiavnica
Spišský hrad en zijn cultuurmonumenten
Grotten van de Aggtelek Karst en Slowaakse Karst (Slovensky kras)
Historische stad Bardejov
Demänovská jaskyňa Slobody


== PolitiekBewerken ==
staatsvorm: parlementaire republiek
staatshoofd: president Andrej Kiska (vanaf 2014) opvolger van Ivan Gašparovič(2004-2014), termijn van vijf jaar
regeringsleider: Robert Fico, sinds 2012
parlement: Nationale Raad van de Slowaakse Republiek. Eenkamerstelsel, 150 leden, termijn van vier jaar.
Visegrádgroep
Politieke Partijen in Slowakije zijn:
Richting – Sociaaldemocratie (Smer-SD)
Christe