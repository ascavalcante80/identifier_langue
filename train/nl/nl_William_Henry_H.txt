William Henry Harrison (Charles City County (Virginia), 9 februari 1773 - Washington D.C., 4 april 1841) was de 9de president van de Verenigde Staten van 4 maart tot 4 april 1841. Harrison stierf op de 32e dag van zijn presidentschap op de leeftijd van 68 jaar.
Zijn vader was eigenaar van een plantage in Virginia en had de Onafhankelijkheidsverklaring getekend. Zijn broer was lid van het Huis van Afgevaardigden. Harrison ging in het leger toen hij 18 jaar was, en maakte snel promotie tot gouverneur van Indiana. Het was in deze positie dat hij een opstand van Indianen onder leiding van Tecumseh neersloeg in de Slag bij Tippecanoe in 1811. Hij kreeg hierdoor een promotie tot generaal en vocht met onderscheiding in de Oorlog van 1812.
Na de oorlog werd hij gekozen in verschillende politieke rollen, waaronder als lid van het Huis van Afgevaardigden en de Senaat. Hij was presidentskandidaat voor de Whig partij in 1836, maar verloor van Martin Van Buren. Hij won de verkiezingen in 1840, hoofdzakelijk doordat het slecht ging met de economie. Zijn vicepresident was John Tyler. De slogans voor hun campagne "Log Cabins and Hard Cider" en "Tippecanoe and Tyler too" horen tot de beroemdste in de Amerikaanse politiek.
Het was een erg koude dag op 4 maart 1841 toen Harrison zijn eerste toespraak als president hield. Hij gaf de langste inaugurele rede in de Amerikaanse geschiedenis, bijna twee uur, en werd verkouden doordat hij geen winterjas droeg. De verk