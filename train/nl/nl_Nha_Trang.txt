Nha Trang is een stad in Vietnam en is de hoofdplaats van de provincie Khánh Hòa. Nha Trang telt ongeveer 520.000 inwoners.De belangrijkste bronnen van bestaan zijn de visserij en het toerisme.
Het ligt op 8 uur rijden van Ho Chi Minh Stad en is ook bekend als een van de beste plaatsen in Vietnam voor snorkelen en duiken.
Aan het begin van de 19e eeuw leefde er in Nha Trang dr. Alexandre Yersin, een belangrijk bioloog die in 1894 het pathogeen ontdekte dat de Pest veroorzaakte, later kon met behulp van dit pathogeen een vaccin gemaakt worden tegen de Pest. Het Pasteur Instituut, het onderzoekscentrum waar dr. Yersin leiding over had bestaat nog steeds. Een deel van dit instituut is nu het Musée Pasteur, gewijd aan het leven van deze bijzondere man die veel heeft betekend.
Het grootste deel van de bevolking hangt een boeddhistische stroming aan. In de stad vindt u daarom de nodige boeddhistische bouwwerken zoals de Thap Ba Cham Tempel, gewijd aan de Boeddhistische priester Ponagar. Of de Long Son Pagode met de prachtige 14 meter hoge witte Boeddha. Dit is deels een monument opgericht voor een aantal monniken die zichzelf verbrand hebben als protest tegen het Diem regime.
Ook zijn er sporen van het Koninkrijk Champa te vinden. Dit volk dat zich vanaf het jaar 200 in centraal Vietnam vestigde, beheerste dit gebied tot de 10e eeuw. De roots van dit volk zijn Indonesisch, de Cham waren deels boeddhistisch en deels hindoeïstisch. Nha Trang was de laatste stad die nog lang in handen bleef van de Cham, daarom zijn er met name in deze omgeving nog veel gebouwen uit deze periode. De Po Nagar, een hindoeïstisch bouwwerk iets ten Noorden van Nha Trang is misschien wel de meest indrukwekkende met vele torens, zalen en beelden.


== Administratieve eenheden ==
Nha Trang is stad en is onderverdeeld in twintig phường en zeven xã's.
Phường Lộc