De vlag van Peru is een verticale driekleur in de kleuren rood-wit-rood. De vlag werd ontworpen door de Zuid-Amerikaanse onafhankelijkheidsstrijder José de San Martín en aangenomen op 25 februari 1825.


== Drie versies ==
Afhankelijk van het gebruik wordt de vlag voorzien van verschillende emblemen en heeft zij een andere naam. Er zijn drie versies:
De Nationale Vlag of Civiele Vlag (Bandera Nacional) mag door iedereen gebruikt worden en heeft geen emblemen.
Het Nationaal Vaandel of Staatsvlag (Pabellón Nacional) wordt gebruikt door de overheid. Deze variant heeft in het midden van de witte baan het wapen van Peru.
De Oorlogsvlag (Bandera de Guerra) wordt gebruikt door het leger en de nationale politie. Deze variant heeft in het midden van de witte baan het (enigszins aangepaste) wapenschild van het land met daaromheen Peruaanse vlaggen.
De verhouding tussen de hoogte en de breedte is bij alle drie de varianten 2:3.


=== Wapen ===
Het wapen op de staats- en oorlogsvlag toont in drie velden de drie rijkdommen van het land: het plantenleven, het dierenleven en de mineralen. Het wapen op de staatsvlag wordt omringd door een palmtak. Boven het wapen staat een gesloten krans. Op de oorlogsvlag is de krans open.


== Historische vlaggen ==


=== 1820 - 1836 ===
In Peru's eerste jaren als onafhankelijk land, volgden de nationale vlaggen elkaar in hoog tempo op:
Op 25 februari 1825 werd de huidige vlag ingevoerd.


=== Peruaans-Boliviaanse Confederatie ===
Van 1836 tot 1839 was Peru een onderdeel van de Confederatie van Peru en Bolivia. Peru werd daarbij in twee delen gesplitst: Noord-Peru en Zuid-Peru. Noord-Peru behield de vlag van 1825, Zuid-Peru kreeg een eigen vlag. Deze had aan de linkerkant een verticale rode baan 