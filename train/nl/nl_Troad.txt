Troas (Oudgrieks: Τρωάς, ook Τροία; of Ἰλιάς γῆ) was in de oudheid het gebied van de stad Troje. Troas maake deel uit van Mysië, maar behield zijn naam.


== Etymologie ==
De naam Troas is afgeleid van de Hittitische naam voor de regio: Taruisa.


== Geografie ==
Het gebied kwam min of meer overeen met de huidige provincie Çanakkale in het noordwesten van Turkije. Het strekte zich langs de kust uit van Abydos tot aan het voorgebergte Lectum en vandaar oostwaarts tot aan Antandros. In het binnenland strekte het zich uit tot de Ida. Homeros duidt de grenzen nergens duidelijk aan.
De landstreek bestond uit een golvende vlakte, doorsneden door de noordwestelijke uitlopers van het Idagebergte en door de riviertjes Satnioïs, Rhodius, Simoïs, Scamander en Thymbrius. Voor de kust lag het eiland Tenedos.


== Inwoners ==
De bewoners van dit landschap waren de Trōes (Τρῶες), door de Romeinse prozaschrijvers meestal Troiani genoemd, die waarschijnlijk ontstaan waren uit een vermening van de oorspronkelijke Frygische bevolking met de uit Thracië afkomstige Teukriërs.


=== In het Nieuwe Testament ===
De apostel Paulus bezocht Troas. Hij verwijst ook na