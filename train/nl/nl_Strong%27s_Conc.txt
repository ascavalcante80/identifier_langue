De concordantie van Strong (Strong's Exhaustive Concordance of the Bible) is een concordantie uit 1890 van James Strong die gebruikmaakt van de King Jamesvertaling van de Bijbel. Het is een uitputtende concordantie waarbij elk woord in de vertaling gekoppeld is aan een woord in de grondtekst. Het bevat de 8674 Hebreeuwse woorden die gebruikt worden in het Oude Testament en de 5523 Griekse woorden die gebruikt worden in het Nieuwe Testament.
Aan elk woord dat in de grondtekst voorkomt is een uniek nummer toegekend waardoor men in staat is de teksten in de vertaling met elkaar te vergelijken. Deze nummers worden ook de nummers van Strong genoemd. De concordantie bevat een lijst met elk woord dat in de King Jamesvertaling voorkomt in alfabetische volgorde met daarbij alle verzen waarin het voorkomt (op volgorde van voorkomen in de Bijbel) en de nabije verzen. Aan de rechterkant staat het nummer van Strong waarmee de lezer de betekenis van het oorspronkelijke woord kan opzoeken in het