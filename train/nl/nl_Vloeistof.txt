Vloeistof is een van de aggregatietoestanden waarin stoffen kunnen voorkomen. In deze toestand is de stof vloeibaar, in de scheikunde ook wel afgekort met l (liquid). Afhankelijk van de temperatuur verandert de viscositeit van de stof van stroperig tot dun vloeibaar. Ook kan de stof bij zeer lage temperatuur supervloeibaar worden.
Door de oppervlaktespanning van een vloeistof te verlagen kan deze zeer dun uitlopen en luchtbellen vormen.
Een vloeistof in een smalle buis kan afhankelijk van de soort vloeistof en het buismateriaal adhesie of cohesie vertonen.
Vloeistoffen worden op veel gebieden toegepast, als:
smeermiddel, zoals olie
bakmiddel, zoals plantaardige olie
krachtoverbrengmiddel in hogedrukleidingen, zoals hydraulische olie bij een tractor of in een remleiding van een auto
transportmiddel, zoals water bij sleephopperzuigers
oplosmiddel, zoals wasbenzine
Er is slechts een beperkt aantal zuivere stoffen in de eerste plaats (dat wil zeggen: bij kamertemperatuur en onder druk van één atmosfeer) als vloeistof bekend. Hieronder vallen water, alcohol, aceton, kwik, koolstofdisulfide, benzeen en een aantal alkanen (van pentaan af tot en met hexadecaan). Een enkel