De economische regio Povolzje (Russisch: Поволжский экономический район; [Povolzjski ekonomitsjeski rajon]) of economische regio Wolga is een van de 12 economische regio's van Rusland.


== Deelgebieden ==
oblast Astrachan
Kalmukkië (Kalmoekië)
oblast Oeljanovsk
oblast Penza
oblast Samara
oblast Saratov
Tatarije (Tatarstan)
oblast Wolgograd


== Economie ==
De belangrijkste sector binnen de regio wordt gevormd door de machinebouw. Deze bestaat uit de automobielindustrie, luchtvaartindustrie, de productie van gereedschappen, landbouwwerktuigen, machines voor de petrochemische industrie en andere. Andere grote sectoren zijn de petrochemische en chemische industrie, die zich hebben gespecialiseerd in de productie van banden, rubberdelen, grondverbeteraars, vezels en andere producten. Deze sectoren zijn nauw verbonden met de olie- en gasindustrie.
De stroomvoorziening is gebaseerd op een aantal grote waterkrachtcentrales, een kerncentrale (Balakovo) en thermische centrales. Door het gebied lopen de hoogspanningsleidingen die de Centrale economische regio verbinden met de economische regio Oeral.


== Sociaal-economische indicatoren ==
Volgens een studie uit 1999 bestaat in de regio meer steun dan gemiddeld voor de economische veranderingen, zowel in termen van de waardering voor de nationale economie als de verwachting dat er verbeteringen zullen optreden in de eigen welvaart en het huishoudinkomen. Ook het bezit van consumentengoederen ligt boven het gemiddelde. De levensverwachting voor zowel mannen als vrouwen ligt ook boven het nationale gemiddelde. Het 