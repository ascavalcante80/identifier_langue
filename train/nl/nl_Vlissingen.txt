Vlissingen ( uitspraak (info / uitleg)) is een stad en gemeente in de Nederlandse provincie Zeeland, gelegen aan de noordzijde van de monding van de Westerschelde op Walcheren. De stad Vlissingen telt ongeveer 33.000 inwoners. De gelijknamige gemeente heeft 44.441 inwoners (31 maart 2015, bron: CBS) en een oppervlakte van 344,98 km², waarvan 310,84 km² water.
Bij de gemeente Vlissingen horen de plaatsen Oost-Souburg (10.500 inwoners), West-Souburg (1000 inwoners) en Ritthem (500 inwoners), al wordt West-Souburg tot een wijk van Vlissingen gerekend. De gemeenten Middelburg en Vlissingen vormen samen een agglomeratie van bijna 93.000 inwoners.
De eerste vermelding van Vlissingen was in 1247.


== Geschiedenis ==

In het lange bestaan van Vlissingen is het, door zijn strategische ligging, in handen van verschillende landen geweest:
 Habsburgse Nederlanden : 1482-1568 & 1572-1581
  Spanje en Spaanse Nederlanden: 1568-1572
 Republiek der Zeven Verenigde Nederlanden : 1581-1585 & 1616-1795
 Koninkrijk Engeland : 1585-1616
 Bataafse Republiek : 1795-1801
 Bataafs Gemenebest : 1801-1806
 Koninkrijk Holland : 1806-1807
 Eerste Franse Keizerrijk : 1807-1815
 Verenigd Koninkrijk der Nederlanden : 1815-1830
 Koninkrijk der Nederlanden : 1830-heden
Aan het begin van de Tachtigjarige Oorlog was de stad in Spaanse handen, Vlissingen was op 6 april 1572 de tweede stad na Den Briel die zich van de Spanjaarden bevrijdde. In tegenstelling tot Den Briel werd Vlissingen niet door de geuzen maar door haar eigen inwoners bevrijd. In 1585 werd Vlissingen Engels bezit: koningin Elisabeth verkreeg het in onderpand, samen met Oostende, Brielle en Fort Rammekens, in ruil voor militaire en financiële hulp in de strijd tegen Spanje. In 1616 kwamen deze gebieden terug bij de Republiek der Zeven Verenigde Nederlanden. Vlissingen is onder Napoleon, voordat hij heel Nederland inlijfde, ook een tijd in Franse handen geweest door het Verdrag van Fontainebleau. De stad hoorde in die tijd dus niet tot het Koninkrijk Holland, zoals een groot deel van de rest van het huidige Nederland wel deed.
In de jaren 30 van de 20e eeuw wilde burgemeester C.A. van Woelderen de economie van de stad vergroten op basis van de drie pijlers toerisme, haven en industrie. Om het toerisme te stimuleren was er in de jaren twintig reeds een vliegveld aangelegd in het noorden van Vlissingen. De havens van de stad werden vergroot en Vlissingen werd als badplaats gepromoot. Hiervoor werd een badstrand en een wandelpier opgericht. De pier is op last van de Duitse bezetters in de Tweede Wereldoorlog afgebroken om een landing van de geallieerden te voorkomen.
Er zijn plannen om het centrum met het terrein van de voormalige scheepswerf De Schelde uit te breiden. Het terrein van ongeveer 35 hectare is door de scheepswerf na 120 jaar verlaten. Aanvankelijk werd het project Dokkershaven genoemd, maar na verzet bij de bevolking werd het omgedoopt tot Scheldekwartier.


== Naamgeving ==

Er zijn verschillende verhalen over de herkomst van de naam Vlissingen. Zo gaat er het verhaal dat Sint Willibrord in de 7e eeuw in Vlissingen aankwam met een fles. Hij deelde de inhoud van deze fles met bedelaars en probeerde ze te bekeren. Er gebeurde een wonder, waardoor de inhoud van de fles niet afnam. Toen de bisschop merkte dat de bedelaars niet naar zijn woorden wilde luisteren gaf hij hen de fles en noemde de plaats Flessinghe.
Een andere bron stelt dat de naam van een oud veerhuis komt, waaraan bij wijze van bijgeloof een fles vastgemaakt was. De monnik Jacob van Dreischor, die de plaats in 967 bezocht noemde het veerhuis toen: het veer aan de flesse. Omdat veel plaatsen in die tijd het achtervoegsel -inge kregen, verbasterde de naam later naar Vles-inge.
Een derde mogelijkheid is dat de naam van het Deense woord vles komt, dat betekent getijde.
De stad heeft al sinds 1315 stadsrechten.
Buitenlandse benamingen voor Vlissingen zijn:
Flushing ( Engels)
Flesinga ( Spaans)
Flessinga ( Italiaans)
Flessingue ( Portugees)
Flessingue ( Frans)
Flisingena ( Lets)
Fúlìxīnēn 弗利辛恩 ( Chinees)
Vurishingen ヴリシンゲン ( Japans)
Op oude landkaarten ook als: Vlißingen


=== Vernoemingen naar Vlissingen ===
Plaatsen: Trinidad en Tobago
Nieuw-Vlissingen, Nieuw Walcheren (Nu Scarborough)
 Verenigd Koninkrijk
Flushing, Cornwall
 Verenigde Staten
Flushing, Michigan (vernoemd naar Flushing Queens)
Flushing, Ohio
Flushing, Queens New York
 Namibië
Vlissingen Noord
Vlissingen Suid
Wateren: Verenigde Staten
Flushing River (Flushing Creek), Queens New York
Flushing Bay, Queens New York
Er zijn ook veel straten naar Vlissingen genoemd, niet alleen in Nederland (bijvoorbeeld in Almere-Stad), maar ook in Brussel, België (Vlissingenstraat/Rue de Flessingue) en Willemstad, Curaçao (Vlissingenstraat in de wijk Steenrijk).


== Stadsindeling ==


=== Wijken ===
Oost-Souburg (10.360 inwoners)
Middengebied (10.165 inwoners)
Groot-Lammerenburg (9950 inwoners)
Vlissingen-Centrum (7690 inwoners)
Paauwenburg-Westduin (5655 inwoners)
Ritthem-Buitengebied (550 inwoners)
Vlissingen-Stadshavens (130 inwoners)
Vlissingen-Oost (0 inwoners)


=== Buurten ===
Baskensburg (Middengebied)
Bloemenbuurt (Middengebied)
Bossenburgh (Groot-Lammerenburg)
Boulevards (Vlissingen-Centrum)
Centrum West (Vlissingen-Centrum)
Centrum Oost (Vlissingen-Centrum)
Citadel (Oost-Souburg)
Edisonpark (Vlissingen-Stadshavens)
Engelse Wijk (Middengebied)
Galgewei (Paauwenburg)
Groot-Abeele (Oost-Souburg)
Groote Markt (Vlissingen-Centrum)
Het Eiland (Vlissingen-Stadshavens)
Het Fort (Middengebied)
Hofwijk (Groot-Lammerenburg)
Kenniswerf (Vlissingen-Stadshavens)
Lammerenburg (Groot-Lammerenburg)
Nieuw-Bonedijke (Middengebied)
Nollewijk (Middengebied)
Oost-Souburg Centrum (Oost-Souburg)
Oost-Souburg Oost (Oost-Souburg)
Oude Stad (Vlissingen-Centrum)
Paauwenburg (Paauwenburg)
Papegaaienburg (Groot-Lammerenburg)
Parkzicht (Middengebied)
Ritthem (Ritthem)
Rode Buurt (Vlissingen-Centrum)
Rosenburg (Groot-Lammerenburg)
Scheldebuurt (Middengebied)
Scheldekwartier (Vlissingen-Stadshavens)
Schildersbuurt (Middengebied)
Schoonenburg (Oost-Souburg)
Singel (Vlissingen-Centrum)
Souburg-Noord (Oost-Souburg)
Spaans Kwartier (Middengebied)
Tuinstad (Middengebied)
Vredehofwijk (Middengebied)
Vrijburg (Groot-Lammerenburg)
Westduin (Paauwenburg)
Westerzicht (Groot-Lammerenburg)
West-Souburg (Groot-Lammerenburg)
Weyevliet (Groot-Lammerenburg)
Wittewijk (Oost-Souburg)
Zeestratenbuurt (Oost-Souburg)
Zeewijksingel (Oost-Souburg)
Zuidbeek (Groot-Lammerenburg)
Zwanenburg (Paauwenburg)


=== Bedrijventerreinen ===
Baskensburg I (Middengebied)
Baskensburg II (Middengebied)
Binnenhavens (Vlissingen-Stadshaven)
Buitenhavens (Vlissingen-Stadshaven)
Edisonpark (Vlissingen-Stadshaven)
Souburg (Oost-Souburg-Ritthem)
Vlissingen-Oost (Nabij Vlissingen)
Vrijburg (Groot-Lammerenburg)


=== Dorpen ===
Bonedijke (voormalige heerlijkheid)
Groot-Abeele (buurtschap)
Nieuw-Vlissingen (voormalig dorp, nu Vlissingen)
Nieuwerve (ook Nyewerve) (voormalig dorp)
Oost-Souburg (dorp)
Oud-Vlissingen (ook Oudt Vlißingen) (voormalig dorp, nu Vlissingen)
Ritthem (ook Rythem)
Welzinge (ook Welsinge) (voormalig dorp)
West-Souburg


=== Sportparken ===
Baskensburg (President Rooseveltlaan)
Bonedijke (Olympiaweg)
Irislaan (Irislaan)
Lammerenburg (Gerbrandystraat)
Ritthem (Zuidwateringstraat)
Souburg (Burgemeester Stemerdinglaan)
Vrijburg (Sportweg)
Zwanenburg (Zwanenburgseweg)


=== Verdwenen wijken, straten en architectuur ===
Bonedijkestraat (nu Salvador Dalistraat, Pablo Picassoplein, Nieuw-Bonedijkelaan), Cruquiusstraat (nu Antoni Gaudipark), Keldermanstraat, Dirk Dronkersstraat (sanering middengebied)
De Tachtig Plagen (op Het Eiland)
Havendorp (op de kop van de Buitenhaven) vanaf 1965
Koningsweg, Peperdijk, Houtkade, Wijnbergsekade, Dokkade (door uitbreiding De Schelde)
Nieuwe Markt (nu Stadhuisplein)
Noordstraat, Kromme Elleboog (door sanering binnenstad)
van Dishoeckhuis
Pier van Vlissingen
Vliegpark Vlissingen
Bioscoop Alhambra
De straatnamen Koningsweg, Peperdijk, Houtkade en Dok van Perry zijn teruggekomen in de nieuwe wijk Scheldekwartier.


=== Buitenplaatsen ===
Bon Repos (woonhuis; 1647-1814, boerderij; 1647-heden) (Gerbrandystraat)
Bossenburg
Grooten Boomgaard (1610-1813)
Het Park St. Aldegonde (17..-heden) (West-Souburg)
Lammerenburg (1633-19..)
Paauwenburg (1585-1816)
Swanenburg (1633-1940) (Zwanenburg)
Veldzigt (Edisonweg/Prins Hendrikweg)
Vlugtenburg (1625-heden) (Oost-Souburg)


== Stadsprofiel ==

Vlissingen is met het beschermde stadsgezicht een van de zeventien beschermde stads- en dorpsgezichten in Zeeland. In de zomermaanden trekken de Boulevards, het Nollestrand en het Badstrand vele toeristen en Vlissingers, zo'n 300.000 mensen per jaar. Op de zuidelijke pier staat een windorgel, dat bestaat uit bamboe pijpen (met diverse gaten). Bij krachtige wind klinkt dit vagelijk als een koor.

Het oude centrum telt zo'n 300 monumenten, waardoor de stad de 30e monumentenstad van Nederland is. De stad heeft mede door deze monumenten maar ook door de ligging aan de Westerschelde, de robuuste en ongepolijste gebouwen in het Scheldekwartier en het drukke scheepvaartverkeer op de rede een maritiem karakter. Het spel van water en wind zorgt iedere dag voor een andere sfeer in de stad. De Westerschelde kent veel ondiepe plekken waardoor bij de meeste schepen een loods aan boord komt. Vanaf de boulevards is de beloodsing van de schepen goed te volgen.


=== Monumenten ===
In de gemeente zijn er een aantal rijksmonumenten en oorlogsmonumenten, zie:
Lijst van rijksmonumenten in Vlissingen (gemeente)
Lijst van rijksmonumenten in Vlissingen (plaats)
Lijst van oorlogsmonumenten in Vlissingen


=== Bijzondere bouwwerken ===

Beeldenhuis (Hendrikstraat)
Belgische loodshuizen (Spuistraat)
Beursgebouw (Beursplein)
Cinecity
Cornelia Quackshofje (Zeemanserve) (Zeemanserve-Torenstraat)
Dokje van Perry (Steenen Beer-Dokje van Perry-Houtkade)
Fontein ter nagedachtenis aan Elisabeth Wolff en Agatha Deken (Bellamypark)
Fort Rammekens (Westhavendijk)
Joodse begraafplaatsen (Julianalaan) en (Vredehoflaan)
Garnizoensbakkerij en Kazematten (Keizersbolwerk)
Gevangentoren (Boulevard de Ruyter)
Grote of Sint-Jacobskerk (Oude Markt-Achter de Kerk-Branderijstraat)
Het Arsenaal (Arsenaalplein)
Hoofdkantoor 'De Schelde' (Glacisstraat)
Koopvaardijmonument (Boulevard Evertsen)
Lampsinshuis (Nieuwendijk)
Landingsmonument & Herdenkingsgebied Uncle Beach (Groene Boulevard-Commandoweg)
Leeuwentrap (Badhuisstraat-Kenau Hasselaarstraat)
Lutherse kerk (Walstraat)
Maritiem Instituut de Ruyter (Zeevaartschool) (Boulevard Bankert-Trompweg)
Standbeeld Michiel de Ruyter (Boulevard de Ruyter-Keizersbolwerk)
NS-Station Vlissingen (Stationsplein)
Onze-Lieve-Vrouw van de Heilige Rozenkrans en Sint-Jacobus de Meerderekerk (Singel-Brouwenaarstraat)
Oostbeer (Commandoweg)
Open zuil (Boulevard Bankert-Boulevard De Ruyter-Coosje Buskenstraat)
Oranjemolen (Groene Boulevard-Oranjedijk)
Plein Vier Winden (Plein Vierwinden-Groenewoud)
Ruïnes van Fort Saint-Hilaire/Fort De Ruyter (Oostelijke Bermweg)
Sardijntoren (Boulevard Bankert-Naereboutplein)
Sint-Jacobus de Meerderekerk (Wilhelminastraat)
Standbeeld Vissersvrouw (Boulevard, van de hand Herman Bisschop)
Stadhuis Vlissingen (Stadhuisplein-Paul Krugerstraat)
Timmerfabriek (Scheepswerf De Schelde) (Glacisstraat-Koningsweg)
Watertoren (Badhuisstraat-Spuikomweg)
Westbeer (Boulevard De Ruyter)
Willem III Kazerne (Oranjestraat)
Windorgel (Nollehoofd)
Wooldhuis (Boulevard Evertsen-Kenau Hasselaarstraat)
Zware Plaatwerkerij
Diverse oude gebouwen in de binnenstad van Vlissingen


=== Kunst in de openbare ruimte ===
In de gemeente zijn diverse beelden, sculpturen en objecten geplaatst in de openbare ruimte, zie:
Lijst van beelden in Vlissingen


=== Festivals ===
In Vlissingen vindt sinds 1992 jaarlijks op 5 mei het Bevrijdingsfestival Zeeland plaats rond het Bellamypark, Nieuwendijk en Dijktheater, met voorafgaand de Van Randwijcklezing. Er komen jaarlijks zo'n 30.000 bezoekers op het festival af. Sinds 1999 is er in september het filmfestival Film by the Sea in Cine City, daar komen zo'n 45.000 bezoekers op af. Daarnaast vinden ook jaarlijks het Straatfestival Onderstroom in het gehele centrum, Small sail (iedere vijf jaar het grotere Sail de Ruyter rondom de havens, Highland Games in de Karolingenburcht in Oost-Souburg en dancefeest Groove to Chill (meerdere keren per jaar) in de stad plaats. Sinds 2000 vindt het reddingsevenement Rescue Vlissingen plaats op en rond de Boulevards en de Westerschelde. Bij dit evenement worden demonstraties gegeven van ambulances, brandweer, defensie en politie. Het evenement trok in 2010 zo'n 75.000 bezoekers. In augustus 2013 kwamen zo'n 300.000 mensen op Sail de Ruyter af.


=== Uitstapbestemmingen ===
Het Arsenaal, Arsenaalplein 7
Zeeuws maritiem muZEEum, Nieuwendijk 11
Reptielenzoo Iguana, Bellamypark 31-35
Cine City, Spuikomweg
KipVis Kunstwerkplaats, Dreesstraat 2
Speelcircus Bambini, Baskensburgplein 2
Toeristentram tussen NS Station Vlissingen en het Nollebosch
In het Scheldekwartier komen ook musea: In de oude Verbandkamer/Vakbondsgebouw komt een museum over de Schelde en de Zware Plaatwerkerij wordt een atelier waar het 'Walcherse Panorama' geschilderd wordt en te bezichtigen is voor bezoekers.


=== Winkelen ===
In de wijken Pauwenburg, Papegaaienburg en het Spaans Kwartier zijn kleine winkelcentra. De belangrijkste winkelgebieden in de gemeente Vlissingen liggen in het centrum van Oost-Souburg (Kanaalstraat, Paspoortstraat en Oranjeplein) en het centrum van Vlissingen (Walstraat, Scheldestraat, Scheldeplein, Lange Zelke, Spuistraat en St. Jacobsstraat). In de toekomstige wijk Scheldekwartier komen ook winkels.


=== Stranden ===
In Vlissingen zijn verschillende stranden te vinden. Het bekendste strand is het Badstrand, onderaan de Boulevards. Ook is er nog het Nollestrand dat zich bevindt tussen het Windorgel en het Nollebos. Verder zijn er nog stranden tussen het Nollestrand en Westduin. Vlak bij de Oranjemolen onder de Groene Boulevard ligt een klein strandje genaamd Uncle Beach, op dit strand landden aan het einde van de Tweede Wereldoorlog de geallieerden tijdens Operation Infatuate I. In de buurt is tegenwoordig een herdenkingsgebied gemaakt.


== Onderwijs ==
Naast basisscholen en scholen voor het voortgezet onderwijs is er de MBO-instelling Scalda (voorheen: ROC Zeeland) en de HBO instelling HZ University of Applied Sciences (voorheen: Hogeschool Zeeland) die diverse opleidingen en een steunpunt voor de Open Universiteit herbergt. Scalda en de HZ zijn gevestigd in het gebied dat ook wel Kenniswerf wordt genoemd. Er zijn plannen om een campus in Vlissingen-Stadshaven (Kenniswerf) op te richten, hier zouden bedrijven en de HZ/Scalda samen moeten gaan werken. Aan de Boulevard staat de vroegere Zeevaartschool die maritiem onderwijs biedt op zowel hoger als middelbaar niveau. Dit oude gebouw heeft een rijke historie, en heeft door de jaren heen vele mensen voorbereid op het varende bestaan. In het kenmerkende gebouw komt binnenkort een Zorgboulevard. De zeevaartschool zal zich in nieuwbouw van 7 verdiepingen hoog op de Boulevard vestigen.
Voortgezet onderwijs in Vlissingen:
Christelijke Scholengemeenschap Walcheren (Locatie Bestevaêr: Bossenburghpad)
Scheldemond College (Weyevlietplein)


== Zorg ==
Tegenwoordig is er in Vlissingen één ziekenhuis, het Admiraal de Ruyter Ziekenhuis (ADRZ). Dit ziekenhuis is gesitueerd aan de Koudekerkseweg. Het gebouw grenst aan het Zuidwest Radio Therapeutisch Instituut (ZRTI), dit instituut is gespecialiseerd in radiotherapie. Voorheen waren er meerdere ziekenhuizen in Vlissingen, namelijk het Gasthuis (Hellebardierstraat) het katholieke Sint Josephziekenhuis (Glacisstraat-Van Dishoeckstraat) en het protestante Bethesdaziekenhuis (Koudekerkseweg). Deze ziekenhuizen fuseerden tot Ziekenhuis Walcheren dat bestond tot 2010. Ziekenhuis Walcheren fuseerde op 1 januari 2010 met het Oosterscheldeziekenhuis in Goes, het Zweedse Rode Kruis Ziekenhuis in Zierikzee en het poliklinische Medisch Centrum in Middelburg tot het Admiraal De Ruyter Ziekenhuis. Het ziekenhuis bevindt zich nog altijd in het gebouw van het vroegere Bethesdaziekenhuis, maar is in de loop der tijd wel flink uitgebreid.


== Verkeer en vervoer ==


=== Treinverbindingen ===

Vlissingen is het eindpunt van de Zeeuwse Lijn. Vlissingen heeft twee NS-stations, Station Vlissingen Souburg en Station Vlissingen (vroeger Station Vlissingen Haven) ook bestond vroeger Station Vlissingen Stad. Op de huidige stations stopt sinds de dienstregeling van 2013 twee keer per uur een intercity, waar eerst één keer per uur een stoptrein en een intercity stopte. Station Vlissingen heeft als verzorgingsgebied het zuiden van de stad en West-Zeeuws-Vlaanderen, Station Vlissingen Souburg verzorgt Oost-Souburg en de noordelijke gebieden van Vlissingen.
Vanaf Vlissingen en Vlissingen Souburg is er nu een rechtstreekse verbinding met onder andere Roosendaal, Rotterdam, Den Haag, Schiphol, Amsterdam, Almere en Lelystad. Weliswaar is de reistijd met tien minuten vergroot, doordat de intercity nu stopt op alle stations in Zeeland, aangezien de stoptrein met ingang van de dienstregeling van 2013 is vervallen.
Sinds 2013 rijden er in de avonduren en op zondagochtend ook rechtstreekse treinen naar Leeuwarden en Groningen. Vlissingen is over het spoor dus rechtstreeks verbonden met 7 provinciehoofdsteden, te weten: Middelburg, Den Haag, Lelystad, Assen, Zwolle, Leeuwarden en Groningen.
Er zijn in het verleden ook twee tramlijnen in Vlissingen geweest, de tramlijn Vlissingen - Middelburg en de tramlijn Koudekerke - Vlissingen.


=== Autowegen ===
De A58/E312 biedt een verbinding met Goes en Bergen op Zoom. De autosnelweg loopt door tot aan Eindhoven en wordt als belangrijkste verkeersader van Zeeland gezien. De belangrijkste ontsluitingswegen van Vlissingen-Centrum zijn de Spuikomweg/Badhuisstraat - Koudekerkseweg - Sloeweg door het midden van de stad, Gravestraat - Koningsweg - Nieuwe Vlissingseweg/Prins Hendrikweg in het oosten van de stad of de Scheldestraat - Paul Krugerstraat.


=== Veerdienst ===
Veolia Transport Fast Ferries verzorgt een veerdienst voor fietsers en voetgangers naar Breskens, er wordt vooral van dit vervoer gebruikgemaakt door Zeeuws-Vlaamse scholieren en toeristen, die dit vaak als een boottochtje zien. Sinds de opening van de Westerscheldetunnel in maart 2003 is er geen autoveerdienst meer.


=== Watertaxi ===
Sinds 2012 vaart tussen Station Vlissingen en het dok in het Scheldekwartier een watertaxi via de binnenhavens van de stad.


=== Voormalige ferry's op Engeland ===

Tussen 1875 en 1939 en tussen 1974 en 1994 had de stad een dagelijkse passagiers- en vrachtveerdienst met Engeland. Van 1875 tot en met 1939 werd deze uitgevoerd door de Stoomvaart Maatschappij Zeeland (SMZ) op achtereenvolgens Sheerness, Queenborough, Folkestone en Harwich. Vanwege het uitbreken van de Tweede Wereldoorlog werd de veerverbinding gestaakt. Na de oorlog kon de dienst als gevolg van de zwaar beschadigde haven niet vanuit Vlissingen hervat worden en werd de lijn verplaatst naar Hoek van Holland. Van 1974 tot en met 1994 was de bestemming weer Sheerness en was de exploitatie in handen van Olau Line. Door de economische teruggang in Engeland en de groeiende concurrentie werd de verbinding op 15 mei 1994 opgeheven.


=== Buslijnen ===
Het busvervoer in Vlissingen wordt verzorgd door Connexxion. De belangrijkste bushalte is Betje Wolffplein (Centrum). Ook stappen veel personen in/uit bij de haltes Ziekenhuis Walcheren, Prins Hendrikweg (HZ) en Fast-Ferry/Station. De volgende buslijnen rijden door Vlissingen:
Lijn 55: Middelburg-Station - Vlissingen-Scheldeplein (Centrum), (via Baskensburg - West-Souburg)
Lijn 56: Middelburg-Station - Vlissingen-Fast-Ferry/Station NS, (via Vlissingen-Centrum - Koudekerke)
Lijn 57: Middelburg-Station - Vlissingen-Scheldeplein (Centrum), (via Oost-Souburg)
Lijn 58: Middelburg-Station - Vlissingen-Scheldeplein (Centrum), (via Westerzicht - West-Souburg)
Lijn 60: Terneuzen-Busstation W'scheldetunnel - Vlissingen-Fast-Ferry/Station NS, (via Tolplein)
Lijn 61: Middelburg-Station - Oost-Souburg-Station, (via Vlissingen-Oost - Ritthem)
Lijn 64: Vlissingen-Fast-Ferry/Station NS - Middelburg-Station, (via Zoutelande) Zomerbus


=== Zeeland Cruise Port ===

In de Vlissingse haven komt een aanlegplaats voor cruiseschepen, dit zal een toeristische impuls voor geheel Zeeland betekenen. Het eerste cruiseschip meerde in mei 2009 aan in Vlissingen-Oost, op 20 juli 2010 meerde de MS Prinsendam van de Holland America Line af in de Vlissingse buitenhaven en op 31 mei 2011 het cruiseschip Albatros. De komende jaren wordt begonnen met de bouw van een groot complex met de Cruise-terminal, maar ook met verschillende attracties zoals een kartbaan, klimwand en zwemparcours in de Buitenhaven van Vlissingen.


== Havens en industrie ==

Vlissingen is van oudsher een havenstad. De havenactiviteiten hebben zich in de loop der eeuwen langzaam oostwaarts verplaatst. Eerst waren er alleen havens in de stad. In de negentiende eeuw werden de Buitenhaven en achter de sluizen, samen met het Kanaal d