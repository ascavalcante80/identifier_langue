De krent is een gedroogde, pitloze druif van een druivenras dat zeer kleine vruchten geeft, de Vitis vinifera 'Korinthiaka'. De vergelijkbare sultaninerozijn wordt gemaakt van Vitis vinifera 'Apyrena'.
De naam is afkomstig van het Franse woord raisin de Corinthe, wat weer afkomstig is van de Griekse stad Korinthe. De naam is dus een geoniem. De krent is in Europa te vinden in Griekenland en SiciliÃ«.
De kleur van de krent varieert van bruinachtig tot diep donkerblauw. Hoe donkerder de kleur des te zoeter de krent is. De krent lijkt veel op een rozijn en wordt daar nog al eens mee verward, maar de rozijn is afkomstig van andere druivenrassen met grotere vruchten. Het werkwoord "krenten" wordt gebruikt voor een uitdunningsmethode van druiventrossen.
De vruchten van het krentenboompje zijn ook eetbaar en worden ook wel krenten genoemd, maar zijn sappig en worden in compotes verwerkt en in vroeger tijden ook wel gedroogd als vervanger van de krent.


== Krent in de taal ==
Een gierig persoon wordt ook wel krent of krenterig persoon genoemd; synoniem krentenkakker of vre