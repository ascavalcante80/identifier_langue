Wikivoyage is een vrije reisgids op internet met bestemmingen, onderwerpen en taalgidsen geschreven door onbetaalde auteurs. De naam van de website is een samenvoeging van de woorden "wiki", een softwaresysteem dat iedereen toestaat dingen te wijzigen en aan te vullen, en "voyage", het Franse en Engelse woord voor reizen. De inhoud wordt gepubliceerd onder de copyleft-licentie Creative Commons Naamsvermelding-GelijkDelen, net als Wikipedia.
Het project heeft z'n oorsprong in Wikitravel, een reisgids op internet met een vrije inhoud die in 2003 werd opgezet door Evan Prodromou en Michele Ann Jenkins. Toen deze site verkocht werd aan Internet Brands, startte Wikivoyage in september 2006 als een fork van de Duitse versie van Wikitravel met de specifieke intentie om commerciële belangen te vermijden. De website werd opgericht door de Duitse vereniging Wikivoyage e.V. en kwam beschikbaar voor het publiek op 10 december 2006. De Italiaanse versie, ook een fork van Wikitravel, werd geopend op 10 december 2007.
In de eerste helft van 2012 onderzocht de Engelstalige Wikitravel-gemeenschap, waaronder vrijwel alle moderatoren, de mogelijkheden van een fork vanwege de toenemende onvrede over het slechte beheer door de commerciële eigenaar Internet Brands. Ze benaderden de Wikimedia Foundation om hun interesse in de hosting verkennen. In de loop van het proces werd ook Wikivoyage e.V. erbij betrokken. In augustus 2012 sloten de Engelse, Franse, Nederlandse, Russische en Zweedse taalversies zich aan bij de site van Wikivoyage e.V. Er werd een succesvol reisgids-voorstel ingediend, dat door de Wikimedia Foundation werd goedgekeurd in oktober 2012. De bètaversie van de site, op de servers van de Wikimedia Foundation, begon op 10 november 2012. Op 15 januari 2013 werd de site officieel geopend.


== GeschiedenisBewerken ==
De geschiedenis van Wikivoyage gaat terug tot 7 oktober 2004, toen veel van zijn auteurs en moderatoren verder gingen met het opbouwen van de Duitse aftakking van Wikitravel, in het bijzonder met betrekking tot de Duitse taal. Dit was het gevolg van de teleurstelling toen de overname van wikitravel.org door Internet Brands, een exploitant van media en e-commerce sites, werd aangekondigd op 20 april 2006. Extra onvrede met de managementstijl van het project leidde tot de beslissing door de meeste Duitse beheerders en auteurs om het project voort te zetten als een fork.
Na een half jaar van voorbereiding werd de non-profit vereniging Wikivoyage eV opgericht en geregistreerd. Het is zowel de eigenaar van de domeinnamen als de exploitant van de server. Op 10 december 2006 ging het project online met de database overgenomen van de Duitstalige Wikitravel. Na zeven maanden was 40% van de artikelen nieuw, oplopend tot 50% na 10 maanden. In dit stadium waren er nog een aantal belangrijke hiaten in de dekking, maar er waren diverse artikelen voor reisbestemmingen zoals Egypte, Thailand en Zwitserland en voor het reisonderwerp fietsen. De Italiaanse tak van Wikivoyage werd op 10 december 2007 gelanceerd. De organisatie van mediagegevens en het beheer van gebruikerstoegang was reeds toepasbaar voor gebruik in takken in andere talen.
Het project was onderwerp van nieuwsberichten in met name de Zwitserse radio en pers. De krant Tages-Anzeiger van Zürich en het Zwitserse radiostation DRS1 berichtten in grote lijnen over het project zonder de bestaande tekortkomingen verbergen. Het project wordt voornamelijk ondersteund door de Duitse en Zwitserse auteurs.


=== Migratie naar de Wikimedia FoundationBewerken ===
In 2012 werd na een lange geschiedenis van ontevredenheid met Wikitravel's beheerder en eigenaar Internet Brands, voorgesteld dat de gemeenschap van Wikitravel hun werk van Wikitravel forkt met inbegrip van Wikitravel Shared en samen met de bestaande sites bij Wikivoyage worden samengevoegd om een ​​nieuwe reiswiki te creëren die wordt gehost door de Wikimedia Foundation, de eigenaar van Wikipedia en een groot aantal andere non-profit referentiesites op basis van een wikigemeenschap-cultuur. Na een lange discussie door gebruikers van alle drie de gemeenschappen, opmerkingen door hun respectievelijke gastheren en bevestiging door de Wikimedia Foundation dat het bereid is een reisproject te beheren als de gebruikers dat willen, besloot de meerderheid van de moderatoren en bureaucraten op Wikitravel om hun bestaande werk te forken naar Wikivoyage.
De inhoud van Wikitravel en de bijbehorende 'Commons' (foto's, video en andere mediabestanden) in alle talen en van Wikitravel Commons zijn gedownload als een databasedump ter voorbereiding van een dergelijke migratie op 2 augustus 2012 en als uitgangspunt voor de bestaande wiki. Forking is een normale of verwachte activiteit in wikigemeenschappen en wordt toegestaan ​​door de Creative Commons-licentie die in gebruik is op sites zoals Wikitravel en ook in de wikisoftware die Wikitravel gebruikt is opgenomen als faciliteit. Internet Brands schakelde deze functie kort na deze datum uit als poging de datamigratie of forking te voorkomen. De gemeenschapdiscussie op Wikimedia eindigde op 23 augustus 2012 met 540 voor en 152 stemmen tegen de oprichting van het reisgidsproject bij de Wikimedia Foundation. De dubbele migratie naar de Wikimedia Foundation vindt plaats gedurende oktober en november 2012.
Als onderdeel van de migratie is het de bedoeling dat de huidige eigenaar en gebruikerslichaam "Wikivoyage eV" zal blijven bestaan ​​als een geassocieerde organisatie die op organisatorisch niveau is aangesloten bij de Wikimedia Foundation. Wikivoyage verklaarde dat, bevrijd van de noodzaak om de servers te onderhouden, het zou kunnen profiteren door het vergroten van haar werkzaamheden voor de outreach, steun aan de gemeenschap, ruimte voor discussie en informatie en technische verbeteringen aan de software van de site.
In september 2012 diende Internet Brands rechtszaken in tegen twee moderatoren van Wikitravel die werden beschuldigd van inbreuk op het handelsmerk en commercieel wangedrag in de voorstellen met betrekking tot de site. De twee moderatoren en de Wikimedia Foundation wijzen deze zaak af als een voorbeeld van een SLAPP-rechtszaak: een zaak zonder plausibele juridische gronden met de primaire bedoeling om af te schrikken, te overweldigen, of om personen in hun volledig legale acties te frustreren.
Na een stemming op de Meta-Wiki kreeg Wikivoyage op 8 januari 2013 haar nieuwe logo.


== Organisatie en werkingBewerken ==


=== WerkingBewerken ===
Wikivoyage maakt gebruik van dezelfde vrije MediaWiki-software die wordt gebruikt door Wikipedia, om een op internet gebaseerd gebruik mogelijk te maken zonder registratie voor niet-bijdragende gebruikers. De kwaliteitsborging gebeurt op dezelfde wijze a