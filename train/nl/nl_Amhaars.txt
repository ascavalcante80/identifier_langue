Het Amhaars (አማርኛ) is een Semitische taal die in Ethiopië gesproken wordt en daar tevens de officiële werktaal is. Het wordt hoofdzakelijk gesproken in de regio Amhara en in de hoofdstad Addis Abeba. De etnische groep die de taal als moedertaal spreekt, wordt de Amharen genoemd.
De taal wordt door zo'n 27 miljoen mensen als eerste taal gesproken en door zo'n 7 tot 15 miljoen als tweede taal. Amhaars wordt ook buiten Ethiopië gesproken, vooral in Egypte, Israël en Zweden. Tevens werd het tot 1991 in Eritrea gesproken omdat het land tot dat jaar bezet was door Ethiopië, dat het als officiële taal opgaf. Het is, na het Arabisch, de meest gesproken Semitische taal ter wereld.


== SchriftBewerken ==
De taal wordt geschreven in een aangepaste versie van het Ethiopisch schrift, "Fidäl" (ፊደል) ook Ge'ez genoemd. Het Ethiopisch schrift werd vroeger gebruikt in Ge'ez, een Ethiopische taal die nu alleen in de Ethiopisch-orthodoxe Kerk gebruikt wordt. In 2005 is een serieboek uitgegeven (door EthioNL Diensten) in het Ge'ez alfabet waarmee Nederlandstaligen de Amhaarse taal zelf kunnen leren.


== Amha