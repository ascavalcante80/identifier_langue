Star Alliance is een alliantie van samenwerkende luchtvaartmaatschappijen opgericht in 1997. Het hoofdkantoor is in Frankfurt, Duitsland. De Duitse luchtvaartmaatschappij Lufthansa wordt gezien als de hoofdmaatschappij van Star Alliance.


== BeschrijvingBewerken ==
Het eerste doel van de alliantie is om via codesharing reizigers een gemakkelijke doorverbinding via de Star Alliance-luchtvaartmaatschappijen te geven door betere aansluitingen en gecoördineerde realtimeticketreserveringen via Amadeus GDS, Worldspan, Sabre en Galileo GDS.
Het tweede doel is een uniforme servicekwaliteit en het onderling erkennen van de Frequent Flyer Programma's van de leden. Alle leden van de alliantie zijn lid van SITA Inc en IATA.
Luchtvaartmaatschappijen die geassocieerd zijn met de volwaardige leden worden ook als deelnemers aan de alliantie beschouwd. Er zijn ook geassocieerde leden van Star Alliance, omdat de moedermaatschappij een controlerend aandeel heeft in deze maatschappijen. Geassocieerde leden hebben echter geen stemrecht.
In het najaar van 2008 bedienden de luchtvaartmaatschappijen van de Star Alliance 975 bestemmingen in 162 landen met dagelijks meer dan 18.100 vertrekkende vluchten (inclusief regionale luchtvaartmaatschappijen die geheel of gedeeltelijk het eigendom zijn van de leden). In totaal werken 401.577 personeelsleden voor de deelnemende maatschappijen en werden in het laatste jaar 499.960.000 passagiers met 3359 vliegtuigen vervoerd.
Concurrerende allianties zijn SkyTeam en Oneworld.


== LedenBewerken ==
Aegean Airlines (Griekenland)
Air Canada (Canada)
Air China (China)
Air India (India)
Air New Zealand (Nieuw-Zeeland)
All Nippon Airways (Japan)
Asiana Airlines (Zuid-Korea)
Austrian Airlines (Oostenrijk)
Avianca/TACA Airlines (Colombia/El Salvador)
Brussels Airlines (België)
Copa Airlines (Panama)
Croatia Airlines (Kroatië)
EgyptAir (Egypte)
Ethiopian Airlines (Ethiopië)
EVA Air (Taiwan)
LOT Polish Airlines (Polen)
Lufthansa (Duitsland)
SAS (Scandinavië)
Singapore Airlines (Singapore)
South African Airways (Zuid-Afrika)
Swiss International Air Lines (Zwitserland)
TAP Portugal (Portugal)
Thai Airways International (Thailand)
Turkish Airlines (Turkije)
United Airlines (Verenigde Staten)


=== Regionale ledenB