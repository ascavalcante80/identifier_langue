William Howard Taft (Cincinnati (Ohio), 15 september 1857 â€“ Washington D.C., 8 maart 1930) was de 27e president van de Verenigde Staten, en - na zijn presidentschap - opperrechter van de Verenigde Staten van het Amerikaanse Hooggerechtshof.
Zijn vader was rechter. Zelf ging hij ook rechten studeren aan Yale University. Na zijn studie keerde hij terug naar Cincinnati om er te gaan werken als advocaat. Namens de Republikeinse Partij werd hij in verschillende juridische functies verkozen. Onderwijl trouwde hij met Helen Herron. Ze kregen drie kinderen.
In 1900 werd Taft door president William McKinley aangesteld als voorzitter van een commissie die ervoor zorg moest dragen dat in de Filipijnen een burgerregering ingesteld zou worden. Van 1901 tot 1904 was Taft vervolgens gouverneur-generaal van de Filipijnen, waarna hij in het kabinet van Theodore Roosevelt van 1904 tot 1908 de functie van minister van Oorlog bekleedde. Roosevelt wilde graag dat Taft hem zou opvolgen. Taft, meer een jurist dan een politicus, haatte het campagnevoeren. Niettemin versloegen hij en zijn running mate James Sherman met hulp van Roosevelt de Democratische kandidaat William Jennings Bryan.
Het presidentschap zou evenwel geen succes worden. Vooral zijn tariefwetten, met name de Payne-Aldrich Act, leidden tot hevige beroering. Progessievere Republikeinen scheidden zich zelfs af om een nieuwe Progressive Party op te richten. Namens die nieuwe partij deed Theodore Roosevelt in 1912 een nieuwe gooi naar het presidentschap. Deze republikeinse tweespalt, maakte de weg voor de verkiezing van de Democraat Woodrow Wilson vrij die met 42% genoeg had tegenover Roosevelt 27% en Taft 23%.
Taft was de enige Amerikaanse president die na zijn ambtstermijn lid werd van het Hooggerechtshof. Als Opperrechter van de Verenigde Staten, voorgedragen door president Warren G. Harding voelde hij zich als een vis 