Überlingen is een plaats en gemeente in de Duitse deelstaat Baden-Württemberg, en maakt deel uit van het Bodenseekreis. Überlingen telt 22.046 inwoners. De stad ligt aan de noordoever van het Bodenmeer. Het deel van het Bodenmeer waaraan de stad ligt heet naar de stad: het Überlingermeer. Aan de oever van het Bodenmeer is een wandelpromenade. Ook is hier een rederij gevestigd, welke in het toeristenseizoen pleziervaarten organiseert over het meer. In het westen van de stad, buiten het oude stadscentrum, is een kuuroord gevestigd. Om het oude stadscentrum ligt een middeleeuwse stadsmuur. In dit oude stadscentrum bevindt zich een eeuwenoud stadhuis met houtsnijwerk.


== Geschiedenis ==
De plaats wordt voor het eerst in 770 genoemd. In het artikel over de Rijksstad Überlingen is meer informatie te vinden over de geschiedenis van de stad.
Op 1 juli 2002 was er in de buurt van Überlingen een botsing tussen 2 vliegtuigen, die bekendstaat als de "Vliegtuigbotsing Überlingen". Hierbij kwamen alle inzittenden om het leven. Het was een van ergste vliegrampen in de Duitse geschiedenis.


== Zie ook ==
Sint-Nicolaaskerk


== Stadsdelen ==
Bambergen: Forsthaus Hohrain, Heffhäusle, Neuhof, Ottomühle, Reuthemühle, Schönbuch
Bonndorf: Buohof, Eggenweiler, Fuchsloch, Haldenhof, Helchenhof, Kaienhof, Negelhof, Talmühle, Walpertsweiler
Deisendorf: Hasenweide, Katharinenhof, Klammerhölzle, Königshof, Nonnenhölzle, Scheinbuch, Wilmershof
Hödingen: Länglehof, Spetzgart
Kernstadt: Altbirnau, Andelshofen, Aufkirch, Brachenreute, Brünnensbach, Goldbach, Höllwangen, Hohenlinden, Kogenbach, Rengoldshausen, Restlehof, Reutehöfe, Weiherhöfe
Lippertsreute: Bruckfelder Mühle,