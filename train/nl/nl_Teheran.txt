Teheran (Perzisch: تهران, Tehran) is de hoofdstad van Iran en tevens de hoofdplaats van de gelijknamige provincie Teheran. Ze ligt in het noordelijke gedeelte van het land aan de voet van de Elboers. Tijdens de census van 2011 had de stad Tehrān meer dan acht miljoen inwoners. Tezamen met de voorsteden wordt in het stedelijk gebied een inwoneraantal van ruim 13 miljoen geschat.


== GeografieBewerken ==
Tehrān ligt op een hoogte variërend van ongeveer 1100 meter in het zuidelijke gedeelte van de stad tot 1750 meter in het noordelijke gedeelte van de stad.
Tehrān heeft een landklimaat met grote temperatuurverschillen tussen zomer en winter. De zomers zijn droog en heet. De gemiddelde temperatuur voor de maand juli ligt boven de dertig graden. De winters zijn koud, met temperaturen rond het vriespunt. In de winter valt geregeld sneeuw in de stad.
Tehrān kent een groot aantal straten met aan weerszijden oude platanen, wat de stad de bijnaam 'Plataanstad' gaf in de geschiedenis.


== GeschiedenisBewerken ==
Tehrān wordt voor het eerst vermeld in de elfde eeuw v.Chr., maar archeologische opgravingen hebben aangetoond dat de eerste bewoners zich zo rond 3000 v.Chr. vestigden. Tehrān was vroeger een van de dorpen van de grote, oude stad Rey. Pas vanaf de zeventiende eeuw ontwikkelde Teheran zich tot een echte stad.
Agha Muhammad Khan, de stichter van de Kadjaren-dynastie, koos Tehrān in 1788 als de hoofdstad van Iran. De tweede sjah van de Kadjaren, Fath Ali, die de basis legde voor een Perzische culturele renaissance, liet mooie en grote paleizen optrekken in Teheran. Onder zijn regering vestigden zich vele ambachtslieden en kooplieden uit oudere Perzische centra als Kashan, Isfahan, Shiraz en Tabriz in de nieuwe hoofdstad.


== Teheran tegenwoordigBewerken ==
De bevolking is overwegend jong en hoog opgeleid, hoewel vrij veel (hoogopgeleide) jongeren door de zeer slechte economische omstandigheden de stad verlaten en zich elders in de wereld vestigen.
Onder andere door de grootte, de slechte verkeerssituatie en mede door het sterk verouderde wagenpark en zijn ongunstige ligging, kampt de stad met een enorme luchtvervuiling. Tehrān behoort in dit opzicht tot de vijf meest vervuilde steden ter wereld en het gebeurt niet zelden dat scholen sluiten vanwege smogalarm. In 2000 opende de metro van Teheran die op sommige trajecten een alternatief biedt voor het drukke wegverkeer. Het netwerk heeft anno 2010 drie lijnen, een lengte van meer dan vijftig kilometer en bestaat uit 52 stations.


== Bestuurlijke indelingBewerken ==

Tehrān is onderverdeeld in 22 gemeentelijke districten, elk met zijn bestuurlijke centrum.
Binnen deze 22 districten liggen de volgende grote wijken:
Abbas Abad, Afsariyeh, Amaniyeh, Amir Abad, Aryashahr, Bagh Feiz, Baharestan, Darakeh, Darband, Dardasht, Dar Abad, Darrous, Dehkadeh Olampik, Ekhtiyariyeh, Ekbatan, Elahiyeh, Evin, Farmanieh, Fereshteh, Gheitariye, Gholhak, Gisha, Gomrok, Hasan Abad, Jamaran, Jannat Abad, Javadiyeh, Jomhuri, Jordan, Lavizan, Mehran, Narmak, Navab, Nazi Abad, Niavaran, Park-e Shahr, Pasdaran, Piroozi, Punak, Ray, Sa'adat Abad, Sadeghiyeh, Seyed Khandan, Sohrevardi, Shahrara, Shahr-e ziba, Shahrak-e Gharb, Shemiran, Tajrish, Tehranno, Tehranpars, Tehransar, Vanak, Velenjak, Yaft Abad, Yusef Abad, Zafaraniyeh, etc.


== BouwwerkenBewerken ==
Beroemd zijn de bazaar in het zuiden van de stad waar een keur aan producten kan worden gekocht, het voormalige paleis van de sjah, alsmede de vele parken die de stad telt.
Moderne bouwwerken zijn onder andere de Borj-e Milad en de Azadi-toren op het Azadi-plein.


== ToerismeBewerken ==
Tehrān, als hoofdstad van Iran, heeft een schat aan culturele bezienswaardigheden.
De Pauwentroon van de Perzische sjahs is te vinden in het Golestan Paleis.
Enkele van de bekende musea zijn het Nationaal Museum van Iran, het Saadabad paleizencomplex, het Glaswerk en keramiekmuseum van Iran, het Tapijtenmuseum, het Teheran Underglass schilderij museum, het Niavaran paleizencomplex en het Safir kantoormachinemuseum.
Het Teheran Museum van Hedendaagse Kunst heeft werken van grote kunstenaars als Van Gogh, Pablo Picasso en Andy Warhol. Deze collectie van schilderijen is nog geselecteerd door de voormalige keizerin Farah Diba.
Teheran is ook de plaats waar de Iraanse keizerlijke kroonjuwelen worden bewaard. Deze collectie, ook wel de keizerlijke kroonjuwelen van Perzië genoemd, wordt gezien als de grootste, meest schitterende en waardevolle juweelcollectie in de wereld. Ze bestaat uit een set van kronen en tronen, ongeveer 30 tiara's, talrijke aigrettes, juweel-beslagen zwaarden en schilden, een grote hoeveelheid kostbare losse edelstenen, waaronder de grootste collecties van smaragden, robijnen en diamanten in de wereld. Het bevat ook andere items die door de Shahs van Iran tijdens het 2500-jarig bestaan van het Iraanse koninkrijk zijn verzameld. De collectie is nog steeds te zien in de Iraanse centrale bank in Teheran.


== MediaBewerken ==
Press TV, een Engelstalige internationale nieuwszender


== StedenbandBewerken ==

 Verenigde Staten: Los Angeles
 Verenigde Staten: New York
 Canada: Toronto
 Canada: Vancouver
 China: Peking
 Verenigd Koninkrijk: Londen
 Turkije: Istanboel
 Cuba: Havana
 Zuid-Korea: Seoel
 Zuid-Afrika: Pretoria
 Rusland: Moskou
 Wit-Rusland: Minsk
 India: New Delhi
 Afghanistan: Kabul
 Verenigde Arabische Emiraten: Dubai
 Libanon: Beiroet
 Australië: Sydney


== GeborenBewerken ==
Serge Rezvani (1928), schilder, auteur en liedjestekstschrijver
Forough Farrokhzad (5 januari 1935 - 1967), dichteres en filmmaakster
Barbet Schroeder (1941), filmregisseur
Abdulkarim Soroush (16 december 1945), Iraans filosoof
Sina Tamaddon (1957), Senior Vice President Apple Inc.
Mohammad Javad Zarif (7 januari 1960), diplomaat, hoogleraar en politicus
Farah Karimi (15 november 1960), ex-politica (Tweede Kamerlid GroenLinks)
Khosrow Hassanzadeh (1963), beeldend kunstenaar
Omid Kordestani (1963), Senior Adviseur Google
Nasrin Sotoudeh (1963), advocate en mensenrechtenverdedigster
Shaun Toub (1963), acteur
Afshin Ellian (27 februari 1966), hoogleraar
Mehrdad Oskouei (1969), filmmaker
Reza Shahroudi (21 februari 1972), voetballer
Maz Jobrani (26 februari 1972), acteur, filmproducent, scenarioschrijver en komiek
Vahid Hashemian (21 juli 1976), voetballer
Mehdi Mahdavikia (24 juli 1977), voetballer
Ali Karimi (8 januari 1978), voetballer
Omid Abtahi (12 juli 1979), Amerikaans acteur
Sami Yusuf (juli 1980), zanger
Nasim Pedrad (18 november 1981), (stem)actrice
Andranik Teymourian (6 ma