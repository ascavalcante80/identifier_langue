Édith Piaf is het pseudoniem van Édith Giovanna Gassion (Parijs, 19 december 1915 – Grasse, 10 oktober 1963), die als Franse zangeres wereldwijde bekendheid kreeg. 'Piaf' is Frans voor 'mus'. Zij zong chansons, waarvan de bekendste zijn: La Vie en rose, Non, je ne regrette rien en Milord (geschreven door Georges Moustaki).


== Levensloop en carrière ==
Édith Piaf werd in Parijs geboren als dochter van een Italiaans-Berberse kroegzangeres en een Franse acrobaat. Zij werd opgevoed door haar grootmoeder, die in Normandië een bordeel uitbaatte. Haar debuut als zangeres maakte zij rond haar vijftiende jaar als straatzangeres. Toen Piaf 17 jaar was, kreeg ze een dochter (Marcelle), verwekt door Louis Dupont, een Parijse koerier op wie zij verliefd geworden was. Het kind overleed op tweejarige leeftijd aan een hersenvliesontsteking.
Zij werd op twintigjarige leeftijd als zangeres ontdekt door de eigenaar van het Parijse Cirque Médrano. In 1936 trad zij voor het eerst op in dat theater. Piaf was bij publieke optredens erg nerveus. Nachtclubeigenaar Louis Leplée moedigde haar aan desondanks door te gaan en gaf haar de bijnaam La Môme Piaf (Het Meisje Mus). Leplée werd korte tijd later vermoord. Piaf werd verdacht van medeplichtigheid, maar werd vrijgesproken.
Piaf raakte bevriend met verscheidene beroemdheden, zoals de zanger Maurice Chevalier en de dichter Jacques Borgeat. In 1940 schreef Jean Cocteau voor haar het toneelspel Le Bel Indifférent.
Tijdens de Duitse bezetting in de Tweede Wereldoorlog schreef Piaf haar befaamde lied La Vie en rose. Zij was toen zowel bij de Duitse bezetters als onder de Franse bevolking een geliefde zangeres. Na de oorlog trad ze overal in Europa op en breidde haar roem zich buiten Frankrijk uit. Haar tragische leven wordt weerspiegeld in haar muziek, met als specialiteit de met hartverscheurende stem voorgedragen scherpe ballade.
De bokser Marcel Cerdan was dé liefde van Piaf. Cerdan was gehuwd en had drie kinderen. Piaf was zijn maîtresse. In 1949 overleed Cerdan door een vliegtuigongeluk. Piaf kwam haar verdriet moeilijk te boven. Toch huwde zij daarna nog tweemaal. Van 1952 tot 1956 was zij getrouwd met de zanger Jacques Pills en in 1962 trouwde ze met Theophanis Lamboukas (bekend als Théo Sarapo), een 20 jaar jongere zanger en acteur. Lamboukas werd ervan verdacht enkel met Édith getrouwd te zijn om haar roem en geld. Zij eiste publiekelijk haar recht op om hem lief te hebben en zong Le droit d'aimer voor haar geliefde.
Het Parijse Olympia is de plaats waar Édith Piaf bekendheid verwierf en waar zij een paar maanden voor haar dood een gedenkwaardig concert gaf.
Aan het eind van haar leven had ze enkele van haar grootste muzikale successen, waaronder het chanson Non, je ne regrette rien. Op 7 april 1963 nam zij voor het laatst een lied op: L'homme de Berlin. Het werd pas jaren na haar dood uitgebracht.


=== Overlijden ===

Piaf overleed op nog geen 48-jarige leeftijd aan een inwendige bloeding in Plascassier (gemeente Grasse), departement Alpes-Maritimes, op 10 oktober 1963. Haar lichaam werd per ambulance naar haar huis in Parijs overgebracht, waar het voor het publiek werd opgebaard. Jean Cocteau, haar grote vriend, werd binnen enkele uren na het horen van het nieuws over haar dood door een hartaanval getroffen en overleed ook. Naar verluidt zou hij hebben gezegd: "Ik ben ongeneeslijk ziek, dat is erg; Piaf is dood, dat is erger." Ze werd begraven op de begraafplaats Père-Lachaise in Parijs. Haar begrafenis trok honderdduizenden belangstellenden en de plechtigheid bij de begraafplaats werd geblokkeerd door meer dan veertigduizend bewonderaars. Charles Aznavour, die de start van zijn carrière aan Piaf te danken had - ze ging met hem op reis in Frankrijk en de Verenigde Staten -, herinnerde eraan dat de begrafenis van Piaf het enige moment was na de Tweede Wereldoorlog dat het verkeer in Parijs stil lag.


== Betekenis ==
Vandaag de dag wordt zij herinnerd en gerespecteerd als een van de grootste zangeressen die Frankrijk ooit heeft gehad. Haar leven had echter verschillende kanten: haar beroemdheid contrasteerde scherp met haar droevige persoonlijke leven.


== Museum ==
Aan Piaf is in Frankrijk een museum gewijd: Musée Édith Piaf aan 5, rue Crespin du Gast, 75011, Parijs.


== Films ==
Er zijn diverse films en documentaires over haar leven gemaakt, waaronder La Vie en Rose/La Môme (2007) van Olivier Dahan, met Marion Cotillard en Gérard Depardieu als hoofdrolspelers. In de in 2010 uitgebrachte Amerikaans/Britse speelfilm Inception speelt Piafs lied Non, je ne regrette rien een grote rol.


== Radio 2 Top 2000 ==


== Muziek ==
1925
Comme un moineau
1933
Entre Saint-Ouen et Clignancourt
1934
L'Étranger
1935
Mon apéro
La Java de Cézigue
Fais-moi valser
1936
Les mômes de la clôche
J'suis mordue
Mon légionnaire
Le contrebandier
La fille et le chien
La Julie jolie
Va danser
Chand d'habits
Reste
Les hiboux
Quand même (uit de film La Garçonne)
La petite boutique
Y'avait du soleil
Il n'est pas distingué
Les deux ménétriers
Mon amant de la coloniale
C'est toi le plus fort
Le fanion de la légion
J'entends la sirène
Ding, din, dong
Madeleine qu'avait du cœur
Les marins ça fait des voyages
Simple comme bonjour
Le mauvais matelot
Celui qui ne savait pas pleurer
1937
Le grand voyage du pauvre nègre
Un jeune homme chantait
Tout fout le camp
Ne m'écris pas
Partance (met Raymond Asso)
Dans un bouge du vieux port
Mon cœur est au coin d'une rue
1938
С'est lui que mon cœur a choisi
Paris-Méditerranée
La Java en mineur
Browning
Le Chacal
Corrèqu'et réguyer
1939
Y'en a un de trop
Elle fréquentait la Rue Pigalle
Le petit monsieur Triste
Les deux copains
Je n'en connais pas la fin
1940
Embrasse-moi
On danse sur ma chanson
Sur une colline
c'est la moindre des choses
Escale
La fille de joie est triste (L'Accordéoniste)
1941
Où sont-ils, mes petits copains?
C'était un jour de fête
C'est un monsieur très distingué
J'ai dansé avec l'amour (uit de film Montmartre-sur-Seine)
Tu es partout (uit de film Montmartre-sur-Seine)
L'Homme des bars
Le vagabond
1942
Jimmy, c'est lui
Un coin tout bleu (uit de film Montmartre-sur-Seine)
Sans y penser
Un monsieur me suit dans la rue
1943
j'ai qu'à l'regarder...
Le chasseur de l'hôtel
C'était une histoire d'amour
Le brun et le blond
Monsieur Saint-Pierre
Coup de grisou
De l'autre côté de la rue
La demoiselle du cinqième
1944
Les deux rengaines
Y'a pas d'printemps
Les histoires de coeur
C'est toujours la même histoire
1945
Le disque usé
Elle a...
Regarde-moi toujours comme ça
Les gars qui marchaient
Il riait
Monsieur Ernest a réussi
1946
La vie en rose
Les trois cloches (met Les Compagnons de la chanson)
Dans ma rue
J'm'en fous pas mal
C'est merveilleux (uit de film Étoile sans lumière)
Adieu mon cœur
Le chant du pirate
Céline (met Les Compagnons de la Chanson)
Le petit homme
Le roi a fait battre tambour (met Les Compagnons de la Chanson)
Dans les prisons de Nantes (met Les Compagnons de la Chanson)
Mariage
Un refrain courait dans la rue
Miss Otis regrets
1947
c'est pour ça (uit de film Neuf garçons, un cœur)
Qu'as-tu fait John?
Sophie (uit de film Neuf garçons, un cœur)
Le geste
Si tu partais
Une chanson à trois temps
Un homme comme les autres
Les cloches sonnent
Johnny Fedora et Alice blue bonnet
Le rideau tombe avant la fin
Elle avait son sourire
1948
Monsieur Lenoble
Les amants de Paris
Il a chanté
Les vieux bateaux
Il PLEUT
Cousu de fil blanc
Amour du mois de mai
Monsieur X
1949
Bal dans ma rue
Pour moi tout' seule
Pleure pas
Le prisonnier de la tour (Si le roi savait ça Isabelle)
L'Orgue des amoureux
Dany
Paris (uit de film L'Homme aux Mains d'Argile)
Hymne à l'amour
1950
Hymne à l'amour
Le chevalier de Paris
Il fait bon t'aimer
La p'tite Marie
Tous les amoureux chantent
Il y avait
c'est d'la faute à tes yeux
c'est un gars
Hymn to Love
Autumn Leaves
The Three Bells
Le ciel est fermé
La fête continue
Simply a Waltz
La vie en rose (Engelse versie)
1951
Padam... Padam...
Avant l'heure
L'Homme que j'aimerai
Du matin jusqu'au soir
Demain (Il fera jour)
C'est toi (met Eddie Constantine)
Rien de RIEN
Si, si, si, si (met Eddie Constantine)
À l'enseigne de la fille sans cœur
Télégramme
Une enfant
Plus bleu que tes yeux
Le noël de la rue
La valse de l'amour
La rue aux chansons
Jezebel
Chante-moi (met M. Jiteau)
Chanson de Catherine
Chanson bleue
Je hais les dimanches
1952
Au bal de la chance
Elle a dit
Notre-Dame de Paris
Mon ami m'a donné
Je t'ai dans la peau (uit de film Boum sur Paris)
Monsieur et madame
Ça gueule ça, madame (met Jacques Pills) (uit de film Boum sur Paris)
1953
Bravo pour le clown
Sœur Anne
N'y va pas Manuel
Les amants de Venise
L'effet qu'tu m'fais
Johnny, tu n'es pas un ange
Jean et Martine
Et moi...
Pour qu'elle soit jolie ma chanson (met Jacques Pills) (uit de film Boum sur Paris)
Les croix
Le bel Indifférent
Heureuse
1954
La goualante du pauvre Jean
Enfin le printemps
Retour
Mea culpa
Le "ça ira" (uit de film Si Versailles m'était conté)
Avec ce soleil
L'Homme au piano
Sérénade du pavé (uit de film French Cancan)
Sous le ciel de Paris
1955
L'Accordéoniste
Un grand amour qui s'achève
Miséricorde
c'est à Hambourg
Légende
Le chemin 