Scharlakenrood (Van het Perzisch سقرلات saqerlât) is een rode kleur, tussen rood en oranje in. Het is roder dan vermiljoen. De wollen stof scharlaken werd vaak in deze kleur geverfd. Een veel gebruikte scharlakenrode kleurstof, karmijn, werd ontwikkeld door Cornelis Drebbel.

Scharlaken (RGB : #FF2400)
Het emissiespectrum van strontium wordt als scharlaken beoordeeld. De emissielijnen van dit element liggen bij 640.8 nm, 650.4 nm, 687.8 nm en 707.0 nm. Om deze kleur wordt strontium veel in vuurwerk toegepast.
Een pigment dat scharlakenrood benadert is Sudanrood IV; dit is niet als kleurstof voor levensmiddelen toegestaan.
De kleur scharlakenrood was een huiskleur van Ferrari, tegenwoordig wordt een lichtere, frissere kleur gebruikt.
Paars of scharlaken is in wezen geen heraldische kleur maar zij wordt in de heraldiek wel toegepast, soms als natuurlijke kleur.


== Trivia ==
Michel Faber schreef de historische roman Lelieblank, scharlakenrood (The Crimson Petal and the White, 2002) over een prostituee in Londen rond 1875. 'Crimson' betekent eigenlijk karmozijn, een andere schakering van rood, die meer naar paars zweemt.
De kleur scharlakenrood komt in de Bijbel meerdere keren voor. De vertaling van 1951 noemt het 47 keer. Twee van de meest bekende teksten luiden:
(Jesaja (hoofdstuk) 1: (vers) 18) Al waren uw zonden als scharlaken, zij zullen wit worden als sneeuw.
(Jozua (hoofdstuk) 2: (vers) 21) Daarop liet zij (Rachab) hen gaan en zij gingen heen; en zij bond het scharlaken koord aan het venster. De organisatie Scharlaken Koord, die zich bezighoudt met hulpverlening aan prostituees, dankt haar naam aan dit vers.

Scharlaken is ook een familienaam die voorkomt in het zuiden van Nederland en in België. Naast Scharlaken komen ook Scharlaeken, Scharlakens, Schaerlaeckens en Scharlakens voor.
De schat van Scharla