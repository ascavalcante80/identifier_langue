Wiktionary (een samentrekking van wiki en dictionary; de Nederlandstalige versie heet WikiWoordenboek) is een project van de Wikimedia Foundation met als doel de creatie van een kosteloos meertalig woordenboek van alle woorden in alle talen. Het project geeft zowel informatie over taalkundige eigenschappen (zoals spelling en eventuele spellingsvarianten, etymologische herkomst voor zover bekend, verkleinde vormen, meervoud en afleidingen) alsook vertalingen in andere talen.
In principe komen in iedere Wiktionary zo veel mogelijk woorden uit zo veel mogelijk verschillende talen te staan. Een basisvoorwaarde voor opname is dat het woord al enige tijd gebruikt wordt en in een aantal onafhankelijke bronnen is terug te vinden. Neologismen zijn dus niet toegestaan.
Wanneer een bepaalde woordvorm in meerdere talen qua schrijfwijze exact hetzelfde is, worden al deze woorden op dezelfde pagina gezet waarbij voor elke taal afzonderlijk een aparte ingang worden gemaakt. Daarbij doet het er niet toe of er tussen de woorden in de verschillende talen enig etymologisch verband is (het kan dus gaan om leenwoorden of cognaten, maar ook om woorden die in de verschillende talen toevallig dezelfde woordvorm zonder dat er sprake is van een etymologisch verband, zoals pad in het Nederlands en Engels).


== GeschiedenisBewerken ==
De Engelse Wiktionary werd gestart op 12 december 2002. Deze versie omvat ook een aparte thesaurus genaamd Wikisaurus, en een apart woordenboek voor Basic English.
Sinds 1 mei 2004 zijn de andere Wiktionaries eveneens gestart. De eerste anderstalige versies waren in het Frans en Pools. In mei 2009 waren er in totaal meer dan 5 miljoen ingangen in 272 verschillende talen. De Engelstalige Wiktionary telde in december 2010 ruim 2.179.000 begrippen, de Nederlandstalige ruim 102.000.
Veel ingangen worden door middel van een bot die ingangen uit andere woordenboeken importeert aangemaakt. De Franse en Vietnamese versies importeerd