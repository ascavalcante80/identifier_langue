De vlag van het Verenigd Koninkrijk of de Union Flag, ook wel de Union Jack genoemd, is de nationale vlag van het Verenigd Koninkrijk van Groot-Brittannië en Noord-Ierland, en werd ook in heel het Britse Rijk gebruikt. De vlag behoudt een officiële of semi-officiële status in vele landen van het Gemenebest van Naties.

De vlag wordt ook wel de Union Jack genoemd, hoewel dit niet correct is, omdat jack geus betekent, een vlag die in de mast van een schip gehesen wordt. Daarom wordt de vlag dan ook officieel de Union Flag genoemd. In Canada wordt deze vlag de Royal Union Flag genoemd. De vlag gebruikt op Amerikaanse schepen wordt ook de Union Jack genoemd.
Het huidige ontwerp van de vlag dateert van 1801, toen de kronen van Groot-Brittannië en Ierland verenigd werden in het Verenigd Koninkrijk van Groot-Brittannië en Ierland.
De correcte verhoudingen voor de vlag zijn 1:2, hoewel in het Britse leger de verhouding 3:5 gebruikt wordt. De officiële Pantone kleuren zijn 186 voor rood en 280 voor blauw; CMYK-waarden: C0 M91 Y76 K6 voor rood en C100 M72 Y0 K18.5 voor blauw.
De vlag is niet symmetrisch. De brede witte streep (van het Sint-Andrieskruis) moet boven de schuine rode streep (van het Sint-Patrickkruis) in de broeking (de kant bij de vlaggenstok) liggen. Dit is belangrijk wanneer de vlag ondersteboven wordt gehangen als noodsignaal. Door de asymmetrie wil men de indruk vermijden dat het ene kruis boven het andere ligt.


== GeschiedenisBewerken ==


=== Eerste Union FlagBewerken ===

De Union Flag ontstond toen koning Jacobus VI van Schotland ook Jacobus I van Engeland werd op 12 april 1606. Het rode Sint-Joriskruis van op de vlag van Engeland werd op de vlag van Schotland geplakt. De achtergrond van de Union Flag is echter een dieper blauw dan dat van de Schotse vlag. De vlag van Wales werd niet opgenomen in de Union Flag, aangezien Wales al veel vroeger geannexeerd was door Engeland, onder Edward I van Engeland.


=== Huidige Union FlagBewerken ===
Het huidige ontwerp van de vlag dateert van 1801, toen de kronen van Groot-Brittannië en Ierland verenigd werden, en het Verenigd Koninkrijk ontstond. Het rode Sint-Patrickkruis werd bovenop de toen al bestaande Union Flag geplakt. Het rode kruis is echter afkomstig van het schild van de familie Fitzgerald, die door Hendrik II van Engeland naar Ierland gestuurd werd om de Engelse heerschappij over het eiland te verzekeren. Een harp, een Keltisch kruis, een shamrock, of later een Ierse driekleur werden veel meer gebruikt. In Noord-Ierland wordt deze vlag nog wel gebruikt.


== StatusBewerken ==
De Union Flag werd geassocieerd met het Britse koningshuis, en is in feite geen nationale vlag. In 1908 werd echter besloten dat de Union Jack gezien zou moeten worden als de nationale vlag. In 1933 stelde het Britse Ministerie van Binnenlandse Zaken dat de Union Flag de Nationale Vlag is. Burgers mochten de vlag onbeperkt gebruiken, hoewel op schepen het gebruik aan strengere regels was onderworpen (zie Britse vaandels).
Aan het einde van het Great Flag Debate van 1964 nam Canada de vlag van Canada aan. De Union Flag was uitsluitend een symbool voor het Canadese lidmaatschap van het Gemenebest en wordt op feestdagen naast de Canadese vlag gehesen.


== Verwante vlaggenBewerken ==


=== Vlaggen van de deelstaten van het Verenigd KoninkrijkBewerken ===


=== Gebruik in andere vlaggenBewerken ===
De Union Flag wordt gebruikt in de broektop van de vlaggen van verschillende e