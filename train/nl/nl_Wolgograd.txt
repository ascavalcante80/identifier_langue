Wolgograd of Volgograd (Russisch: Волгоград) is een Russische stad op de westelijke oever van de rivier de Wolga in de oblast Wolgograd. De stad telt circa 1.012.000 inwoners en is met ca. 100 km lengte de op een na langste stad in Europa na Sotsji.


== GeschiedenisBewerken ==
De stad is beter bekend onder de naam Stalingrad (Сталинград) die ze droeg van 1925 tot 1961. Sinds haar stichting in 1598 tot 1925 heette de stad Tsaritsyn (Царицын). Oorspronkelijk was ze een versterking met een fort aan de Wolga dat als zuidelijke verdedigingspost diende voor het Grootvorstendom Moskou, het rijk dat Rusland vooraf ging.
Tijdens de Russische Burgeroorlog speelde Stalin een hoofdrol in de gevechten rond deze stad. Daarom werd de stad in 1925 naar hem vernoemd.
Wolgograd werd wereldberoemd onder de naam Stalingrad omwille van de beslissende grote veldslag (Slag om Stalingrad) die daar in de Tweede Wereldoorlog werd uitgevochten. Stalingrad werd Wolgograd in 1961 tijdens de periode van liberalisering en destalinisatie onder Chroesjtsjov. Deze naamsverandering stuitte op veel verzet van de Russische bevolking, die de naam Stalingrad uit de Grote Vaderlandse Oorlog belangrijker vonden dan alle slechte associaties met de persoon van Stalin.

Onder de heerschappij van Konstantin Tsjernenko (1984-1985) werd de naam bijna terug veranderd naar Stalingrad.De Moeder Moederland werd op de Mamajev Koergan (een grafheuvel) gebouwd.
Op 5 november 1984 werd het eerste traject van de Metrotram geopend.


== VervoerBewerken ==
Wolgograd beschikt over een tramnetwerk van 12 lijnen,een metrotram van 17,3 kilometer lang, een luchthaven, een haven en een station. Daarmee beschikt Wolgograd over een uitgebreid netwerk van openbaar vervoer en verbinding met de rest van het land.


== AanslagenBewerken ==
In de eindejaarsperiode van 2013 werd de stad opgeschrikt door twee bloedige zelfmoordaanslagen. Op 29 december vielen er minstens 17 doden en 50 gewonden bij een aanslag op het centrale treinstation. Eén dag later, op 30 december, vielen er minstens 14 doden en 28 gewonden bij een aanslag op een trolleybus. Volgens bomexperts zouden beide aanslagen met elkaar in verband staan.


== BezienswaardighedenBewerken ==
Kazankathedraal


== De Slag om StalingradBewerken ==

De Slag om Stalingrad was een van de bloedigste veldslagen van de Tweede Wereldoorlog en ook een van de meest symbolische. Hij betekende een keerpunt in het verloop van de oorlog, waar vanaf dan de Duitsers niet meer aan de winnende, maar de verliezende hand waren. De slag begon op 23 augustus 1942 en eindigde op 2 februari 1943 toen de Duitse veldmaarschalk Friedrich Paulus zich m