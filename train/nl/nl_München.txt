München ([ˈmʏnçən]?; Beiers: Minga) is de hoofdstad van de Duitse deelstaat Beieren en met 1.429.584 inwoners de derde stad van Duitsland. München is een kreisfreie Stadt en behoort tot de belangrijkste economische en culturele centra in de Bondsrepubliek.


== GeschiedenisBewerken ==

De stad werd in 1158 gesticht door hertog Hendrik de Leeuw, als handelspost nabij een klooster (Münichen). In 1253 resideerden de Beierse hertogen hier.
Al in de 16e eeuw zijn graaf Willem IV en zijn echtgenote Jacoba van Baden begonnen de verzamelingen aan te leggen die hier te zien zijn. Hun opvolgers, waaronder vooral koning Lodewijk I (19e eeuw) hebben deze collecties geweldig uitgebreid.
In de periode na de Eerste Wereldoorlog werd de stad het toneel van politieke onrust. In de strijd tussen links en rechts was even sprake van een socialistische, zogenoemde radenrepubliek, maar uiteindelijk werd München de plaats waar de NSDAP van Adolf Hitler geboren en groot werd. Adolf Hitler hield regelmatig toespraken in de bierkelders van de stad. In 1923 vond onder zijn leiding een 'putsch' plaats. Deze poging tot machtsovername strandde nabij de Odeonsplatz. De plek wordt tegenwoordig gemarkeerd door een bronzen gedenkteken, waarop de namen van vier gesneuvelde Beierse politiemensen staan gegraveerd. In de naziperiode werden op dezelfde plek juist de zestien gesneuvelde putschisten geëerd met een gedenkteken. Voor en tijdens de Tweede Wereldoorlog vestigde de NSDAP hier zijn hoofdkwartier. In München bevinden zich nog verschillende bekende 'nazigebouwen', zoals de zogenaamde Führerbau op de Königsplatz en het voormalige Haus der Deutschen Kunst aan de Prinzregentenstrasse.
In 1938 vond in München de beruchte Conferentie van München plaats, waarbij door nazi-Duitsland, Italië, het Verenigd Koninkrijk en Frankrijk buiten aanwezigheid van Tsjecho-Slowakije werd bepaald dat het Tsjechische Sudetenland aan Duitsland werd toegewezen.
Aan het eind van de Tweede Wereldoorlog was de stad voor een groot deel platgebombardeerd. Bij de wederopbouw na de oorlog werd besloten het historische centrum in oude luister te herstellen.
In 1972 vonden in München de zeventiende Olympische Spelen plaats, die werden overschaduwd door een Palestijnse terreuraanslag op de Israëlische sportploeg.


== BezienswaardighedenBewerken ==

Kerken
De Frauenkirche (Vrouwenkerk), de hoofdkerk van München, gebouwd tussen 1468-1488 door architect Jörg von Halsbach, ook Ganghofer genoemd, met fraaie westtorens. Ook het interieur is bezienswaardig. De kerk is hoofdmonument van de Beierse bouwkunst.
De Asamkerk, gebouwd in 1733 door de gebroeders Asam.
De Theatinerkirche, is gebouwd tussen 1663-1688 met 18e-eeuwse gevel.
De Sint Michaelskerk uit de 16e eeuw met verschillende praalgraven.

Overige monumenten
Het paleis, de zogenaamde Residenz, uit de 17e eeuw in classicistische stijl.
Het nieuwe stadhuis (1867-1908), met zijn opmerkelijke klokkenspel.
De zomerkastelen van de Beierse vorsten: Schloss Nymphenburg en Schloss Schleissheim.
Bayerische Staatskanzlei


== CultuurBewerken ==


=== MuseaBewerken ===

Kunstareal München waar de belangrijkste musea van München zijn gelegen:
Alte Pinakothek
Neue Pinakothek
Pinakothek der Moderne
Beeldenpark van de Pinakotheken München
Staatliche Graphische Sammlung
Städtische Galerie im Lenbachhaus
Glyptothek München

Overige musea:

Bayerisches Nationalmuseum
BMW Museum
Botanischer Garten München-Nymphenburg
Museum Brandhorst
Deutsches Museum
Haus der Kunst
Jüdisches Museum
Kunsthalle der Hypo-Kulturstiftung
Münchner Stadtmuseum
Staatliches Museum Ägyptischer Kunst
Staatliches Museum für Völkerkunde


=== SportBewerken ===

In de Duitse Bundesliga en 2.Bundesliga heeft München twee clubs spelen: FC Bayern München en TSV 1860 München. Beide teams spelen in de Allianz Arena (69.901 plaatsen, 66.000 zonder staanplaatsen).
München organiseerde in 1972 de Olympische Zomerspelen. Deze Spelen zullen vooral herinnerd worden vanwege het gijzelingsdrama dat er plaatsvond. Hierbij werden 9 Israëlische atleten gegijzeld door een groep Palestijnse terroristen. Tijdens de overval op de atleten werden 2 sporters gedood. Bij een mislukte bevrijdingsactie kwamen de 9 gegijzelde atleten allemaal om