Wikisource is een bronnenproject van de Wikimedia Foundation. Het project heeft als doel om een vrije wikiwikicompendium van eerste bronnen (primary source texts) in elke taal te worden en om vertalingen van deze bronteksten te creëren. Tot september 2005 kende Wikisource, anders dan de meeste Wikimediaprojecten, geen onderverdeling in subdomeinen per taal. Daarin is sindsdien verandering gekomen, nu er bijvoorbeeld ook een Nederlandstalige Wikisource is.
Het project is geïnspireerd op Project Gutenberg, waarin bronnen van boeken, gedichten en andere soorten literaire werken verzameld zijn. Het merendeel van deze bronnen is vrij te gebruiken, aangezien ze in het publiek domein zijn geplaatst door tijd of door de oorspronkelijke auteurs. Wikisource heette in de beginstadia van zijn bestaan dan ook Project Sourceberg. Op 6 december 2003 werd er, na een opiniepeiling, definitief besloten om de naam Wikisource te gebruiken. Dit werd voornamelijk gedaan om het verschil tussen Gutenberg en Wikisource aan te geven en om de naam gelijk te trekken met andere Wikimediaprojecten (waaronder Wikipedia, Wiktionary en Wikinews).
Het project werd gelanceerd op 24 november 2003 onder de tijdelijke URL sources.wikipedia.org. Toen definitief bekend was dat het project onder de naam Wikisource verder zou gaan, werd wikisource.org in gebruik genomen.
Hiervoor werden de voorbeeldbronnen geplaatst op ps.wikipedia.org, waarin de ps zou moeten verwijzen naar Project Sourceberg. Ps staat echter ook voor de taal Pashto en belemmerde deze taal om een eigen Wikipedia op te richten. Alle voorbeeldteksten werden op 24 november verplaatst van ps.wikipedia.org naar de tijdelijke URL sources.wikipedia.org.
Na twee weken had het project al 1000 bronnen en meer dan 140 gebruikers.


== Mission statement ==
Op de eerste internationale conferentie van Wikisource in Wene