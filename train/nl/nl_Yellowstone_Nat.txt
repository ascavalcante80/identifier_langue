Yellowstone National Park is een nationaal park in de Verenigde Staten, hoofdzakelijk in Wyoming, maar met kleine gedeeltes in de naburige staten Montana en Idaho. Yellowstone is het oudste nationaal park in de wereld. Het park bestaat sinds 1 maart 1872. In 1978 werd het park op de Werelderfgoedlijst van UNESCO geplaatst. President Ulysses Grant richtte het park op omwille van ecologische, recreatieve en nationalistische overwegingen.
Yellowstone heeft een oppervlakte van 8983 km², waardoor het meteen ook een van de grootste nationale parken is in de Verenigde Staten. De gemiddelde hoogte in het park is 2440 meter. Het grootste gedeelte van het park bestaat in Wyoming uit bos, waarvan een gedeelte in 1988 door een grote bosbrand is verwoest. In het park leven vele diersoorten, waaronder bizons, herten, verschillende beersoorten, coyotes en wolven. Het park bevat ruim 800 km verharde wegen en dubbel zoveel kilometers in wandelpaden. In het zuiden sluit Yellowstone aan op het andere beroemde nationale park van Wyoming, Grand Teton National Park.


== Vulkanisme ==
Onder Yellowstone bevindt zich een vulkanische hotspot, wat zich uit in vulkanisme. De grootste vulkanische structuur in de omgeving is de Yellowstonecaldera, een caldera van 65 km die vrijwel het gehele park beslaat. Deze supervulkaan maakt gemiddeld elke 600.000 jaar een grote uitbarsting mee. Bij eerdere grote uitbarstingen bedekten asregens het hele middenwesten van de Verenigde Staten met een laag as. Een nieuwe uitbarsting van een dergelijke omvang zou niet alleen catastrofaal zijn voor de wijde omtrek van het park, maar kan ook een 'vulkanische winter' opleveren die op het gehele noordelijk halfrond nog jarenlang het leven ontwricht.
De laatste grote uitbarsting dateert meer dan 640.000 jaar geleden. De caldera die toen ontstond overlapt gedeeltelijk met twee oudere caldera's wat verder naar het zuidwesten. Verder in die richting is het spoor van nog eerdere uitbarstingen tot in Nevada terug te vinden; een circa 800 kilometer lang en 70 kilometer brede vallei dwars door de Rocky Mountains laat zien hoe Noord-Amerika ten opzichte van de hotspot naar het zuidwesten bewogen is. De vallei zorgt voor een dominante windrichting uit het zuidwesten, wat een grote aanvoer van atmosferisch vocht afkomstig uit de Stille Oceaan tot gevolg heeft. Dit verklaart de naar verhouding enorme hoeveelheden neerslag (tot wel 3 meter sneeuw in de winter).


== Recreatie ==
Yellowstone is een van de meest populaire nationale parken van de Verenigde Staten en wordt sinds de jaren zestig jaarlijks bezocht door twee miljoen toeristen . Tijdens de zomerpieken werken er 3.700 concessiehouders in negen hotels die zo 2.238 hotelkamers en vakantiehuisjes beschikbaar stellen voor gasten. Ze beheren ook benzinestations, winkels en de meeste kampeerterreinen. Nog 800 andere werknemers werken ofwel permanent of in het seizoen voor de National Park Service.
Het park heeft ongeveer 10.000 warme bronnen en meer dan 200 geisers in het Upper Geyser Basin, waarvan Old Faithful de beroemdste is. Deze geiser spuit elke 92 minuten een 45m hoge kolom van water en stoom omhoog, hoewel deze tijd soms kan variëren tussen de 