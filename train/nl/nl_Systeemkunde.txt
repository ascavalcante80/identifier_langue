Systeemkunde, of systeemleer, is de wetenschap over het analyseren en ontwerpen van technische en organisatorische systemen, en is gebaseerd op het denken in systemen, processen en regelkringen.


== Algemeen ==
Systeemkunde is afgeleid van de Engelstalige term Systems Engineering. Deze term ligt in de lijn van de bouwkunde, werktuigbouwkunde, weg- en waterbouwkunde, vliegtuigbouwkunde enz. Sinds de jaren zestig zijn in Nederland de verkorte vormen systeemleer en systeemkunde gebruikelijk.
De systeemkunde is net als de oorspronkelijke Systems Engineering opgezet als gereedschap; een verzameling praktische toepasbare methoden en technieken. Hierbij is een combinatie gemaakt van systeemdenken, modelvorming & simulatie, ontwerpmethodologie en besluitvormingstheorie. Deze mix wordt aangeboden als een vakmethodologie voor technische en organisatorische studierichtingen. Als zodanig staat de systeemkunde naast de wetenschapsleer (algemene methodologie) en de onderzoeksmethodologie, die aan de meeste universiteiten worden onderwezen.
Het fundamentele onderzoek in de systeemkunde is erop gericht om samenhang en patronen te ontdekken, en om nieuwe kaders te ontwikkelen waarmee structuren en processen kunnen worden beschreven en begrepen. In de vakdisplines zelf zijn verschillende vormen van systeemleer en systeemkunde ontstaan: algemene, bedrijfskundige, elektrische, sociale, technische, technisch-fysische, en zachte systeemleer en of systeemkunde. In het Engelse taalgebied zie je veel een diversere uitwerking van Systems Engineering in theorie en praktijk. De begrippen systeemleer en systeemkunde worden soms gebruikt als synoniem voor systeemtheorie en systeemmethodologie.


== Onderwijs en onderzoek ==

Het vak systeemkunde wordt aan vele hogescholen en universiteiten onderwezen veelal in combinatie met bedrijfskunde, bestuurskunde, informatica, modelvorming, operations research, of wiskunde.
Onderwijs, onderzoek en ontwikkeling vindt plaats op:
Universiteit Twente - faculteit Technische Bedrijfskunde
Technische Universiteit Delft - faculteit Techniek Bestuur en Management / Werktuigbouwkunde
Technische Universiteit Eindhoven sectie systeemleer
Rijksuniversiteit Groningen faculteit Bedrijfskunde
Universiteit Gent


== Zie ook ==
Industrial engineering
Logistieke grondvorm
Operationeel onderzoek
Systeemanalyse
Systeembenadering
Systeemtheorie


== Literatuur ==
Enige Nederlandse en Engelse standaardwerken zijn:
Ingeman Arbnor & Bj√∂rn Bjerke (1997). Methodolodology for Creating Business Knowledge, Sage Publications London.
Harold Chestnut (1967). Systems Engineering Methods, Wiley, New York.
H. Goode and R.E. Machol (1957). Systems Engineering: An Introduction to the Design of large-Scale Systems, McGraw-Hill New York.
A.D. Hall (1962). A Methodology for Systems Engineering, Van Nostrand Princeton, New Jersey.
A.F.G. Hanken (1973). Inleiding tot de systeemleer, Stenfert 