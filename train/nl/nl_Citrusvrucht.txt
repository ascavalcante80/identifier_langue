Citrusvruchten zijn vruchten van bomen of struiken van het plantengeslacht Citrus. Het geslacht Citrus is reeds duizenden jaren in cultuur. De teelt ervan wordt reeds vermeld in Chinese kronieken van 2200 jaar voor onze jaartelling. Als gevolg van deze eeuwenlange cultivatie zijn er vandaag de dag dan ook duizenden cultivars.
De vrucht bestaat uit een aantal lagen. De schil bestaat uit zeer veel olieklieren, waarin ontvlambare etherische oliën zitten opgeslagen. De laag daaronder, die ook nog tot de schil wordt gerekend, is wit en vezelig. De binnenkant is het eetbare gedeelte. Hier worden sapzakjes gevormd die veel suikers, organische zuren en vitamine C bevatten. Citrusvruchten kunnen direct worden gegeten, maar ook als smaakmaker worden gebruikt. Verder worden ze vaak tot sap geperst.
Er bestaan vele kruisingen en cultivars. De meeste citrusvruchten zijn erg sappig en bevatten veel vitamine C. De bomen groeien alleen in warme landen, zoals in Spanje, Griekenland, Italië en Israël. De bomen groeien grofweg ongeveer tussen 40° aan beide zijden van de evenaar. In Nederland wordt Citrus ook wel geteeld als kuipplant.


== HerkomstBewerken ==
De bakermat van alle citrusfruit ligt in Zuidoost-Azië en archeologische aanwijzingen voor de teelt van citrusfruit zijn er al uit 2100 v. Chr. De knobbelige sukadecitroen is de onbekendste van de drie oercitrussen, maar is toch de eerste citrusvrucht die het Midden-Oosten en het Middellandse Zeegebied bereikte. De sinaasappel werd in de 16e eeuw door de Portugezen in Europa geïntroduceerd. De mandarijn kwam in 1805.
In tegenstelling tot wat vroeger werd beweerd, zijn er maar drie 'echte' citrussoorten: de pompelmoes of Citrus grandis, de mandarijn of Citrus reticulata en de sukadecitroen of cedraat, Citrus medica. De sinaasappel is bijvoorbeeld in feite geen aparte soort, maar een kruising. Zo'n kruising blijft bij citrusvruchten lang in stand. Uit pitten van citrusvruchten groeit van nature meestal geen kruising van vader en moeder, maar een kloon van de moeder. Door die vreemde vorm van 'stekken' kunnen ook moderne gekweekte rassen oeroud blijken, wat het moeilijk maakt om de stamboom van citrusvruchten te achterhalen. Ook zijn er nauwelijks nog wilde citrusvruchten om mee te vergelijken. Gedetailleerd DNA-onderzoek en archeologische studies zullen moeten uitwijzen welke de echte 'oercitrus' is, en hoe zijn nakomelingen daaruit zijn gekweekt.
De status van geslachten als Fortunella, dan gaat het over kumquat, en Poncirus is omstreden. Volgens de Flora of China is het niet zinnig om deze als aparte geslachten te beschouwen en zijn Fortunella en Poncirus synoniemen van Citrus.


== SoortenBewerken ==
Citrusvruchten zijn:
Bergamot, Citrus bergamia, gebruikt als smaakmaker in Earl greythee
Citroen, Citrus limon
Limoen, Citrus aurantiifolia
Mandarijn of tangerine, Citrus reticulata. Belangrijke rassen die tot de mandarijn behoren zijn:
Clementine SRA63
Meyer citroen Citrus × meyeri (citroen x mandarijn)
Cleopatra, Citrus reshni
Common Citrus deliciosa
Dancy, Citrus tangerina
Fairchild, Citrus tangerina
Honey
Kinnows
Murcott is ontstaan uit een soortskruising
King of Siam is ontstaan uit een soortskruising, Citrus nobilis
Ponkan
Royal
Satsuma Wase, Citrus unshiu
Satsuma Qwari, Citrus unshiu
Temple is ontstaan uit een soortskruising, Citrus temple

Mauritius papeda, Citrus hystrix
Pompelmoes, Citrus maxima
Grapefruit, Citrus × paradisi
Pomelo, kruising tussen grapefruit en pompelmoes
Sweetie, kruising tussen grapefruit en pomelo
Tangelo, verzamelnaam voor kruisingen tussen mandarijn en grapefruit of pompelmoes:
Minneola
Orlando
Ugli, eventueel gekruist met een zure sinaasappel

Sinaasappel, Citrus sinensis
Sukade, de schil van de vrucht van de sukadeboom, Citrus medica
Z