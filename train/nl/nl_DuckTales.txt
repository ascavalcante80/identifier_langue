DuckTales is een Amerikaanse animatieserie van eind jaren tachtig, gemaakt door Disney. De serie is gebaseerd op de Donald Duck-stripverhalen, en dan met name die over Dagobert Duck. De serie telt honderd afleveringen, verdeeld over twee seizoenen. Verder is er in 1990 een film gemaakt naar aanleiding van de serie, getiteld Het geheim van de wonderlamp.
De serie werd in Nederland uitgezonden door de NCRV, Net 5, Disney XD en Disney Channel, en in Vlaanderen door Ketnet, VTM en eveneens door Disney Channel. Tussen 1989 en 1997 zijn er verder nog 51 albums uitgebracht gebaseerd op de tekenfilmserie.
In 2007 kwamen in Nederland dertien willekeurige afleveringen uit seizoen 1 uit op twee dvd's. Deze afleveringen waren in de jaren 90 in Nederland al op VHS verschenen. Aflevering 12 en 13 zijn om een onduidelijke reden niet voorzien van een Nederlands audiospoor. In 2012 kwamen nog 48 afleveringen uit op dvd. Deze afleveringen werden aangeduid als seizoen 2 en 3, maar de uitgave bevatte ook afleveringen uit seizoen 1.


== VerhaalBewerken ==
In de serie gaan Kwik, Kwek en Kwak bij Oom Dagobert wonen, omdat Donald bij de marine gaat. Dagobert vindt dit aanvankelijk maar niets, maar uiteindelijk accepteert hij de drie. Hij huurt zelfs een speciale oppas voor hen in, mevrouw Baktaart, die samen met haar kleindochter Lizzy haar intrek neemt in het huis.
Het eerste seizoen van de serie draaide vooral om de vele reizen die Oom Dagobert maakt in de hoop zijn fortuin nog verder uit te breiden, en de strijd tegen een groot aantal schurken die het op zijn fortuin hebben voorzien zoals de Zware Jongens en Zwarte Magica.
In het tweede seizoen werden een aantal nieuwe personages geïntroduceerd, zoals Karel Kraakei/Roboduck en Bubba. Dit seizoen bevatte ook meer afleveringen die speciaal op deze personages gericht waren.
Enkele van de afleveringen waren direct gebaseerd op stripverhalen van Carl Barks, of bevatte soortgelijke plotelementen.


== PersonagesBewerken ==


=== HoofdrollenBewerken ===


=== BijrollenBewerken ===


=== SchurkenBewerken ===


== ProductieBewerken ==
De serie is noemenswaardig daar het de eerste Disney-animatieserie was die werd geproduceerd voor syndicatie. Daarmee opende de serie de weg voor latere Disneyseries zoals Knabbel en Babbel Rescue Rangers en TaleSpin. DuckTales kreeg zelf twee spin-off series: Darkwing Duck (waarin het DuckTales-personage Turbo ook een vaste rol heeft) en Quack Pack.
De serie werd geïntroduceerd met de televisiefilm The Treasures of the Golden Suns, welke later werd opgesplitst in de eerste vijf afleveringen van seizoen 1.
De serie was de succesvolste van Disneys eerste pogingen tot het maken van een animatieserie voor de televisie. Eerdere pogingen waren De Wuzzels en Gummi Beren, beide uit 1985. Disney besteedde dan ook een groter budget aan DuckTales dan aan deze voorgaande series. De meeste afleveringen werden getekend door Aziatische bedrijven zoals Cuckoo's Nest Studios, Wang Film Productions in Taiwan en Tokyo Movie Shinsha in Japan.


== MuziekBewerken ==
De titelsong van de serie werd geschreven door Mark Mueller, die ook zorgde voor de titelsong van Knabbel en Babbel Rescue Rangers. Achtergrondmuziek voor de afleveringen werd geschreven door componist Ron Jones. De Nederlandse versie van de titelsong werd gezongen door Frank Affolter.


== AfleveringenBewerken ==


== MerchandisingBewerken ==
Toen de serie op haar hoogtepunt was, bracht ze veel merchandising voort. Zo verschenen er drie computerspellen: Ducktales, DuckTales 2 en DuckTales: The Quest for Gold. Verder werden er twee stripseries uit van DuckTales. De eerste werd gepubliceerd door Gladstone Publishing, en liep van 1988 tot 1990 met een totaal van dertien delen. De tw