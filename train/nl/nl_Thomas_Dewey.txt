Thomas Edmund Dewey (Owosso (Michigan), 24 maart 1902 - Bal Harbour (Florida), 16 maart 1971) was een Amerikaans politicus.
Dewey werd geboren in Owosso, Michigan. Hij studeerde rechten aan de Columbia University in New York, waar hij na zijn afstuderen ook ging werken als advocaat. In 1933 werd hij benoemd tot Officier van justitie eveneens in New York. In die functie bond hij vooral de strijd aan met de maffia en andere gangsters. Onder hen leefde zelfs een, niet gerealiseerd, plan om Dewey te vermoorden.
In 1942 werd hij gekozen tot gouverneur van de staat New York. In 1944 was hij kandidaat bij de presidentsverkiezingen, die hij ruim verloor van de zittende en immens populaire Franklin D. Roosevelt.
In 1948 was hij opnieuw kandidaat en het had er alle schijn van dat hij de verkiezingen zou winnen (sommige kranten hadden in hun edities reeds zijn vermeende overwinning op de voorpagina gezet) maar nadat de stemmen waren geteld bleek zijn Democratische rivaal Harry S. Truman de race om het Witte Huis te hebben gewonnen.
Dewey had een talent voor