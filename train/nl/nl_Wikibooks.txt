Wikibooks is een van de zusterprojecten van Wikipedia en een deel van de Wikimedia Foundation. Wikibooks is net als de andere WMF-projecten een wiki, wat betekent dat in principe iedereen een willekeurige pagina kan wijzigen door op de link voor het bewerken van een module te klikken.


== ProjectBewerken ==
Het project heeft de vorm van een verzameling vrije (gratis) leerboeken die in samenwerkingsverband worden geschreven op de website van Wikibooks. De meeste boeken bestaan uit een hoofdpagina en een aantal modules in de vorm van subpagina's, waar vaak met een sjabloon snel doorheen genavigeerd (geklikt) kan worden.
Het Engelstalige project begon op 10 juli 2003 op verzoek van Karl Wick van Wikipedia en diende als platform om gratis leerboeken te ontwikkelen over bijvoorbeeld organische chemie en natuurkunde. Sommige van de eerste boeken waren oorspronkelijk, andere kwamen uit andere bronnen zoals leerboeken op internet onder de GNU Free Documentation License.
Alle boeken op Wikibooks vallen onder deze GNU FDL-licentie. Bijdragen blijven eigendom van de auteurs, terwijl de copyleft-licentie waarborgt dat de inhoud altijd gratis verspreid en gekopieerd mag worden. Daarnaast is een aantal teksten op Wikibooks via een tool genaamd "Transwiki" ge√Ømporteerd vanaf Wikipedia en vervolgens aangepast. Bij deze teksten blijven in de bewerkingsgeschiedenis tevens de oorspronkelijke bewerkingen op Wikipedia zichtbaar, zodat ook op Wikibooks gemakkelijk kan worden nagegaan wie de oorspronkelijke auteurs van de tekst waren.
Op 22 juli 2004 ging er ook een Nederlandstalige versie van Wikibooks van start. Deze telde in 2015 ruim 6.700 individuele pagina's.
Er zijn discussies gevoerd over de reikwijdte van het project (alleen leerboeken of alle soorten boeken), de beste vorm van licentie voor de site en de naam en toekomstige URL van het project.


== WikijuniorBewerken ==
Wikijunior (ook wel: Wikibooks Junior) is een serie opencontentboeken die speciaal is bedoeld voor kinderen in de doelgroep van ca. 8-12 jaar, als subproject binnen Wikibooks.
Deze wikijuniorboeken zijn ingedeeld in drie gebieden:
The Natural World (Biologie en Aardwetenschap),
A World of Discovery and Innovation (Wiskun