Waardenburg is een dorp en voormalige gemeente in de Betuwse gemeente Neerijnen, in de Nederlandse provincie Gelderland. Het dorp heeft 2314 inwoners (2011).
Op 1 januari 1978 vond een gemeentelijke herindeling plaats, waarbij Waardenburg samen met de gemeenten Est en Opijnen, Ophemert, Varik en Haaften de nieuwe gemeente Neerijnen gingen vormen.
Het dorp heette vroeger Hiern. De naam Waardenburg komt van het in 1265 gestichte Kasteel Waardenburg. Naast het kasteel staat de zeskantige, rietgedekte Korenmolen Waardenburg, daterend van omstreeks 1780. Er is ook een monumentale poldermolen in Waardenburg.
Het dorp ligt ten noorden van de Waal. Het stadje Zaltbommel ligt aan de overkant van deze rivier. Waardenburg ligt pal langs de A2, direct ten noorden van de Martinus Nijhoffbrug. De spoorlijn Utrecht - 's-Hertogenbosch loopt dwars door het dorp, maar sinds 1935 is het station Waardenburg niet meer in gebruik. Het werd in 1973 gesloopt.
Aan de andere kant van de snelweg, vlak bij het dorp Tuil, ligt het kantorenpark en industriegebied de Slimwei.


== Kerken ==
Waardenburg heeft een aantal kerken van onder meer de Gereformeerde Gemeente (564 leden), de Gereformeerde Gemeenten in Nederland (309 leden) en de Hersteld Hervormde