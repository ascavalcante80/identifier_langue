De vlag van de Arabische Democratische Republiek Sahara werd op 27 februari 1976 aangenomen door het Polisario als de officiÃ«le vlag van het gebied dat door Polisario en 43 staten als een onafhankelijke staat wordt gezien. Het gebied dat door de Arabische Democratische Republiek Sahara (ADRS) geclaimd wordt, de Westelijke Sahara, is echter grotendeels bezet door Marokko. Het Polisario controleert ongeveer een vijfde van de Westelijke Sahara en alleen daar kan de vlag vrijelijk gebruikt worden.
De vlag bestaat uit drie horizontale banen in de kleuren zwart, wit en groen. Aan de hijszijde staat een rode driehoek en in het midden van de witte baan staan een halve maan en een ster, beide in het rood. De kleuren van de vlag zijn de pan-Arabische kleuren; de halve maan en ster zijn islamitische symbolen.

Aan de kleuren worden soms ook individuele betekenissen toegekend: het zwart staat voor de dood, het wit voor de vrede en het groen voor het leven.
De vlag wordt op de Arabische schrijfwijze getoond, dat wil zeggen: met de mast rechts van de vlag. De achterzijde verschilt van de voorzijde door het ontbreken van de symbolen. Hierdoor is te z