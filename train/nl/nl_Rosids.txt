Rosids is de naam die in het APG II-systeem van classificatie van bedektzadigen (een plantensoort) gebruikt wordt voor een clade, een monofyletische groep. Dit is één van de twee hoofdgroepen in de eudicots: de andere hoofdgroep heet asterids.
De naam rosids (meervoud, zonder hoofdletter) zal geïnspireerd zijn op de botanische naam Rosidae, maar is zelf niet bedoeld als formele wetenschappelijke naam, in de zin van de ICBN. De 23ste editie van de Heukels vertaalt deze naam als "Rosiden" (kennelijk wel met een hoofdletter).
In zijn totale omgrenzing omvat deze groep zo ongeveer de planten die in het Cronquist systeem (1981) deel uitmaakten van de Dilleniidae, Hamamelididae en Rosidae. Binnen de rosids zijn, naast enkele basale groepen de twee hoofdgroepen de clades van de eurosids I en eurosids II (deze namen zijn gevormd met het botanische voorvoegsel “eu-” = "echt").
clade rosids (in de 23ste editie van de Heukels: "Rosiden")

familie Aphloiaceae
familie Geissolomataceae
familie Ixerbaceae
familie Picramniaceae
familie Strasburgeriaceae
familie Vitaceae

orde Crossosomatales
orde Geraniales
orde Myrtales

clade eurosids I (in de 23ste editie van de Heukels: "Fabiden")

familie Zygophyllaceae
[+ familie Krameriaceae]

familie Huaceae

orde Celastrales
orde Malpighiales
orde Oxalidales
orde Fa