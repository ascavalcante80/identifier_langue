Wuhan (info / uitleg) is de hoofdstad van de provincie Hubei. Ze ligt bij de samenvloeiing van de Jangtsekiang en de Hanrivier en in het oosten van de Jianghan Vlakte. Wuhan heeft 10.020.000 inwoners (volkstelling 2011), waarvan er ca. 6.434.000 in het stedelijke gebied wonen. Wuhan bestaat uit drie stadsdelen: Wuchang, Hanyang en Hankou. Wuhan is een uiterst belangrijk verkeersknooppunt dat zowel Noord en Zuid China als Oost en West China via spoorwegen, snelwegen en de Yangtze rivier met elkaar verbindt.


== GeschiedenisBewerken ==


=== Vroege geschiedenisBewerken ===
Het gebied waar Wuhan ligt wordt al zo'n 3000 jaar bewoond. Tijdens de Han-dynastie werd Hanyang een drukke havenplaats. In 208 na Chr. vond er de Slag bij de Rode Muur plaats, één van de beroemdste marineslagen uit de Chinese geschiedenis. In de derde eeuw werden er stadsmuren rondom Hanyang (206 na Chr.) en Wuchang (223 na Chr.) gebouwd.
In 223 werd aan de oever van de Yangtze in Wuchang de Huanghelou ('Gele Kraanvogel Toren') gebouwd, een toren die onder meer door Cui Hao, een bekende dichter uit de Tang-dynastie, in een gedicht werd beschreven. In die periode stond Wuchang bekend als een centrum van kunsten (met name poëzie) en intellectuele studies.
Onder de Mongoolse heersers (de Yuan-dynastie) promoveerde Wuchang tot de status van provinciehoofdstad.


=== Opening van Hankou als handelshavenBewerken ===
Tijdens de Tweede Opiumoorlog (1856-1860) werd de regering van de Qing-dynastie verslagen door een coalitie van westerse machten (Groot-Brittannië, Frankrijk, Rusland, de VS). In het Verdrag van Tianjin (1858) en de Peking Conventie (1860) die de regering van de Qing tekende, werd vastgelegd dat 11 steden en regio's in China, waaronder Hankou, moesten worden opengesteld voor internationale handel. In december 1858 leidde James Bruce, 8e graaf van Elgin, Hoge Vertegenwoordiger van Groot-Brittannië in China, vier oorlogsschepen via de Yangtze naar Hankou om informatie te verzamelen om in de stad een handelshaven te kunnen openen. Deze handelshaven werd geopend in 1861. Op basis van de Peking Conventie sloot Groot-Brittannië met de gouverneur van de provincies Hubei en Hunan de Hankou Lend-Lease Treaty af, waarin een stuk land langs de Yangtze ter grootte van 30 km² aan de Britten werd afgestaan. De Britten openden in deze Britse Concessie ook een consulaat.


=== Hubei en Hunan onder Zhang Zhidong en de Wuchang-opstandBewerken ===
In 1889 werd Zhang Zhidong gouverneur-generaal van de Chinese provincies Hubei en Hunan. Gedurende de 17 jaar dat hij gouverneur was, bracht hij de theorie van "Chinese kennis voor de basis, Westerse kennis voor de toepassing" in de praktijk en veranderde hij Wuhan in het industriële centrum van Hubei. Hij zette de zware industrie op, stichtte de Hanyang Staalfabriek, de Daye IJzermijn, de Pingxiang Kolenmijn en het Hubei Arsenaal. Hij bevorderde tevens de lokale textielindustrie. Zhang vernieuwde ook het onderwijs en opende tientallen moderne onderwijsinstellingen, zoals de Lianghu Academie voor de Klassieken ('Lianghu' betekent 'de twee Hu's', oftewel de provincies Hubei en Hunan), het Generaalinstituut voor Ambtenaren, de Militaire Academie, het Vreemde Talen Instituut en de Lianghu Algemene Lerarenacademie. Hij koos een groot aantal studenten uit voor studie in het buitenland, waardoor de ontwikkeling van het moderne onderwijs in China werd versterkt. Zhang organiseerde bovendien een modern leger in Hubei. Dit alles vormde een stevige basis voor de modernisering van Wuhan.
Op 10 oktober 1911 vond in Wuhan de Wuchang-opstand plaats. Deze opstand, die eigenlijk per ongeluk ontstond, mondde uit in de Xinhai-revolutie die leidde tot het aftreden van de laatste keizer van de Qing-dynastie en de stichting van de Republiek China op 12 februari 1912.


=== Wuhan kortstondig hoofdstad van ChinaBewerken ===

In 1926 begon de Kuomintang onder leiding van Chiang Kai-shek de Noordelijke Expeditie, een militaire campagne om de krijgsheren, die China na de Xinhai-revolutie in hun macht hadden gekregen, te verslaan en China te verenigen. De campagne vorderde zeer voorspoedig, binnen een half jaar was vanuit Kanton, de machtsbasis van de Kuomintang, de Yangtze bereikt en de krijgsheren die Centraal en Oost-China beheersten verslagen. De Kuomintang besloot in 1927 om Hankou, Hanyang en Wuchang tot één stad te fuseren, genaamd Wuhan, en daar de hoofdstad van de Republiek China te vestigen. De Nationale Regering vestigde zich in Hankou, terwijl andere organisaties die met de regering verbonden waren zich in Hanyang en Wuchang vestigden. De regering in Wuhan stond onder leiding van Wang Jingwei, een rivaal van Chiang Kai-shek die tot de linkervleugel van de Kuomintang werd gerekend. Wang werkte in Wuhan nauw samen met de Communistische Partij van China. Chiang Kai-shek zette de Noordelijke Expeditie door en veroverde Shanghai in 1927. In Shanghai voerde hij een grootschalige vervolging van communisten en sympathisanten door en verbrak zo de samenwerking met de Communistische Partij. De zuivering maakte Chiang Kai-shek de onbetwiste leider van de Kuomintang. Hij zette een nieuwe Nationale Regering onder zijn leiding op in Nanjijng. Omdat de basis onder het regime van Wang Jingwei wegviel, hield zijn regering in Wuhan op te bestaan en verschoof de hoofdstad naar Nanjing.


=== Slag bij Wuhan en moderne geschiedenis WuhanBewerken ===

In 1938 veranderde Wuhan en de omgeving in een slagveld waar de Slag bij Wuhan zich afspeelde. De Slag bij Wuhan was een van de grootste veld- en marineslagen tijdens de Tweede Chinees-Japanse Oorlog waarin het Japanse leger het leger van Chiang Kai-shek versloeg. De Japanners namen Wuhan in en bouwden het om tot een logistiek centrum voor hun militaire operaties in Zuid-China. In december 1944 richtte de Amerikaanse Fourteenth Air Force zware verwoestingen in de stad aan door de transportinfrastructuur van de stad te bombarderen.
De bouw van de Wuhan Yangtze Rivier Brug of Eerste Yangtze Rivier Brug, de allereerste brug in China over de Yangtze en operationeel in 1957, werd beschouwd als één van de belangrijkste projecten in het eerste Vijfjarenplan van de Volksrepubliek China en was één van de eerste moderne bruggen in China. Het Ingenieursbureau van de Eerste Yangtze Rivier Brug, opgezet door het Ministerie van Spoorwegen in april 1953, was verantwoordelijk voor het ontwerp en de bouw van de brug. De bouw begon op 25 oktober 1955 en werd precies twee jaar later afgerond. Door de Eerste Yangtze Rivier Brug werd de doorgaande Beijing-Guangzhou spoorlijn mogelijk en kon geheel China vanuit Wuhan worden bereikt.
In juli 1967, tijdens het hoogtepunt van de Culturele Revolutie, vond het Wuhan Incident plaats, een gewapend conflict tussen rivaliserende politieke groeperingen. Beide groeperingen probeerden de macht in Wuhan in handen te krijgen. Uiteindelijk greep het leger in om de vijandelijkheden en gevechten te beëindigen. Het conflict had ongeveer 1000 doden tot gevolg.
Wuhan en omgeving zijn in de geschiedenis veelvuldig getroffen door verwoestende overstromingen van de Yangtze en de Han. Een van de redenen om de Drieklovendam in de bovenloop van de Yangtze te bouwen was om overstromingen in steden in de benedenloop van de rivier als Wuhan, Nanjing en Shanghai te voorkomen en de scheepvaart op de Yangtze makkelijker te maken. Hoewel er al vanaf 1919 plannen waren om de dam te bouwen, is de bouw van de Drieklovendam uiteindelijk in 1994 gestart. Op 4 juli 2012 is de dam volledig operationeel geworden.


== GeografieBewerken ==

Wuhan ligt in het midden van de provincie Hubei aan de samenvloeiing van de Yangtze en de Han. De twee rivieren scheiden de stad in drie delen: Wuchang, Hankou en Hanyang.


=== KlimaatBewerken ===
Het klimaat van de stad is subtropisch en vochtig, er zijn duidelijk vier seizoenen. De gemiddelde jaarlijkse neerslag is 1269 mm. Het regent vooral veel van juni tot augustus. De zomers zijn vochtig, maar de zon schijnt ook volop. Momenten dat de temperatuur een beetje daalt in de zomer is het vaak rond de 26 graden of zelfs meer. Wuhan wordt vanwege haar warme klimaat en het grote aantal uren dat de zon schijnt ook wel één van de "Drie Ovens van China" genoemd, samen met Nanjing en Chongqing. Het jaarlijkse aantal uren zonlicht varieert van 1810 tot 2100 uur. De lente en de herfst in Wuhan zijn over het algemeen mild. De winter kan koud zijn, met af en toe sneeuw.


== Administratieve indelingBewerken ==

De sub-provinciale stad Wuhan is ingedeeld in 13 districten (区 qu):


== Verkeer en vervoerBewerken ==


=== WegenBewerken ===
Door Wuhan loopt de nationale weg G318. Deze weg loopt van Shanghai tot aan Tibet.


=== BruggenBewerken ===
Er zijn zes bruggen over en één tunnel onder de Yangtze. De beroemdste brug van de stad is de Wuhan Yangtze Rivier Brug, ook wel Eerste Brug genoemd, met een lengte van 1680 meter. De brug kent twee niveaus: onder rijden treinen, boven het overige verkeer. De brug is gebouwd met hulp van adviseurs uit de Sovjet-Unie en is in 1957 in gebruik genomen. De Tweede Yangtze Rivier Brug in Wuhan is een tuibrug die bedoeld is voor auto's en 4678 meter lang is. Deze brug werd voltooid in 1995. De Derde Yangtze Rivier Brug is afgerond in september 2000. De investering voor deze brug was meer dan 1,4 miljard yuan (ongeveer $ 170.000.000). Deze brug is 3586 meter lang en 26,5 meter breed, heeft 6 rijstroken en heeft een capaciteit van 50.000 voertuigen per dag. Daarnaast is er ook nog de Vierde Yangtze Rivier Brug die 4881 meter lang is. De Yangluobrug is een brug die het Hongshan District en het Xinzhou District met elkaar verbindt en 2735 meter lang is. De Tianxingzhoubrug over de Yangtze in Wuhan kruist de Yangtze in het noordoostelijke deel van Wuhan. De bouw van deze brug kostte 11 miljard yuan, hij is 4657 meter lang en werd op 26 december 2009 in gebruik genomen.


=== SpoorwegenBewerken ===
Tot het einde van 2009 werd Wuhan bediend door twee enorm grote treinstations, namelijk Station Hankou en Station Wuchang. Treinen op weg naar Wuhan zijn niet gemarkeerd als "Wuhan", maar Hankou of Wuchang. Het eindpunt voor het Hankou Station zijn Peking en Kanton. De spoorweg naar Peking wordt de Jinghanspoorlijn genoemd en de spoorweg naar Kanton is de Yuehanspoorlijn. Met de opening van de Hewuspoorlijn (een hogesnelheidslijn naar Oost-China en onderdeel van de hogesnelheidslijn Shanghai-Chengdu) is het mogelijk om van station Hankou naar Hefei, Nanking en Sjanghai te reizen. Sinds 26 december 2009 is de stad door de Hogesnelheidslijn Wuhan-Guangzhou rechtstreeks met Guangzhou (Kanton) verbonden.
In 2006 begon de bouw aan een station met de naam Station Wuhan met wel elf perrons. In december 2009 werd dit station geopend en onthulde een tweede hogesnelheidslijn naar Kanton. Voornamelijk wordt het Wuhan Station gebruikt om te reizen naar Guangzhou. Mensen die naar andere bestemming willen reizen gaan via de andere stations, maar er is wel aangekondigd dat er ook nog vanaf het Wuhan Station een tweede hogesnelheidslijn naar Peking wordt gebouwd.


=== MetroBewerken ===
De Metro van Wuhan werd in het jaar 2004 geopend. Wuhan is de vijfde stad in China met een metrostelsel (afgezien van Hongkong, dat een Speciaal Bestuurlijke Regio is), na Peking, Tianjin, Sjanghai en Kanton . De eerste lijn (10,2 km lang) die geopend werd is een verhoogd spoor. De lijn loopt van Huangpu naar Zongguan in de binnenstad van Wuhan (het district Hankou). De metrostellen in Wuhan zijn onbemand en worden dus automatisch bestuurd. Tegenwoordig is er ook nog een tweede fase van de lijn, waardoor hij nu in totaal wel 28,8 km lang is met 26 stations.


=== LuchtvaartBewerken ===
Wuhan Tianhe International Airport, de internationale luchthaven van Wuhan, werd geopend in april 1995. Hij ligt ongeveer 26 km ten noorden van Wuhan. Wuhan Tianhe International Airport was in 2014 met 17 miljoen reizigers de op twaalf andere na drukste luchthaven van China, op enige afstand van de drukke luchthavens van Beijing Capital International Airport, Shanghai Pudong International Airport en Guangzhou Baiyun International Airport.
In maart 2008 werd de tweede terminal van de luchthaven geopend. De bouw was gestart in februari 2005 met een budget van 3,372 miljard yuan.


== EconomieBewerken ==

Wuhan is een provinciale stad die een BNI van 450 miljard yuan bedroeg vanaf 2009. Het BNI per capita vanaf 2009 was ongeveer 64.000 yuan. in 2009. In 2008 had de stad als jaarlijks gemiddelde van het besteedbaar inkomen 16.360 yuan. Momenteel zijn er 50 Franse bedrijven in de stad gevestigd en het hoogste niveau van Franse investeringen in een Chinese stad ooit. Wuhan is een belangrijk centrum van economie, financiën, industrie, transport en onderwijs in Centraal-China. De belangrijkste industrieën bevatten automobielindustrie, staalindustrie en elektronische industrie. Wuhan staat op de derde plaats in China in de gehele sterkte van wetenschap en technologie. In de binnenstad zijn veel wolkenkrabbers te vinden.


=== IndustriegebiedenBewerken ===
De grootste industriegebieden in Wuhan zijn onder meer:


==== Hightech Ontwikkelingsgebied Wuhan-OostBewerken ====
Hightech Ontwikkelingsgebied Wuhan-Oost is een belangrijk industriegebied in Wuhan op het gebied van hightech. Optische elektronica, telecommunicatie en bouw van apparaten zijn de kernindustrieën hier. Tevens wordt er ook nog software geproduceerd. ELHTZ is het grootste productiecentrum van optische elektronicaproducten in China. HUST Technologies en Chutian Laser zijn de belangrijkste bronnen van laser-industrie in de stad.


==== Economisch en Technologisch Ontwikkelingsgebied WuhanBewerken ====
Economisch en Technologisch Ontwikkelingsgebied Wuhan is ook een op nationaal niveau industriële zone opgenomen in 1993. De huidige grootte van deze zone is ongeveer van 10 tot en met 25 km² en er zijn plannen om hem uit te breiden tot 50 km². Deze zone is gespecialiseerd in automobielindustrie, biotechnologie en telecommunicatie.


==== Exportverwerkingsgebied WuhanBewerken ====
Exportverwerkingsgebied Wuhan werd opgericht in 2000 en is gelegen in Economisch en Technologisch Ontwikkelingsgebied Wuhan. Op dit moment is de oppervlakte 0.7 km² en er zijn plannen om hem uit te breiden tot 2.7 km². Het gebied is gespecialiseerd om te exporteren.


==== Softwarepark Optical Valley WuhanBewerken ====
Softwarepark Optica Valley Wuhan is gelegen in Spitstechnologisch Ontwikkelingsgebied Wuhan-Oost en ontwikkelt hoofdzakelijk optische elektronica. Het geplande gebied is 0.67 km² met een totaal vloeroppervlak van 600.000 vierkante meter. De zone ligt 46,7 km van Internationale Luchthaven Wuhan Tianhe af en 8,5 km van de Nationale Weg 316.


== OnderwijsBewerken ==

Wuhan is het wetenschappelijk en onderwijscentrum van Centraal-China. De stad bevat 35 hogere onderwijsinstellingen, zoals de Universiteit van Wuhan en de Technische Universiteit van Centraal China. Er zijn drie nationale ontwikkelingszones en vier wetenschappelijke en technologische ontwikkelingsparken naast een aantal ondernemingsincubators, meer dan 350 onderzoeksinstituten, 1470 hitech bedrijven en meer dan 400.000 deskundigen en technici die in Wuhan wonen. In totaal zijn er momenteel acht nationale universiteiten, en veertien openbare scholen en openbare universiteiten in Wuhan.


=== Nationale universiteitenBewerken ===
De Universiteit van Wuhan (武汉大学)
De Landbouwuniversiteit van Centraal China (华中农业大学)
De Technische Universiteit van Centraal China (华中科技大学)
De Lerarenuniversiteit van Centraal China (华中师范大学)
De Technische Universiteit van Wuhan (武汉理工大学)
De Universiteit van Economie en Rechten van Zuid-Centraal China (中南财经政法大学)
De Universiteit van Aardwetenschappen van China (中国地质大学)
De Universiteit van Nationaliteiten van Zuid-Centraal China (中南民族大学)


== De keuken van WuhanBewerken ==

Wuhan is bekend om haar keuken die div