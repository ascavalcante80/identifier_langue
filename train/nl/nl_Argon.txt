Argon is een scheikundig element met symbool Ar en atoomnummer 18. Het is een kleurloos edelgas.


== OntdekkingBewerken ==
In 1785 veronderstelde de Britse wetenschapper Henry Cavendish dat argon in de lucht voor zou moeten komen maar kon dat niet aantonen. Pas in 1894 konden Lord Rayleigh en William Ramsay aantonen dat argon daadwerkelijk in de lucht voorkwam. Door middel van een experiment (zuivere lucht werd ontdaan van andere stoffen, zoals zuurstof, koolstofdioxide, water en stikstofgas) konden zij het bestaan van deze stof aantonen. De naam komt van het Griekse ἀργος dat te vertalen is als "lui" of "niet actief". Hierbij werd verwezen naar de inerte eigenschappen van dit element.


== VerschijningBewerken ==
De aardse atmosfeer bestaat voor 0,94% uit argon. Op de planeet Mars is die concentratie hoger; 1,6%. Argon wordt verkregen als bijproduct tijdens vloeibaar maken van lucht en is op commerciële schaal verkrijgbaar in hogedrukcilinders of in bulk vorm. In dit laatste geval gaat het om grote tanks op industriële complexen die met tankwagens bij worden gevuld.


== ToepassingenBewerken ==
Argon wordt geproduceerd als industrieel gas. De bekendste toepassing ervan is als vulmiddel van gloeilampen omdat argon het doorbranden van de gloeidraad voorkomt, zelfs bij hoge temperaturen. Verder wordt argon gebruikt op plaatsen waar het semi-inerte stikstofgas niet toereikend is (argon is duurder dan stikstof). Andere toepassingen van argon zijn:
Als inerte atmosfeer voor het laten groeien van silicium- en germaniumkristallen.
Vanwege de goede oplosbaarheid in water wordt 39Ar soms gebruikt om de ouderdom van grondwater te bepalen (methode is vergelijkbaar met Koolstof-14 datering).
Omdat het niet oplost in vloeibaar staal wordt argon gebruikt voor het homogeniseren van staal tijdens de staalbereiding en panbehandeling.
Het excimeer ArF+ wordt toegepast in lasers.
De goede isolerende eigenschappen van argon maken het een uiterst geschikt gas voor het opblazen van het droogpak van technische duikers. Het is daarmee een goed alternatief voor stikstof- of heliumhoudende ademgassen.
Door de goede isolerende eigenschappen wordt Argon verwerkt in dubbel glas: in de laag tussen de 2 glaslagen.
Als blusmiddel in ruimtes waar niet met water of schuim kan worden geblust.
Als beschermgas bij het MIG, en TIG-lassen.
Argon licht, net als neon op wanneer het wordt toegepast in een neonlamp. Het verschil is de kleur licht: Neon licht oranjerood op; argon blauw.
Als koelelement in zoekkoppen voor Infrarode missiles (FIM-92 Stinger)


== Opmerkelijke eigenschappenBewerken ==
Argon lost net zo goed op in water als zuurstofgas en bijna 2,5 keer beter dan stikstofgas. Net als de andere edelgassen is argon kleurloos en geurloos in zowel gas- als in vloeibare (bij extreem lage temperaturen) fase. Tot op heden zijn er geen argon-verbindingen bekend. In het verleden is er wel eens melding gemaakt van een verbinding met fluor, maar dat is nog nooit bevestigd.


== Isotope