Pteropsida is de klasse van planten die de varens en paardenstaarten omvat. Deze botanische naam wordt in de 23e druk van de Heukels gebruikt. In de literatuur wordt voor deze groep ook andere namen gebruikt, zoals "Pteridophyta" (stam), "Pterophyta" (stam) of "Vaatcryptogamen".


== Kenmerken ==
Varens en paardestaarten hebben een levenscyclus met generatiewisseling: de sporofyt (de varenplant) wisselt af met een zelfstandig levende gametofyt (de voorkiem. Het zijn dus planten zonder bloemen en zaden, maar die zich verspreiden door middel van sporen. Voor het overleven van de voorkiem en voor de bevruchting is een vochtige omgeving noodzakelijk. De Pteropsida komen daarom zelden voor in droge biotopen, maar verkiezen vooral bossen en moerassige standplaatsen.
De Pteropsida delen deze kenmerken met de Lycopsida, de wolfsklauwen en de biesvarens.


== Stamboom ==
De klasse omvat twee ordes, de Ophioglossales en de Filicales. Van deze laatste orde zijn 13 families in Nederland aanwezig.
De verwantschappen tussen deze ordes en families wordt in de Heukels (2005) als volgt weergegeven:


== Opmerkingen ==
In dit artikel wordt de indeling gebr