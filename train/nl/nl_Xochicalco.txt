Xochicalco is een Precolumbiaanse vindplaats in de gemeente Temixco in het westen van de staat Morelos in Mexico. De naam Xochicalco betekent "Plaats van het Bloemenhuis" in het Nahuatl. De plaats ligt 38 km ten zuidwesten van Cuernavaca. Hoewel het een van de belangrijkste archeologische 'sites' van México is, en met de lijnbus redelijk goed bereikbaar, krioelt het er niet van de toeristen.


== Oude geschiedenisBewerken ==
Het belangrijkste ceremoniële centrum is boven op een kunstmatig afgeplatte heuvel, omringd door nog niet opgegraven gebouwen. De plaats werd bewoond vanaf 200 v.Chr., maar de meeste gebouwen zijn tussen 700 en 1000 gebouwd. Op haar hoogtepunt woonden er naar schatting 20.000 mensen in Xochicalco. Na de val van Teotihuacán was Xochicalco militair de machtigste staat in centraal Mexico. In de tiende eeuw werd Xochicalco verlaten, mogelijk na een oorlog te hebben verloren.
Reliëfs in Xochicalco tonen afbeeldingen van de geverderde slang, in een stijl die invloed van Teotihuacán, de Tolteken en de Maya's suggereert. Waarschijnlijk diende Xochicalco als verzamelplaats voor artiesten uit heel Meso-Amerika.
Andere monumenten zijn tempels, paleizen, balspeelvelden, baden, altaren en een grot met trappen erin uitgehakt. Er bevinden zich nog drie vrijstaande stèles, andere stèles uit Xochicalco bevinden zich in musea.


== Moderne geschiedenisBewerken ==
De ruïnes werden voor het eerst beschreven door Antonio Alzate in 1777 en Alexander von Humboldt publiceerde in 1810 de e