Het jaar 1998 is een jaartal volgens de christelijke jaartelling.


== Gebeurtenissen ==
Januari
1 - België - De openbare omroep in Vlaanderen BRTN wordt omgedoopt tot VRT.
1 - Hutu-rebellen doden in Burundi 150 burgers in de buurt van de luchthaven van Bujumbura.
1 - Een rookverbod gaat in voor alle bars en restaurants in Californië.
2 - In Thailand levert de bevolking sieraden in om de financiële crisis in het land te bestrijden.
3 - Voor het eerst bereiken twee Belgen, Dixie Dansercoer en Alain Hubert, te voet en op ski's de Noordpool.
3 - De afgezette en eerder dood gewaande leider van de Rode Khmer, Pol Pot, ontvlucht Cambodja.
4 - In de archieven van de BBC worden een reeks verloren gewaande opnames van de Rolling Stones (1963-1965) teruggevonden.
4 - Daniel arap Moi "wint" zoals gebruikelijk de presidentsverkiezingen in Kenia.
5 - De wereldberoemde kleine zeemeermin in de haven van Kopenhagen wordt voor de tweede keer onthoofd.
5 - In Antwerpen gaat de nieuwe film van Stijn Coninx, Licht, in première.
6 - Het ruimtevaartuig Lunar Prospector wordt gelanceerd en zou later bewijzen vinden van de aanwezigheid van ijs op het maanoppervlak.
7 - België - Luc Van Lierde en Gella Vandecaveye worden uitgeroepen tot respectievelijk sportman en -vrouw van het jaar 1997.
7 - De Amerikaanse superproductie Titanic begint in Vlaanderen aan een echte veroveringstocht.
8 - Ramzi Yousef wordt tot levenslang veroordeeld voor het beramen van de aanslag op het World Trade Center in 1993.
8 - Ontdekking van de chemische stof die ervoor zorgt dat nicotine verslavend werkt.
8 - Een windhoos richt aanzienlijke schade aan langs de Britse en Franse kust. In Frans-Vlaanderen wordt zelfs een heel dorp weggeblazen.
9 - De Rus Anatoli Karpov blijft in Lausanne wereldkampioen schaken (FIDE) na winst tegen zijn uitdager, de Indiër Viswanathan Anand.
9 - Kosmologen kondigen aan dat de expansiesnelheid van het universum aan het vergroten is.
10 - België - Het bestuurscomité van de PSC bevestigt de uitsluiting van oud-voorzitter Gérard Deprez.
11 - Na dagenlange ijsregen zitten in het noordoosten van de Verenigde Staten en in het naburige Canada meer dan vier miljoen mensen zonder verwarming, licht of water.
11 - De Nederlandse dartsspeler Raymond van Barneveld wint voor de eerste maal in zijn carrière de Embassy door in een spannende finale de Welshman Richie Burnett met 6-5 te verslaan.
12 - Op de wereldkampioenschappen zwemmen in Perth wint de Vlaming Frederik Deburghgraeve de titel op de 100m schoolslag.
12 - België - Bij een gewelddadige overval op een geldtransport in Borgworm komen twee geldkoeriers om het leven.
12 - België - Onder druk van de raad van bestuur neemt Adrien Vanden Eede ontslag als voorzitter van het BOIC.
12 - Dertien Europese landen gaan ermee akkoord om het klonen van mensen te verbieden.
14 - Antarctica wordt officieel beschermd natuurgebied. De eerstvolgende 50 jaar zijn er alleen nog maar wetenschappelijke en vreedzame activiteiten toegestaan.
14 - De Algerijnse regering weigert de toegang tot het land aan een delegatie van de EU-trojka, die haar solidariteit wou betuigen en manieren voor humanitaire hulp aan de bevolking wou uitwerken.
15 - Oost-Slavonië komt weer onder Kroatisch bestuur. De laatste VN-Blauwhelmen, onder wie ook een aantal Belgen, verlaten de streek.
16 - In Turkije verbiedt het Constitutionele Hof de Islamitische Welvaartspartij (Refah) van oud-premier Necmettin Erbakan wegens fundamentalistische activiteiten.
17 - Paula Jones beschuldigt de Amerikaanse president Bill Clinton van seksuele intimidatie.
18 - De Belgische film Ma vie en rose van Alain Berliner krijgt in Los Angeles de Golden Globe voor de beste niet-Engelstalige film.
19 - Honduras en El Salvador ondertekenen een vredesakkoord, waarmee de (voetbal)oorlog, die in 1969 uitbrak, formeel wordt beëindigd.
21 tot en met 26 januari - Paus Johannes Paulus II brengt een historisch bezoek aan Cuba en Fidel Castro.
26 - Bill Clinton ontkent op de Amerikaanse televisie dat hij een seksuele relatie had met stagiaire Monica Lewinsky.
26 - Compaq neemt Digital Equipment Corporation over.
28 - Autoconstructeur Ford kondigt de overname van sectorgenoot Volvo aan voor €4,96 miljard.
Februari
1 - De Belgische veldrijders beleven een nooit eerder gekend succes op de wereldkampioenschappen in Denemarken. Mario De Clercq wint de titel bij de eliterenners voor Erwin Vervecken. Sven Nys wordt wereldkampioen bij de beloften voor Bart Wellens.
2 - In de Algerijnse provincie Tiemcen vermoorden als politieman verklede rebellen 15 mensen. De Algerijnse veiligheidstroepen doden ten zuiden van Algiers 60 rebellen.
3 - De staart van een laagvliegende Amerikaanse militaire straaljager raakt in het Italiaanse ski-oord Cavalese de kabel van een skilift. Een gondel van een kabelbaan stort 80 meter naar beneden en 20 mensen komen om, onder hen 5 Belgen.
4 - Bij een aardbeving van 6.1 op de schaal van Richter in Noord-Afghanistan komen meer dan 5000 mensen om.
6 - De naam van Washington National Airport wordt veranderd in Ronald Reagan Washington National Airport.
6 - Kroonprins Abdullah wordt bij verordening van zijn vader Koning Hoessein de leider van Jordanië.
6 - In Corsica komt prefect Claude Erignac (60) bij een aanslag om het leven. Deze politieke moord wordt door Corsicaanse nationalisten opgeëist. Ze veroorzaakt een golf van verontwaardiging in heel Frankrijk.
7 - Ballonvaarder Wim Verstraeten en zijn twee maats landen met hun Breitling Orbiter op 125 km ten noorden van de Birmaanse hoofdstad Rangoon. Het drietal verbetert met een tocht van 9 dagen 17 uur en 55 minuten het duurrecord in de geschiedenis van de luchtvaart.
8 - Op de Olympische Winterspelen in Nagano behaalt de Belgische snelschaatser Bart Veldkamp een bronzen medaille op de 5000 meter.
9 - De Georgische president Edoeard Sjevardnadze ontsnapt in het centrum van Tbilisi aan een aanslag.
10 - De Belgen Dixie Dansercoer en Alain Hubert ronden met succes hun tocht te voet over Antarctica af.
12 - De Congolese oppositieleider Étienne Tshisekedi wordt in Kinshasa door militairen opgepakt en naar het binnenland verbannen.
12 - Koning Albert II opent in Brussel officieel het nieuwe gebouw van het Europees Parlement.
12 - Vicepresident Al Gore en een aantal Amerikaanse autofabrikanten sluiten een convenant om schonere auto's te gaan produceren.
13 - Het Australische parlement keurt de overgang naar een presidentieel systeem goed.
14 - Twee dagen voor de parlementsverkiezingen in India komen bij een reeks bomexplosies 32 mensen om het leven.
14 - Tijdens de autorally Boucles de Spa gaat een wagen uit de bocht en maait vijf mensen neer. Een ervan komt om het leven.
15 - Glafkos Kerides wordt herkozen als president van Cyprus.
16 - Libië nodigt paus Johannes Paulus II uit voor een bezoek aan hun land.
16 - In de Verenigde Staten ontstaat opschudding nadat in het Californische Tarzana een baby is geboren die zich ontwikkeld heeft uit een embryo dat 7,5 jaar geleden ingevroren is geweest.
18 - Op vraag van de Verenigde Staten stuurt België het fregat Westdiep naar de Perzische Golf in het kader van de crisis rond Irak.
19 - In Auckland (Nieuw-Zeeland) begint een stroomonderbreking die 66 dagen zal duren.
20 - Sinn Féin mag gedurende twee weken niet deelnemen aan het vredesoverleg over Noord-Ierland wegens de betrokkenheid van het IRA bij twee moorden.
22 - VN Secretaris-generaal Kofi Annan bereikt een akkoord met Saddam Hoessein over de voortzetting van de VN-wapeninspecties.
22 - De film Central do Brasil van Walter Salles wint op het festival van Berlijn de Gouden Beer.
25 - Het Cubaanse parlement verkiest unaniem Fidel Castro voor een nieuwe termijn van vijf jaar als president. Fidels broer, Raúl, blijft vicepresident.
25 - Op de uitreiking van de Grammy Awards wordt Bob Dylan drie keer met een prijs bedacht: beste album, beste mannelijke rockzanger en beste hedendaags folkalbum van 1997.
27 - De gedwongen sluiting van Renault-Vilvoorde één jaar geleden wordt herdacht met de onthulling van het standbeeld 'Strijd voor Arbeid' van de Vilvoordse kunstenaar Rik Poot.
28 - De afgelopen maand februari is de droogste van deze eeuw.
28 - De Russische president Boris Jeltsin ontslaat drie ministers.
28 - In Kosovo vallen 20 doden bij een treffen tussen Albanese Kosovaren en de ordestrijdkrachten.
Maart
1 - De voormalige Chileense president Augusto Pinochet treedt af als legerleider.
2 - Uit gegevens van de Galileosonde blijkt dat Jupiters maan Europa (maan) een vloeibare oceaan heeft onder een dikke laag ijs.
13 - Child Focus wordt opgericht in België.
14 - Een aardbeving met een kracht van 6,9 op de schaal van Richter treft het zuidwesten van Iran.
23 - De film Titanic krijgt 11 Oscars.
24 - Staking van 119 gedetineerden in de Leeuwarder Gevangenis "De Marwei".
28 - De Japanse schaatser Shimizu rijdt als eerste de 500 meter onder de 35 seconden: 34,82.
30 – Marcelo Ríos lost Pete Sampras na 102 weken af als nummer één op de wereldranglijst der tennisprofessionals; de Chileen moet die positie echter na vier weken alweer afstaan aan diezelfde Amerikaan.
April
3 - Sneeuwwitje, de allereerste musical van Studio 100, gaat in première.
5 - In Japan wordt de Akashi-Kaikyobrug geopend voor alle verkeer. De €2,9 miljard kostende brug is de langste hangbrug ter wereld.
7 - Hockeyclub 's-Hertogenbosch wint de landstitel in de Nederlandse hockeyhoofdklasse door in de derde en beslissende wedstrijd van de finale van de play-offs met 2-1 te winnen van titelverdediger Amsterdam.
7 - Zanger George Michael wordt gearresteerd voor een "oneerbare daad" in een openbaar toilet in Beverly Hills, Californië. Hierdoor was hij gedwongen, na jarenlange geruchten, uit de kast te komen. Kort daarna maakt hij een ironisch loflied, Outside, dat is gebaseerd op die gebeurtenis.
10 - Het Goede Vrijdag-akkoord voor het oplossen van de problemen in Noord-Ierland wordt getekend door het Verenigd Koninkrijk, Ierland en de meeste Noord-Ierse partijen.
23 - Marc Dutroux ontsnapt uit het gerechtsgebouw van Neufchâteau. Vier uur later wordt hij in de Ardense bossen van Herbeumont opgemerkt door een boswachter en gearresteerd. Minister van Justitie Stefaan De Clerck en Minister van Binnenlandse Zaken Johan Vande Lanotte hebben ondertussen al hun ontslag gegeven. In 2000 wordt Dutroux veroordeeld tot vijf jaar extra cel voor die ontsnapping.
23 - De arrestatie van een jonge Marokkaan op het August Allebéplein in de Amsterdamse wijk Overtoomse Veld leidt tot hevige onlusten. De politie wordt geconfronteerd met een nieuw fenomeen: de relschoppers hebben in een mum van tijd met hun mobiele telefoons honderden jongeren en vrienden gemobiliseerd. De rellen gaat tot middernacht door en leiden tot het initiatief van de buurtvaders.
24 - Nederland eindigt als achtste en laatste bij het wereldkampioenschap ijshockey voor B-landen (divisie I) in Slovenië, en degradeert daardoor naar de C-poule.
25 - Rolf Järmann wint Nederlands enige wielerklassieker, de Amstel Gold Race.
Mei
1 - Amsterdam is van 1 mei tot en met 16 mei 1998 gastheer van het eerste officiële wereldkampioenschap rugby voor vrouwen. Aan het toernooi doen zestien landen mee. Nieuw-Zeeland wint, Nederland eindigt als dertiende.
3 - Sneeuwwitje, de allereerste musical van Studio 100, speelt zijn laatste voorstelling.
6 - In Nederland worden Tweede Kamerverkiezingen gehouden. De paarse coalitie behoudt haar meerderheid.
6 - In Parijs wint Internazionale de UEFA Cup door in een Italiaanse voetbalfinale SS Lazio met 3-0 te verslaan.
7 - Computerbedrijf Apple stelt de iMac voor.
7 - Mercedes-Benz koopt Chrysler voor €30,7 miljard. Daimler AG is de grootste industriële fusie in de geschiedenis.
11 - India voert haar 2de reeks ondergrondse atoomproeven uit in de Rajasthanwoestijn.
13 - De V.S. en Japan stellen economische sancties tegen India voor vanwege diens atoomproeven.
13 - Chelsea FC wint de Europa Cup II. In de finale in Stockholm is de Engelse voetbalclub met 1-0 te sterk voor het Duitse VfB Stuttgart.
14 - Het vernieuwde station 's-Hertogenbosch wordt officieel geopend.
14 - Amerikaans zanger en acteur Frank Sinatra overlijdt op 82-jarige leeftijd aan een hartaanval.
17 - In Zürich wint Zweden de wereldtitel ijshockey door Finland over twee duels te verslaan.
18 - De V.S. en 20 Amerikaanse staten starten een rechtszaak tegen Microsoft.
20 - Nederland - Jeltje van Nieuwenhoven wordt de eerste vrouwelijke voorzitter van de Tweede Kamer.
20 - Real Madrid wint de Champions League. In de finale in Amsterdam is de Spaanse voetbalclub met 1-0 te sterk voor het Italiaanse Juventus.
21 - President Soeharto van Indonesië treedt na 32 jaar af, waardoor vicepresident B.J. Habibie de 3e president van het land wordt.
21 - Kipland Kinkel schiet in de Thurston High School in Springfield (Oregon) twee leerlingen dood en verwondt er 25 andere nadat hij thuis zijn ouders eerst vermoordde.
21 - In Lissabon gaat de Expo '98 door. 12 miljoen bezoekers wonen de wereldtentoonstelling bij.
27 - Tijdens een felle uitslaande brand wordt de Petrus Banden kerk in Oisterwijk grotendeels in de as gelegd, ondanks verwoede pogingen van de brandweerkorpsen van onder andere Oisterwijk en Tilburg de brand te blussen.
30 - Een aardbeving van 6.6 op de schaal van Richter maakt in het noorden van Afghanistan meer dan 5000 slachtoffers.
31 - Titelverdediger Australië verslaat de Nederlandse hockeysters in de finale van het WK hockey in Utrecht met 3-2.
Juni
1 - In het tot hockeyarena omgebouwde Nieuw-Galgenwaard herovert de Nederlandse mannenhockeyploeg de wereldtitel door Spanje in de verlenging van de finale van het WK hockey op de knieën te dwingen: 3-2. Teun de Nooijer maakt de golden goal.
3 - Treinramp bij Eschede: in Eschede (Duitsland) komen 101 mensen om als een ICE-hogesnelheidstrein ontspoort.
5 - Japan lanceert een sonde naar Mars en vervoegt zo de V.S. en Rusland als natie die aan ruimteonderzoek doet.
7 - In Jasper wordt de zwarte James Byrd jr. door drie blanken met een ketting aan hun auto geknoopt en over drie mijl meegesleept en daardoor vermoord. De daders, sympathisanten van de Aryan Brotherhood en de Ku Klux Klan, worden later veroordeeld tot tweemaal de doodstraf en eenmaal levenslang.
16 - Het Woordenboek der Nederlandsche Taal (WNT) is klaar. Het grootste woordenboek ter wereld beschrijft tussen de 350 000 en 400 000 woorden.
30 Frits Bolkestein draagt, na de afronding van de kabinetsformatie, de leiding van de VVD-fractie over aan Hans Dijkstal.
Juli
2 - Koningin Beatrix en prins Claus arriveren in Warschau voor een staatsbezoek van drie dagen.
12 - Gastland Frankrijk wint voor de eerste keer in zijn geschiedenis de wereldtitel door Brazilië met 3-0 te verslaan in de finale van het WK voetbal.
15 - De "rode haan"wordt officieel erkend als de vlag van Wallonië.
17 - Tsaar Nicolaas II en zijn familie worden in de Sint-Catherinakapel in Sint-Petersburg begraven, 80 jaar nadat ze door Bolsjewieken werden vermoord.
17 - Een Tsunami, gegenereerd door een onderzeese aardbeving, vernielt 10 dorpen en doodt 1500 mensen in Papoea-Nieuw-Guinea.
30 - Na de afronding van de kabinetsformatie draagt Frits Bolkestein de leiding van de VVD over aan Hans Dijkstal.
Augustus
2 - Marco Pantani wint de 85e en een door dopingschandalen geteisterde editie van de Ronde van Frankrijk. De Italiaanse wielrenner neemt de titel over van zijn Duitse collega Jan Ullrich, die ditmaal tweede wordt.
3 - In Nederland wordt het Kabinet-Kok II (="Paars II") beëdigd.
7 - Bomaanslagen op de Amerikaanse ambassades in Nairobi en Dar es Salaam. 224 mensen komen om, meer dan 4500 raken gewond.
15 - Bij een autobomaanslag in Noord-Ierland van het Real IRA komen 29 mensen om en raken meer dan 200 anderen gewond.
17 - Plechtige herbegrafenis van het Russisch keizerlijk gezin in de kathedraal van Sint-Petersburg.
20 - Het Canadese hooggerechtshof bepaalt dat de provincie Quebec zichzelf niet van Canada kan afscheuren zonder de goedkeuring van de federale regering.
20 - De V.S. vuurt kruisraketten af op gemeende Al Qaida kampen in Afghanistan en een mogelijke productieplaats van chemische wapens in Soedan als vergelding voor de aanslagen op haar ambassades eerder die maand.
23 - De Russische president Jeltsin ontslaat wegens de financiële chaos in het land al na een paar maanden de regering van Sergej Kirijenko en roept Victor Tsjernomyrdin terug.
31 - Noord-Korea lanceert zijn eerste satelliet: Kwangmyongsong.
September
2 - Voor de eerste maal in de geschiedenis staken de piloten van Air Canada.
2 - Een McDonnell Douglas MD-11 van Swissair vlucht 111 stort neer in Peggys Cove (Nova Scotia) tijdens haar vlucht van New York naar Genève. Alle 229 aan boord komen om.
2 - Een VN-tribunaal bevindt de voormalig burgemeester van een stadje in Rwanda, Jean-Paul Akayesu, schuldig aan negen gevallen van genocide. Het is de eerste keer dat het verdrag tegen genocide uit 1948 wordt toegepast.
4 - Oprichting van Google Inc.
14 - In Algerije wordt het GSPC gevormd, een afscheuring van het GIA.
25 - De orkaan Georges zaait dood en verderf in Midden-Amerika. Honderden mensen komen om het leven, en de schade wordt geschat op €750 miljoen.
27 - Na 16 jaar regering van CDU's Helmut Kohl wint de SPD de verkiezingen in Duitsland. Gerhard Schröder wordt de nieuwe premier.
Oktober
1 - Het Wye-akkoord voor een gedeeltelijke terugtrekking van het Israëlische leger uit de Westelijke Jordaanoever wordt gesloten.
3 - TMF Vlaanderen start zijn uitzendingen.
7 - Matthew Shepard wordt in Wyoming zwaar mishandeld vanwege zijn homoseksualiteit, en overlijdt vijf dagen later in het ziekenhuis.
12 - Lindsay Davenport lost Martina Hingis na tachtig weken af als de nieuwe nummer één op de wereldranglijst der proftennissters; de Amerikaanse moet die positie na zeventien weken echter alweer afstaan aan haar Zwitserse collega.
16 - De Britse politie plaatst generaal Augusto Pinochet onder huisarrest tijdens diens medische behandeling in het land.
18 - Door de explosie van Jesse in Nigeria komen 1.082 mensen om het leven, waarmee het een van de dodelijkste explosies ooit is. De stad Jesse ligt ongeveer 290 km zuidoostelijk van Lagos. De explosie vindt plaats na een lekkage waarbij brandstof vrijkomt. Waarschijnlijk heeft een brandende sigaret de explosie veroorzaakt.
18 - De voormalige Chileense dictator Augusto Pinochet wordt gearresteerd in Londen.
25 - Op de Duitse waddenzee, ter hoogte van het eiland Amrum, vliegt het vrachtschip Pallas in brand en slaat lek. Het schip was geladen met hout en olie. In totaal stroomt zo'n 40.000 liter olie in zee, waardoor tienduizenden vogels besmeurd raken.
29 - Door overvloedige regenval in het noorden van Nederland stijgt het water in een aantal vaarten en kanalen zodanig dat gevreesd wordt voor overstromingen. Om de nood te keren wordt besloten rond 16.00 uur de dijk van het A.G. Wildervanckkanaal en van het Meedenerdiep door te steken, waardoor de Tussenklappenpolder onder water loopt.
29 - Spaceshuttle Discovery wordt gelanceerd met de 77-jarige John Glenn aan boord, waardoor die laatste op dat moment de oudste persoon ooit in de ruimte is.
November
1 - De eerste delen van het internationale ruimtestation ISS worden gelanceerd.
1 - Het Europees Hof voor de Rechten van de Mens wordt opgericht.
8 - In de Pakistaanse stad Lahore wint de Nederlandse hockeyploeg voor de vierde keer de Champions Trophy.
13-14 - De Amerikaanse president Bill Clinton beveelt een luchtaanval op Irak, maar blaast die op het laatste moment weer af wanneer Irak medewerking met de UNSCOM-wapeninspecteurs belooft.
23 - In België wordt de wettelijke samenwoning ingevoerd, een "tussenvorm" tussen het feitelijk samenwonen en het huwelijk. Bij wet wordt hiervoor artikel 1476 in het Burgerlijk Wetboek ingevoegd. Het wettelijk samenwonen is mogelijk tussen eender welke twee personen die een woning delen, dus van hetzelfde of verschillend geslacht, al dan niet familie, en al dan niet met een seksuele relatie.
24 - Amerika Online (AOL) kondigt de overname van Netscape Communications via een aandelenruil van €3,2 miljard aan.
26 - De Britse premier, Tony Blair, spreekt het Ierse parlement toe.
27 - De Nederlandse schippersbeurs wordt gesloten.
30 - Deutsche Bank kondigt de overname van Bankers Trust aan. De deal is €7,7 miljard waard en vormt de grootste financiële instelling van de wereld.
December
1 - Het Amerikaanse Huis van Afgevaardigden stemt voor impeachment (procedure van aftreding) van president Bill Clinton.
1 - Oliebedrijf Exxon kondigt de overname van Mobil aan. Na de deal van €56,7 miljard vormt Exxon-Mobil, de grootste onderneming van de wereld.
6 - Hugo Chávez Frías wordt tot president van Venezuela verkozen.
16-19 - Amerikaanse en Britse luchtaanvallen op Irak.
29 - Leiders van de Rode Khmer verontschuldigen zich voor de genocide in Cambodja in de jaren zeventig, waarbij meer dan 1 miljoen mensen omkwamen.


=== Zonder datum ===
Nederland, België, Luxemburg, Duitsland, Finland, Frankrijk, Ierland, Italië, Oostenrijk, Portugal en Spanje slagen voor hun "EMU-examen". Griekenland zit in de wachtkamer. Verenigd Koninkri