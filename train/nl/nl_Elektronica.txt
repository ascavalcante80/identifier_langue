Elektronica is de tak van elektrotechniek die zich bezighoudt met het gedrag van elektronen in actieve componenten zoals elektronenbuizen en transistors of in niet-lineaire componenten zoals bijvoorbeeld diodes.
Deze kennis wordt toegepast in apparaten die elektrische stromen en/of elektromagnetische velden manipuleren. Hiermee kan informatie verzonden en/of gemanipuleerd worden, maar ook kan er energie mee verspreid, geregeld en gecontroleerd worden. Deze laatste toepassingen worden bestudeerd in de vermogenselektronica. Alhoewel elektriciteit al langer gebruikt werd om informatie via de telegraaf en de telefoon te verzenden, nam het gebruik van elektronica pas echt een hoge vlucht na de uitvinding van de radio. Hedendaagse elektronica verricht een grote verscheidenheid aan taken. Indien de elektronica wordt toegepast in vliegtuigen dan wordt gesproken over avionica.
Een elektronisch systeem kan als volgt worden beschouwd:
ingangen – Elektrische of mechanische sensoren of opnemers, die een signaal opnemen (zoals temperatuur, luchtdruk, etc.) en deze omzetten in een variabele elektrische spanning, elektrische stroom, capaciteit of weerstand.
signaalverwerkingseenheden – deze bestaan uit elektronische onderdelen die zo met elkaar verbonden zijn dat ze de aangeboden signalen manipuleren, interpreteren en transformeren.
uitgangen – elektrisch bedienbare aandrijvers die een elektrisch signaal weer om kunnen zetten in een andere fysieke vorm, zoals geluid, mechanische beweging, licht et cetera.
Neem bijvoorbeeld de televisie. Het ingangssignaal van een tv is het zendsignaal, uitgezonden door een televisiezender; dit wordt ontvangen via de antenne of kabel. Signaalverwerkingseenheden in het televisietoestel extraheren uit het ontvangen signaal informatie over de helderheid, de kleur en audio-informatie. Het apparaat dat het televisiebeeld uitgeeft, is dan ten slotte de beeldbuis en het apparaat dat de audio-informatie uitgeeft, is de luidspreker.


== Elektronische meetapparatuur ==
Ampèremeter, of galvanometer: meet elektrische stroom in ampère (A)
Ohmmeter: meet de elektrische weerstand in ohm (Ω)
Voltmeter: meet elektrische spanning in volt (V)
Wattmeter of vermogensmeter (meet elektrisch vermogen in watt (W)
capaciteitsmeter: meet de waarde van een condensator in farad (F)
inductiemeter: meet de waarde van een spoel in henry (H)
frequentiemeter: meet de frequentie van een signaal in hertz (Hz)
multimeter: meet verschillende van de bovenstaande grootheden en geeft deze numeriek weer)
oscilloscoop: meet verschillende van de bovenstaande tijdveranderlijke grootheden en geeft deze grafisch weer
signaalgenerator: ook wel functiegenerator genoemd, wekt gepaste signalen op die nodig zijn bij metingen
logische analysator: test digitale circuits
elektrostaat: meet elektrostatische ladingen
spectrumanalyzer: meet het spectrum van een elektrisch signaal en geeft dit weer
network analyser: meet de karakteristieken van twee- of vierpool netwerken, bijvoorbeeld het opmeten van de bodediagramma van een versterker, en geeft deze weer


== Verbindingsmethoden voor elektronische componenten ==
draad en verbindingsmateriaal, zoals klemmen – connectoren
gedrukte bedradingskaart (printplaat, PCB)
geïntegreerd circuit
punt-naar-puntconstructie
wire-wrap
experimenteerplank (breadboard)


== Componenten ==

Elektronische componenten kunnen op verschillende wijzen ingedeeld worden:
Actieve of passieve componenten. Actieve componenten kunnen een spanning of stroom versterken.
Discrete en geïntegreerde componenten. Discrete componenten zijn de basisonderdelen zoals weerstand, condensator of transistor. IC’s vallen onder de geïntegreerde componenten.
Lineaire of niet-lineaire componenten. Bij lineaire componenten is er een lineair verband tussen het ingangssignaal en het uitgangssignaal. Digitale schakelingen (AND, OR, NOT, XOR) en complexe samenbouw van deze schakelingen) vallen onder de niet-lineaire componenten of digitale componenten.
Digitale en analoge componenten. Zie lineaire en niet-lineaire componenten.
Vermogens componenten. Dit zijn componenten die (relatief) grotere stromen, spanningen en vermogens kunnen ‘verwerken’. Componenten in gebruik in niet-vermogensschakelingen worden niet als zodanig aangeduid.
Over de hiervoor genoemde indelingen bestaan veelal geen eenduidige definities. Hieronder volgt een indeling van elektronische componenten


=== Passieve componenten ===
weerstand
condensator
spoel
transformator
piëzoelektrisch kristal


=== Actieve componenten (Halfgeleiders) ===
diode
licht-emitterende diode
fotodiode
solid-state laser
schottkydiode
zenerdiode
avalanchediode
variabele-capaciteitsdiode

memristor
transistor
veldeffecttransistor
bipolaire transistor
IGBT
unijunctiontransistor
fototransistor
darlingtontransistor

geïntegreerde schakeling of IC
elektronische schakelaars
diac
triac
thyristor
RCT en GTO-thyristor
IGBT


=== Actieve componenten (Elektronenemissie en -beïnvloeding) ===
elektronenbuis of radiobuis
beeldbuis
telbuis
klystron
magnetron
travelling wave tube (TWT) of lopende-golfbuis


=== Elektromechanische opnemers en activatoren ===
microfoon
luidspreker
elektromagneet
rekstrookje
relais
elektromotor


=== Thermo-elektrische onderdelen ===
thermistor
thermokoppel
Peltier-element


=== Lichtgevoelige onderdelen ===
lichtgevoelige weerstand
fotodiode
lichtgevoelige transistor
fototransistor


=== Diversen ===
antenne
kabels
batterij
loodaccu
sensoren


== Schakelingen ==
(Netwerken van elektrische en elektronische componenten.)


=== Analoge schakelingen ===
De meeste analoge elektronische apparaten, zoals radio-ontvangers, worden geconstrueerd met een samenvoeging van de volgende bouwblokken:
elektronische versterkers
ele