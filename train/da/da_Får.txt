Et får (Ovis aries) er et pattedyr som er drægtigt i fem måneder og normalt føder to lam om foråret. Fåret klippes to gange årligt og giver 2 – 10 kg uld om året afhængig af race. Ulden bruges til håndarbejde: garn og filtning.
Fåret kom til Danmark som husdyr for ca. 6000 år siden. Fårene er blandt de første dyr, som mennesket tæmmede. Som husdyr er fåret udbredt over det meste af verden. Fåret trives, hvor det kan finde planter – helst græs. Fåret bliver 10-20 år.[Kilde mangler]
De oprindelige får i Norden var af typen nordiske korthalefår. De er i Danmark i historisk tid blevet erstattet af importerede fåreracer og krydsninger. I de øvrige nordiske lande findes varianter af korthalefårene endnu. På Island og Færøerne er de enerådende.
De fleste får i Danmark er af racer, der er forædlede til en bedre kødafsætning, mens de tidligere blev holdt for uldens skyld. Nu er ulden et sekundært eller helt ubrugeligt produkt. Se fåreavl.
Der er ca. 100.000 moderfår i Danmark fordelt på ca. 30 racer til kød-, mælke- og uldproduktion. De findes både i store produktionsbesætninger med over 1000 får og helt små besætninger.
Får bliver brugt til at afgræsse grønne områder som historiske steder og digerne ved den jyske vestkyst.
Et fårs unger kaldes lam. Et gimmerlam er et hunlam. Hannen hos får kaldes en vædder. Beder er kastrerede væddere. Ilemmet er når et får er drægtigt.


== Udbredte fåreracer i Danmark ==
Merino – U