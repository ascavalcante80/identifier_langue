Paulus' Andet Brev til Korintherne er et brev i Det Nye Testamente i Bibelen, skrevet af Apostlen Paulus formentlig i Thessalonika eller Filippi omkring år 58 og overbragt til menigheden af Paulus' medarbejder Titus. Brevet er skrevet kort efter 1. Korintherbrev og er anerkendt af selv de kritiske teologer for at være ægte.
Brevet er skrevet i en meget personlig stil, og Paulus præsenterer sig selv og forsvarer sit apostolat overfor vranglærere som forsøger at vildlede menigheden (2 Kor 10,1-12,21). Han er dybt engageret i menigh