Voronezj (russisk: Воронеж, tr. Voronezj) er en by i det sydvestlige Rusland, ikke langt fra grænsen til Ukraine. Byen ligger ved Voronezjfloden, 8,5 km fra dennes udmunding i Don. Voronezj er administrativt center i Voronezj oblast og har 1.014.600(2014) indbyggere. Voronezj er et vigtigt jernbaneknudepunkt med forbindelse til Moskva, Rostov ved Don og Kijev, og samtidigt et vigtigt erhvervs- og uddannelsescenter med bl.a. universitet og flyfabrik.


== Historie ==
Stednavnet Voronezj blev første gang nævnt i Hypatian Codex i 1177, men arkæologiske fund har påvist tilstedeværelse af mennesker på stedet siden stenalderen. Nye fund kan flytte bebyggelsens grundlæggelse så langt tilbage som det 4. århundrede e.v.t. Imidlertid er den officielle version af Voronezjs historie, at byen blev grundlagt i 1585 af Fjodor I som fort til beskyttelse af Zar-rusland mod Krim-tatarernes angreb.
I 1600-tallet voksede Voronezj til en mellemstor by, efter at zar Peter den Store oprettede et skibsværft i byen, hvor Azovflotillen blev bygget til Azovfelttoget 1695 og 1696. Denne flåde, som sandsynligvis var den første, der blev bygget i Rusland, inkluderede det første russiske linjeskib, Goto Predestinatsija.
Som følge af værftet var Voronezj en kort tid den største by i det sydlige Rusland og det økonomiske centrum i en stor og frugtbar region. I 1711 blev byen det administrative center i Azov oblast, som var en del af Vornezj guvernement.
I 1800-tallet var Voronezj den vigtigste by i Den centrale sortjordsregion. Fabriksindustri (møller, talgproduktion, smørkærning, sæbefremstilling, ler og andet) og handel med brød, kvæg, talg og huder udviklede sig i byen. Voronezj fik jernbaneforbindelse til Rostov ved Don i 1868 og til Moskva i 1871.
Under 2. verdenskrig var Voronezj scene for nogle af de hårdeste kampe mellem Den