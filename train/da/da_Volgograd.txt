Volgograd (russisk: Волгоград, tr. Volgograd) er en by i Rusland ved floden Volga grundlagt 1589. Byen blev før 1925 kaldt for Tsaritsyn. Fra 1925-1961 hed byen Stalingrad. Byen blev fuldstændig ødelagt under 2. verdenskrig i slaget om Stalingrad, som førte til opløsningen af den tyske 6. arme. Herefter udviklede krigen sig til en tilbagetrækningskrig for de tyske tropper. I 1943 tildelte Storbritanniens kong George VI borgerne i Stalingrad det juvelbesatte "Sword of Stalingrad" i erkendelse af deres tapperhed. I 1945 tildelte Sovjetunionen Stalingrad titlen "helteby" for byens modstand. Efter Stalingrads ødelæggelse under krigen blev opførelsen af den moderne by indledt i 1946. Til erindring om slaget opførtes i 1967 et mindesmærke: Mamajev-monumentet "Moder Rusland Kalder".


== Klima ==
Volgograd har et kontinentalt steppeklima. Koldeste måned januar – 7,5 grader Celsius, varmeste måned juli + 23 grader Celsius. Gennemsnit for hele året er + 7,6 grader Celsius (Danmark +7-8 grader Celsius). Nedbøren er på 308 mm pr. år (ca. det halve af Danmarks) med et maksimum om efteråret (november/december). Volgograd ligger på samme breddegrad som Paris, Frankrig.


== Historie ==

 Tekst mangler, hjælp os med at skrive teksten


== Befolkning og erhverv ==
Byen har cirka 1 million indbyggere og er et økonomisk og administrativt knudepunkt med adskillige uddannelsesinstitutioner, herunder universiteter.
Af industri har den olieraffinaderier, skibsværft, aluminiumsværk, traktorfabrik og stålværk. Byen er samtidig et vigtigt jernbaneknudepunkt for især olie mv, samt knudepunkt for flodsejlads. Volgograd forsynes med vedvarende energi fra Volgograd Hydroelektriske Station, som blev bygget 1951 og er Europas største.


== Seværdigheder ==

Byen var omdrejningspunkt for et af de vigtigste slag under 2. verdenskrig. For at mindes slaget ved Stalingrad blev den monumentale park Mamaev Kurgan anlagt (se billedet herover). Parken skulle bygges af det billigste materiale tilgængeligt, da første prioritet var genopbygningen af Stalingrad, derfor blev parken lavet i beton. Efter sigende står verdens største statue i denne park. Statuen forestiller en kvinde med et sværd og er 52 meter høj; al