Wikidata er en kollektivt redigeret vidensbase drevet af Wikimedia-stiftelsen. Hensigten er at levere et fælles grundlag af konforme datatyper - register-indices (katalognumre) - som kan anvendes af Wikimedia-projekter så som Wikipedia. På samme måde som Wikimedia Commons tillader fælles lagring og adgang til filer (fx billeder) for alle Wikimedia-projekter, således er også wikidata-registrene alment tilgængelige.


== Koncept ==
Wikidata er en dokument-orienteret database, centreret om emner. Hvert emne repræsenterer en side på en Wikipedia og identificeres af et unikt nummer foranstillet af bogstavet Q - fx d:Q7163 for emnet Politik. Dette giver mulighed for, at grundlæggende information om emnet kan oversættes uden at give noget sprog en fortrinssstilling.
Information tilføjes ved at oprette udsagn. Udsagn udgøres af nøgle-værdi-par, hvor der for hver egenskab (nøglen) findes et eller flere tilfhørende udsagn.


== Udviklingshistorie ==
Etableringen af Wikidata blev muliggjort i kraft af donationer fra Allen Institute for Artificial Intelligence, Gordon and Betty Moore Foundation og Google på i alt 1,3 mio. EUR. Projektet blev indledningsvist forestået af Wikimedia Tyskland og organiseret i tre faser:
Centralisering af i