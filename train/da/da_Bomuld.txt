Bomuld fremstilles af frøulden fra flere arter af Bomuld-slægten. Den er mest kendt for oprindelige mexikanske plante Gossypium hirsutum – såkaldt indlandsbomuld – der bruges til produktionen af tøj. Udover førnævnte art, findes der også flere andre arter i denne slægt, men disse er ikke lige så aktuelle som råstoffer til tøjproduktion. Af flere udvindes imidlertid olie af frøene, og det er der nogen, der bruger som dyrefoder. Frøene indeholder giftstoffet gossypol, der skal fjernes, før det bruges som dyrefoder.


== Om bomuld ==
Bomuld er en fiber, der vokser rundt om frøene på bomuldsplanten. Fibrene bruges som råstof i tekstilindustrien. De spindes almindeligvis til tråde og bruges til at lave åndbare tekstiler og er blandt verdens mest brugte naturtekstiler til beklædning. Planten dyrkes på ca. 5% af verdens landbrugsarealer.
Man har dyrket og brugt bomuld i mindst 3.000 år , men man brugte ikke kemikalier i bomuld før efter 2. verdenskrig.
Når fibrene er forarbejdet, består det af næsten ren cellullose, hvilket er et naturligt polymer. Af alle de tekstilfibre, man bruger i verden i dag, stammer over 40% af dem fra bomuld. Bomuld bruges også til dyrefoder. 
For at gøre bomuldsplanten insekt-resistent har man gensplejset bomuld med toxiner fra Bacillus thuringiensis, Bt-toxin. Kina indførte således i 1997 gensplejset bomuld, og et ti-årigt studium af den frygtede bomuldsmøl Helicoverpa armigera i et enormt område i det nordlige Kina viser faldende antal af bomuldsmøl med betydning også for udbyttet af andre afgrøder.


== Vedligeholdelse af bomuld ==
Ubehandlet bomuld kan normalt vaskes ved 95 °C. Men på grund af efterbehandling som tekstilfarve o