Forholdsord er en ordklasse, der indeholder ord som beskriver det forhold (i stilstand eller bevægelse), man ønsker at understrege for det følgende navneord. På dansk er et forholdsold næsten altid før det ord det beskriver, det kaldes også en præposition med en latinsk betegnelse, på andre sprog kan forsholdsordet være placeret efter ordet det beskriver og kaldes en postposition. Generelt kaldes begge typer af forholdsord med en latinsk betegnelse adpositioner.
Et Forholdsord og det følgende navneord danner tilsammen et forholdsordsled. Eksempelvis:
Han stod foran huset
Hun gik hen foran huset

De lå bag ved bilen
Barnet blev kastet om bag ved bilen

Nu skal du i seng
Nu går jeg ind i seng

Forsvaret arbejder til lands, til vands og i luften
En god huskeregel: Et forholdsord forholder sig til "kasserne". Foran kasserne, mellem kasserne, bagved kasserne, over, under, ved siden af, hen mod osv.
Enkelte forholdsord kan bruges som postpositioner. Typisk med et 'hele' før navneordet, som dog ofte kan udelades da det er implicit med denne konstruktion.
Det sneede (hele) landet over
Det sneede over hele landet

De kørte (hele) byen rundt
De kørte rundt i hele byen

Hun brokede sig hele filmen lang
Hun brokede sig gennem hele