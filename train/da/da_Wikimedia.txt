Wikimedia-stiftelsen (engelsk Wikimedia Foundation) er en paraplyorganisation for Wikipedia, Wiktionary, Wikiquote, Wikibooks, med flere. Det er en non-profit organisation organiseret under gældende lov i Florida, USA. Stiftelsen blev officelt annonceret af direktøren for Bomis og medgrundlægger af Wikipedia Jimmy Wales den 20. juni 2003. Navnet "Wikimedia" blev første gang brugt af Sheldon Rampton i en e-mail på postlisten WikiEN-l, og domænenavnet wikimedia.org blev sikret til stiftelsen af Daniel Mayer, en af Wikipedias meget aktive medforfattere.
Målet med stiftelsen er at stimulere væksten og udviklingen i WikiWiki-baserede projekter med åbent indhold og at sørge for at det komplette indhold af disse projekter af tilgængeligt for offentligheden, gratis og uden reklamer. I tillæg til at sørge for den allerede meget aktive encyklopædi på mange sprog ved navn Wikipedia, så er der også en ordbog ved navn Wiktionary, en encyklopædi af citater ved navn Wikiquote og en samling af e-bøger der henvender sig til studerende ved navn Wikibooks. Stiftelsen tager sig også af det næsten døde Nupedia-projekt (det er ikke en wiki, men det er åbent indhold).
Med annonceringen af stiftelsen, overførte Wales også ejerskabet af alle Wikipedia-, Wiktionary- og Nupedia-domænenavne til Wikimedia sammen med ophavsretten til alt materiale i forbindelse med projekterne, der er lavet af ansatte på Bomis eller af Wales selv. De computere, der bruges til at køre alle Wikimedia-projekterne, er også doneret til stiftelsen af Wales. Desuden har mange bidragsydere til Wikipedia doneret penge til indkøb af ekstra udstyr, når Wikipedias stigende popularitet har nødvendiggjort det.
Wales har tidligere ved flere lejligheder nævnt at båndbredde og strøm fortsat vil blive sponsoreret gratis af Bomis til disse projekter. Håbet er, at eksistensen af denne non-profit fond vil muliggøre, at der kommer nok donationer og gaver til at sikre den fortsatte vækst af hver af Wikimedia-projekterne.
Der har været omfattende diskussioner om, hvordan en bestyrelse skal sammensættes, og hvilke beføjelser den skal have. Det er ikke helt klart hvordan dette vil indvirke på Wikimedia og alle projekterne.


== Chapters ==

Wikimedia-projekterne har en global mål. For at forsætte denne succes på et organisatorisk niveau opbygger Wikimedia et internationalt netværk af tilknyttede organisationer.
Lokale chapters er selvstændige foreninger, der har samme mål som Wikimedia Foundation og støtter dem indenfor en specificeret geografisk region. De støtter Wikimedia, Wikimedia fællesskabet og Wikimedia projekterne på forskellige måder  — bl.a. ved at indsamle midler, organisere lokale events og 