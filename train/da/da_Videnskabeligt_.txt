Et videnskabeligt artsnavn, også kendt som latinsk navn, er en eksakt, videnskabelig betegnelse for en enkel biologisk art. Det består af et binomen, som er opbygget af det videnskabelige slægtsnavn og artsbetegnelsen. Det binominale system er udviklet af Carl von Linné i hans afhandling Systema Naturae fra 1735, og selv om der er sket mange ændringer og justeringer af de konkrete artsnavne, består systemet stadig.
Det er en vedtagen regel, at slægtsnavnet skrives med stort begyndelsesbogstav, mens artsbetegnelsen altid skal stå med lille begyndelsesbogstav. Slægts- og artsnavne skrives altid i kursiv. Se eksemplerne nedenfor.


== To eksempler ==
Botanik
Almindelig Mælkebøtte (eller Løvetand) hedder f.eks. Taraxacum vulgare F.H. Wigg, og her er "Taraxacum" slægtsnavnet, mens "vulgare" (almindelig) er artsbetegnelsen, og F.H. Wigg er autornavn.
Zoologi
Kirkeuglen hedder Athene noctua (Scopoli, 1769), og her er "Athene" slægtsnavnet, mens "noctua" (natlig) er artsbetegnelsen, Scopoli er autornavn, som ikke forkortes i zoologi (men forkortes i botaniske navne), og til sidst årstallet (hvilket ikke er obligatorisk for b