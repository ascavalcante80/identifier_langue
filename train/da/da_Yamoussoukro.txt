Yammoussoukro er den administrative hovedstad i Elfenbenskysten og har et indbyggertal på 200.000. Byen ligger 240 km nord for Abidjan.


== Historie ==
Høvding Yamousso, niece til Kouassi N'Go, styrede landsbyen N'Gokro under den franske kolonisering i midten af 1800-tallet. Da var indbyggertallet 457 og landsbyen var en af 129 akouélandsbyer.
Diplomatiske og kommercielle forbindelser blev oprettet, men i 1909 gjorde akouéene, på ordre fra høvdingen af Djamalbo, oprør mod administrationen. Den franske administrator, Simon Maurice, kom levende fra det takket være velvilje fra Kouassi N'Go. Denne tidligere leder nød stor respekt blandt akouéene og han fik dem fra at starte en krig som kunne være endt i en katastrofe.
Da situationen havde normaliseret sig flyttede den franske militærstation til Yamoussoukro. Til ære for Kouassi N'Go byggede den franske administration en pyramide, og byen blev til ære for Yamousso omdøbt fra N'Gokro til Yamoussoukro.
I 1919 blev administationen flyttet væk fra Yamoussoukro og Félix Houphouët-Boigny blev leder for landsbyen i 1939. I en lang periode var den lille landbrugsby havnet i skyggen. Men efter krigen, da African Agricultural Trade Union blev oprettet og havde den første konference i Yamoussoukro, begyndte byen at snige sig ud af skyggerne igen selv om udviklingen først for alvor tog fart efter Elfenbenskystens selvstændighed i 1964.
Siden den franske koloniseringen af Elfenbenskysten og selvstændigheden , har landet haft tre andre hovedstæder. Grand-Bassam (1893), Bingerville (1900) og Abidjan (1933). Abidjan er fremdeles den økonomiske hovedstad.


== Byen i dag ==
Den 6. november 2004 blev Yamoussoukros lufthavn angrebet af fransk militær efter at et fly fra FNs fredsstyrker blev angrebet af et fly fra flyvepladsen. Ni franskmænd og en amerikaner blev dræbt i angrebet. To Sukhoj Su-25-fly og flere Mil Mi-24-helikoptere blev ødelagt under angrebet . Dette v