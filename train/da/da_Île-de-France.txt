Île-de-France er en fransk region. Regionens territorium er nogenlunde identisk med Paris' udbredelse. Det er landets mest folkerige region, med omkring 19% af landets samlede befolkning.


== Geografi ==


=== Administrativ indeling ===
Der er 1.281 kommuner i regionen fordelt på 8 departementer. I midten af regionen ligger Paris. I en ring udenom ligger de øvrige departementer, i den inderste ring, som kaldes "la petite couronne", ligger departementerne Hauts-de-Seine, Seine-Saint-Denis og Val-de-Marne. Udenom disse, det der kaldes "la grande couronne", ligger departmenterne Seine-et-Marne, Yvelines, Essonne og Val-d’Oise.


=== Topografi ===
Île-d-France er placeret midt i det der kaldes Bassin Parisien, der er en floddal dannet af de 2 floder Seine og Marne, der løber sammen i Paris. Det højeste punkt i regionen ligger i Neuilly-en-Véxin og er 217 meter over havets overflade. Godt 1% af arealet er dækket af vand, blandt andet 4.400 km vandløb  .


=== Arealudnyttelse ===

Regionen Île-de-France dækker et areal på 12.000 km2. Og selv om en stor del af regionen optages af byen Paris og dens forstæder, er det stadig 80% af arealet der er dækket af landbrugsland og anden åben natur, indenfor regionens grænser ligger således både Parc Naturel régional du Vexin Français og Parc naturel régional de la Haute Vallée de Chevreuse samt Fontainebleauskoven.


=== Klima ===
Klimaet i regionen er karakteriseret ved, at være temepereret atlantisk, hvor vintrene er milde og somrene er varme. Gennemsnitstemperaturen i januar er således 2,5° mens gennemsnitstemperaturen i juli er 20,5°. Den årlige gennemsnitstemperatur ligger omkring de 10°. I byerne dog omkring 12°. Nedbøren falder jævnt udover året og udgør mellem 550 og 800 mm.


=== Demografi ===


== Økonomi ==


=== Erhvervsliv ===
I 2010 fandtes der 789.200 virksomheder i regionen, der tilsammen havde 5.955.000 ansatte. De skabte sammen med andre en BNI på 552.050.000€. Beklageligvis er det ikke alle der er i arbejde, hvilket resulterede i en arbejdsløshedsprocent i 3. kvt 2011 på 8,3%.
Et af de store erhverv i regionen er turismen, således blev der i 2011 registreret 68 mio. overnatninger. Nogle af Frankrigs største turisattraktioner findes i regionen, specielt i Paris, men også i andre dele af området.


== Politik ==


=== Administrative ledere ===
"Délégué général" for "Région parisienne"
1961-1969: Paul Delouvrier (embedsmand) – Ansvarlig for oprettelsen af eksprestogsnetværket RER i Île-de-France og videre ud.
1969-1975: Maurice Doublet (embedsmand)
1975-1976: L