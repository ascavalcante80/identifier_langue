Zebraerne lever i store flokke på savanner i det centrale, sydlige og østlige Afrika. Zebraerne er kønsmodne efter 2½-3 år. De er drægtige i 12 måneder og får 1 føl. Fødselsvægten er ca. 30 kg, og føllet dier i ca. 1 år. Zebraer kan blive 25-30 år. En Zebra er planteæder/græsser.


== Arter ==
Der er tre zebraarter, og mindst otte underarter:
Grevys zebra (Equus grevyi)
Bjergzebra (Equus zebra)
Cape bjergzebra, Equus zebra
Hartmanns bjergzebra, Equus hartmannae

Almindelig zebra eller Steppezebra (Equus burchelli)
Quagga, Equus quagga quagga (Uddød)
Burchells zebra, Equus quagga burchellii
Grants zebra (Equus burchelli boehmi)
Selous' zebra, Equus quagga borensis
Chapmans zebra/Damara zebra (Equus burchelli antiquorum, Equus quagga chapmani)
Crawshay's Zebra, Equus quagga crawshayi

Steppezebraen kan ligesom hesten krydses med æslet. Her i Danmark blev der på Bornholm for år tilbage født en sådan krydsning. Mere almindeligt er krydsning mellem zebra og hest. Der findes hele flokke af sådanne vilde krydsninger i Sydafrika.


== Udseende ==
Zebraer har karakteristiske mørke og lyse tværstriber. De har lange ører, opadstående manke og små hove. Hver art kendes på stribernes mønstre. Striberne er hvide på sort eller mørkebrun bund, hos føllene dog lys rødbrun. Steppezebraen kan bl.a. kendes på, at der er "skyggestriber" i de hvide striber. Zebraen vejer ca. 250 kg. Den måler 240 cm i længden og 125 cm i skulderhøjde (stangmål).


== Adfærd ==

Zebraer er et flokdyr. De lever i småflokke på op til ca. 16 medlemmer, 1 hingst med hopper og deres føl. Når en hingst bliver kønsmoden, bliver den jaget ud af flokken af sin far. Hingste uden flok kan finde sammen i ungkarleflokke eller leve alene. Hingstene kan finde på at kidnappe hopper fra andre flokke, og unge hopper er mere tilbøjelige til at blive kidnappet end ældre hopper.
Hingstens opgave (ud over at stjæle hopper fra hinanden) er også at forsvare flokken mod løver og hyæner. Man har eksempler på, a