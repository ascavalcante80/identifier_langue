En liter (symbol L eller l) er en volumenenhed på en kubikdecimeter (dm3), og den svarer – omtrent – til det gamle danske rummål pot, som er 0,966 liter.
Det metriske system anvender liter som base-enhed medens enheden ikke indgår i SI-systemet, men er accepteret, enheden i SI-systemet er 0,001 m3 svarende til 1 dm3.


== Symboler ==
Internationalt er der to officielle symboler for liter, lille l og stort L. Store L anvendes med det formål at undgå forveksling med tallet 1.


== Definition ==
En liter er defineret som en kubik-decimeter (dm3), så en liter = 0,001 m3, således er 1.000 liter = 1 m3


== SI-præfikser tilføjet liter ==
Literen kan anvendes sammen med SI-præfikser. Det hyppisk brugte er milliliter, som er defineret som en tusindedel af en liter (en kubikcentimeter), der er den mest brugte enhed i medicin og madlavning. Andre enheder er angivet i tabellen nedenfor, hvor de mest brugte er fremhævet.


== Madlavning ==
Inden for madlavning bruger man tit litermålet til afmåling af væsker, som f.eks. vand eller mælk. Der kan således stå "½ l mælk" i en opskrift. Ved