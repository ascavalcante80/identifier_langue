Václav Havel (udtale: [ˈvaːʦlaf ˈɦavɛl]) (5. oktober 1936 i Prag — 18. december 2011 i Hrádeček) var en tjekkisk forfatter, dramatiker og politiker.


== Politisk karriereRedigér ==
Havel var en af grundlæggerne af Charta 77, der udfordrede det kommunistiske styre i Tjekkoslovakiet. Efter Fløjlsrevolutionen, som markerede kommunismens fald i Tjekkoslovakiet i 1989, var han leder af det brede, demokratiske parti Borgerforum (Občanské fórum). Han blev i 1989 den sidste præsident for Tjekkoslovakiet og i 1993 den første præsident for Den Tjekkiske Republik – en post han besad indtil han i 2003 blev afløst af Václav Klaus.


== ForfatterskabRedigér ==
Havel er først og fremmest dramatiker, men han har også skrevet poesi og essayistiske bøger. Han fik sit gennembrud som dramatiker i 1963 med stykket Havefesten (Zahradní slavnost). Det blev fulgt op af Memorandum (Vyrozumění) fra 1965, som er et af hans mest kendte stykker. Et centralt tema i hans forfatterskab er den enkeltes fremmedgø