Réunion (eller Reunion) er en ø i det Indiske Ocean og er fransk territorium. Øen har et areal på 2.512 km². Det er den største ø i øgruppen Mascarenerne. Der bor 720.000 indbyggere på øen. Hovedstaden er Saint-Denis.
Réunion blev opdaget af portugisere i 1513. Øen var på det tidspunkt ubeboet, den blev først kolonialiseret af Frankrig i 1642 under navnet Île Bourbon, dette blev senere skiftet til Réunion under den franske revolution. Efter åbningen af Suez-kanalen i 1869 mistede øen sin funktion som stoppested på søruterne til Østasien.
Foruden at været et kendt rejsemål for specielt franske turister, blev øen kendt efter et alvorligt udbrud af en speciel tropesygdom overført af chikungunya myggen. I 2007, da sygdommen var på sit højeste, var en tredjedel af øens befolkning smittet.


== Geografi ==
Réunion er beliggende 800 km øst for Madagaskar og tæt ved Mauritius. Den har en aktiv vulkan Piton de la fournaise (2510 m), og øens højeste punkt er den udslukte vulkan Piton des Neiges (3063 meter).


== Klima ==
Klimaet på Reunion er er tropisk med en kraftig påvirkning fra passat-vindene.
På grund af øens topografi, kan der være store forskelle på temperatur og vejr, afhængigt af lokalitet. Således er gennemsnitstemperaturen 24° ved kysten, mens den er 14° på de indre sletter. I bjergene kan der forekomme nattefrost.
Tørtiden er fra maj til november.
Øen rammes af cykloner. Således ramte en cyklon øen i 1948, der forårsagede 165 dødsfald.


== Demografi ==


=== Befolkningssammensætning ===


=== Befolkningsudvikling ===


=== Alderssammensætning