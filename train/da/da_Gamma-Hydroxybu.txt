Gamma-hydroxybutyrat, kendt under navnene GHB, Fantasy, Flydende E på trods af den manglende sammenlignelighed med Ecstasy; I medicinsk regi Natriumoxybat (Xyrem®).
GHB indtages normalt i form af natrium- eller kaliumsaltet (hhv. Na-GHB og K-GHB).


== Historie ==
GHB blev først syntetiseret i de tidlige 1960'ere af Dr. Henri Laborit til anvendelse i studierne af neurotransmitteren GABA. Det blev hurtigt fundet, at GHB havde en bred vifte af anvendelsesmuligheder, med minimale bivirkninger og en kontrollérbar effekt; de eneste problemer var den snævre doseringsmængde og faren ved kombination af GHB med andre CNS-depressanter, fx ethanol.
Det blev senere fundet at GHB er et naturligt nedbrydningsprodukt i kroppen.


== Syntese ==
GHB syntetiseres ved reaktion mellem det organiske opløsningsmiddel gamma-butyrolacton (GBL) og en stærk base (gerne metalhydroxider som NaOH).


== Farmakologi ==
GHB forestilles at virke ved 3 funktionalitetsmodaliteter


=== Omdannelse til GABA ===
GHB er en direkte precursor til den primære hæmmende neuroreceptor i det menneskelige nervesystem; GABA. GABA kan ikke krydse blod-hjernebarrieren. Det kan GHB, og en del omdannes givetvis til GABA i hjernen.


=== GABAB-agonist ===
GHB er i sig selv en direkte agonist af GABAB-receptorkomplekset. Dette medfører en hæmning af den neuronale aktivitet. Denne effekt er givetvis ansvarlig for langt det meste af GHB's euforiserende virkning.


=== GHB-receptoren ===
Der findes i hjernen en speciel GHB-receptor, som lader til at være stimulerende ved frigivelse af glutamat. GHB menes at være deprimerende snarere end stimulerende pga. GHB-receptorens manglende potencitet. Dog kan GHB-receptorens effekt være ansvarlig for den bratte opvågning mange GHB-brugere får efter et par timers søvn – når GHB-niveauet falder under den krævede mængde for GABA-agonisme, bliver kun GHB-receptoren aktiveret. Dette medfører stimulation.


== Effekter ==
En dose af GHB varer generelt i 1.5 – 3 timer, og indbefatter
Eufori
Manglende koordination
Kvalme (især ved højere doser)
Afføringstrang (især ved højere doser)
Retrograd amnesi, dvs. man glemmer hvad man foretager sig
Søvn, koma (ved højere doser)


=== Som lægemiddel ===
Lægemidlet Xyrem®, der indeholder GHB og er fabrikeret af firmaet Orphan Medical, er b