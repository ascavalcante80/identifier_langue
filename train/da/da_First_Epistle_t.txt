Paulus’ Første Brev til Korintherne, også kaldet Første Korintherbrev, er et af de 13 breve i Bibelen som tilskrives apostelen Paulus og er i den kanoniske rækkefølge den syvende bog i Det Nye Testamente. Brevet regnes til de breve, som med sikkerhed kan siges at være skrevet af Paulus.


== Indhold ==
Brevet er skrevet som et svar på et brev, som menigheden i Korinth har sendt til Paulus (1 Kor 7,1). Paulus har også skrevet et tidligere brev til korintherne, som han omtaler i dette brev (1 Kor 5,9), men dette brev er gået tabt. Brevet er derfor en del af en brevveksling mellem Paulus og menigheden i Korinth. Udenom brevvekslingen har Paulus også fået mundtlige rapporter fra medlemmer i menigheden (1 Kor 1,11 ). Nyhederne fra Korinth er på mange måder nedslående for Paulus, menigheden er delt og fuld af stridigheder. Brevet formaner derfor om enhed og sammenhold. 1 Korintherbrev 1,10 bliver af mange set som hovedtesen i brevet: "Men jeg formaner jer, brødre, ved vor Herre Jesu Kristi navn, til at enes, så der ikke er splittelser iblandt jer, men så I holder sammen i tanke og sind."
Et andet indholdsmæssigt særpræg er de mange "Når det gælder" (peri de) afsnittene, hvor Paulus svarer på forskellige problemstillinger. Forhold omkring offerkød, ægteskabet og nådegaverne bliver behandlet i disse afsnit. Nogle forskere peger her på en mulig sammenhæng mellem disse afsnit og brevet, Paulus modtog fra Korinth.
Et af de mest citerede afsnit i Bibelen er 1 Kor 13. Det er kendt som "Kærlighedens evangelium". Det er her, Paulus viser, at ingen nådegaver eller intet offer har værdi eller betydning, hvis de ikke er af kærlighed. Det er vanskeligt poetisk sprog, og herfra stammer:
Overraskende nok indeholder brevet et citat fra komedieforfatteren Menander, nemlig i kapitel 15, vers 33: "Far ikke vild! Slet omgang fordærver gode sæder." Citatet stammer fra Menanders komedie om en kurtisane, Thais,  som Paulus må have set i teatret.


== Forfatter, datering og affattelsessted ==
Der er enighed