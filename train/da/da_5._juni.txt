5. juni er dag 156 i året i den gregorianske kalender (dag 157 i skudår). Der er 209 dage tilbage af året.
Dagen har to navne. Dagens navn er således både "kong Hans' fødselsdag" og "Bonifacius". Bonifacius var en engelsk munk, der i 755 blev dræbt af de vilde frisere, da han sammen med 50 andre præster ville omvende de barske kystboere.
Det er officiel dansk flagdag til minde om den første grundlov fra 1849. Dansk "nationaldag" (grundlovsdag). Det er nationaldag i Seychellerne.
Dagen har været "Fars dag" siden 1910.
FN's internationale Verdens miljødag.


=== Begivenheder ===
Født - Dødsfald
1716 - Ved underskrivelsen af Westminster-traktaten forpligter England og Tyskland sig til gensidigt forsvar i tilfælde af krig.
1795 - København brænder. Ved 15-tiden udbrød brand i "Dellehaven" på Holmen, og kraftig vind fik ilden til at brede sig. Dagen efter var mere end 900 ejendomme nedbrændt og 75 beskadiget, og 6.000 københavnere var hjemløse.
1827 - Tyrkerne erobrer Akropolis og rykker ind i Athen.
1849 - Kong Frederik 7. underskriver Danmarks Riges Grundlov. Dermed skiltes magten i tre myndigheder: Den Lovgivende, den Udøvende og den Dømmende. Grundloven sikrede borgerlig og religiøs frihed, forbud mod censur og offentlighed i retsplejen.
1915 - Med 111 stemmer mod én vedtages det at give stemmeret til kvinderne i Danmark. Senere på dagen underskrev Kong Christian 10. den nye Grundlov. Det var den anden Grundlov.
1942 - Efter nogle dages kamp mod den japanske flåde, får amerikanerne ødelagt eller sænket Japans fire største hangarskibe ved øen Midway. Japans marine kom sig aldrig over dette nederlag.
1942 - Tyskerne indtager Sebastopol.
1944 - B-29 Superfortress på sin første militære aktion - målet er Bangkok.
1945 - Tyskland opdeles i en fransk, en britisk, en amerikansk og en russisk zone.
1947 - I en tale på Harvard University fremlægger den amerikanske general og politiker George Catlett Marshall den såkaldte Marshall-plan. Det var en økonomisk genopbygningsplan for Europa, hvis hovedidé var, at de europæiske lande i fællesskab skulle planlægge genopbygningen efter krigen - mens USA skulle yde hjælp i form af varer. 16 lande tog siden imod tilbudet, og fra 1948 til 1952 ydede USA cirka 15 milliarder dollars i hjælp - enten som lån eller gaver.
1953 - En ny Grundlovsændring indfører kvindelig arvefølge i det danske monarki. Vigtigere var imidlerlertid indførelselse af et etkammersystem; Landstinget nedlagdes. Grundlovsændringen betød også, at Grønland blev en ligeberettiget del af det danske rige. Kong Frederik 9. underskrev den nye grundlov, efter en folkeafstemning.
1967 - Israel igangsætter forebyggende luftangreb på Jordan, Egypten og Syrien (der har opmarcheret massive styrker ved Israels grænser) og ødelægger vigtigt krigsmateriel - Seksdageskrigen er i gang. Krigen endte med israelsk besættelse af Gazastriben, Vestbredden og Golanhøjderne.
1968 - Senator Robert Kennedy, yngre broder til den myrdede præsident John F. Kennedy, snigmyrdes i Los Angeles.
1975 - Dronning Margrethe udnævnes til æresdoktor ved Cambridge.
1975 - Efter at have været lukket i otte år af vragrester og israelske bomber, genåbnes Suezkanalen af Egyptens præsident Anwar Sadat.
1977 - Elizabeth 2. fejrer 25 år på tronen.
1977 - Den første personlige computer, Apple II, kommer på gaden, designet af Steve Wozniak og Steve Jobs, baseret på 6502 microprocessoren. Apple I var ikke en fuldstændig computer, men snarere et motherboard.
1977 - Øgruppen Seychellerne bliver en uafhængig stat og fejrer nationaldag denne dato.
1982 - Dr. Michael Gottlieb, assistant professor ved UCLA, beskriver for første gang en ny epidemisk sygdom, som senere fik navnet AIDS. Efter modstand fra den medicinske verden forlader han UCLA og åbner en privat praksis, hvor han behandler AIDS patienter.
1984 - Over 1.000 bliver dræbt, da indiske regeringstropper stormer sikh-helligdommen ”Det Gyldne Tempel” i Amritsar.
1984 - På Normandiets kyst afslører Prins Henrik et mindesmærke for de 8.000 danske søfolk, der deltog i de allieredes invasion i 1944.
1985 - Den største auktion nogensinde afholdes over Hughes Aircraft Co., som gik for 5 milliarder $ til General Motors fra Detroit i Michigan, USA.
1985 - Danmarks fodboldlandshold besejrer i en underholdende kamp Sovjetunionen 4-2 i Idrætsparken. Preben Elkjær og Michael Laudrup scorer hver 2 af de danske mål.
1986 - En FN rapport anslår, at 50.000 afrikanere har AIDS.
1993 - 23 pakistanske FN-soldater bliver dræbt og omkring 50 alvorligt såret, da de lokkes i et bagholdsangreb i Somalias hovedstad Mogadishu. Det var en af Somalias førende krigsherrer, general Aideed, der stod bag angrebet, der blev iværksat da FN-soldaterne ville undersøge et våbenlager.
1996 - Dronning Margrethe indvier den genskabte barokhave ved Frederiksborg Slot.
1999 - MTV Movie Awards 1999 afholdes i Santa Monica, Californien.
2000 - USA's præsident Bill Clinton taler i det russiske parlament, Dumaen.
2001 - Arkæologer finder ud af, at Egtved-pigen højst sandsynlig var mavedanserinde.
2002 - Elizabeth 2. fejrer 50 år på tronen. Der afholdes en stor rockkoncert med alle de engelske stjerner. Elizabeth kører gennem London i sin imponerende guldkaret.
2002 - Bestyrelsen for Venstre i Farum ekskluderer Peter Brixtofte, som har været medlem i 37 år. Brixtofte befinder sig i USA til alkoholafvænning.
2009 - Nephew udgiver deres album DanmarkDenmark


=== Født ===
1723 - Adam Smith, skotsk økonom & Liberalismens "fader"(død 1790).
1807 - Georg Christian Hilker, dansk dekorationsmaler (død 1875).
1819 - John Couch Adams, engelsk astronom og matematiker (død 1892).
1850 - Pat Garrett, amerikansk western-skikkelse (død 1908).
1878 - Pancho Villa, mexikansk revolutionær (død 1923).
1878 - Jákup Dahl, færøsk teolog (død 1944).
1883 - John Maynard Keynes, britisk nationaløkonom, embedsmand og politiker (død 1946).
1898 - Federico García Lorca, spansk forfatter (død 1936).
1914 - Viggo Kjær, dansk civilingeniør (død 2013).
1916 - Eddie Joost, amerikansk baseballspiller (død 2011).
1919 - Richard Scarry, amerikansk børnebogsforfatter (død 1994).
1939 - Margaret Drabble, engelsk forfatter.
1945 - Michael Chr