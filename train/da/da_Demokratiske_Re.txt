Demokratiske Republik Congos flag blev taget i brug 18. februar 2006. Landets nye grundlov fastsatte at man skulle gå tilbage til et flag som mindede om flaget, som blev brugt fra 1963 til 1971, med en noget anden blå farve, som repræsenterer fred.
Landet som i dag hedder Demokratiske Republik Congo har benyttet en række flag.


== 1885-1960 ==
Congos første flag blev til ved koloniseringen. I 1885 blev landet omgjort til Congofristaten og landet fik som sådan sit eget flag. Dette var blåt og havde en gul stjerne i midten. Dette skulle symbolisere civilisationens stjerne som lyser i Afrikas mørke, et klart udtryk for tidens kolonimentalitet. Flaget blev videreført da landet i 1908 blev omgjort til belgisk koloni (Belgisk Congo).


== 1960-1963 ==
Ved uafhængigheden fra Belgien i 1960 blve kolonitidsflaget ændret, men fortsat at flagdugen var blå og havde en gul stjerne i midten. I tillæg blev seks mindre gule stjerner lagt til og placeret over hinanden ved stangsiden. Disse seks stjerner skulle repræsentere Congos seks provinser. Den store stjerne i midten skulle symbolisere national enhed.


== 1963-1971 ==
I 1963 blev symbolikken som hæftede ved de seks stjerner uaktuel, da landets territorielle inddeling blev ændret. Et nyt flag blev indført, men den blå grundfarve blev beholdt. En stor gul stjerne, symbol for national enhed, blev også beholdt, men flyttede fra midten af flagdugen til kantonen. En rød stribe blev lagt til, sat diagonalt fra neden til øvre hjørne. Rødt skulle her symbolisere blodet, som var ofret i kampen for fædrelandet. Gult stod for fremgang.


== 1971-1997 ==
Under præsident Mobutu fik landets flag helt ny udforming. Dette repræsenterede præsidentens ønske om at bryde med kolonitiden, noget som også gjorde, at landets navn blev ændret til Zaïre. Natio