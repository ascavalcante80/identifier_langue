Romerriget (latin: Imperium Rōmānum) var perioden efter den romerske republik, som kendetegnes ved overgangen til regering ledet af kejsere. Overgangen til til et kejserige begyndte med at Julius Cæsar, under et periode med borgerkrige og politisk ustabilitet, blev udnævnt som evig diktator og derefter myrdet i 44 f.Kr., hvorefter Cæsars adoptivsøn Octavian vandt kampen for at blive hans efterfølger ved, at sejre over Marcus Antonius og Cleopatra i slaget ved Actium i 31 f.Kr.. Efterfølgende gav det romerske senat ham den overordnede magt og den nye titel Augustus i 27 f.Kr., som derved ente den romerske republik.
De første to århundreder af imperiets eksistens var en periode med hidtil uset politisk stabilitet og velstand kendt som Pax Romana ("Romersk fred"). Efter mordet på Caligula i 41 e.Kr, overvejede Senatet kortvarigt at genoprette republikken, men Prætorianergarden proklamerede Claudius kejser i stedet. Efter Claudius efterfølger Nero begik selvmord i 68 e.Kr, var Vespasian triumferende i 69 e.Kr. om kampen om kejserembedet via oprettelse af det flaviske dynasti, hvorefter han blev efterfulgt af sin søn Titus, som åbnede det Flaviske Amfiteater kort efter udbruddet af Vesuv i 79 e.Kr.. Efter en lang periode med borgerkrige begyndte Diocletian Tetrarkiet, som lod fire forskellige kejsere regerede imperiet på én gang.
Dette arrangement var i sidste ende forgæves, hvilket førte til en borgerkrig, der blev endeligt afsluttet af Konstantin I, som besejrede over hans rivaler og blev den eneste hersker af imperiet. Konstantin flyttede efterfølgende hovedstaden til Byzans, som blev omdøbt til Konstantinopel til hans ære og konverterede også til kristendommen. Theodosius I var den sidste kejser til regere et forenet imperium. Efter hans død i 395, gav han de to halvdele af imperiet til sine to sønner Arcadius og Honorius. Arcadius blev hersker i øst og Honorius blev hersker i vest.
Belejringen af Rom i 410 e.Kr. af vestgoterne og igen i 455 e.Kr. af Vandalerne fremskyndte det vestlige imperiums forfald, men depositionen af kejser Romulus Augustus i 476 af Odoaker er generelt accepteret som, at markere afslutningen på Det vestromerske rige. Da Romulus Augustus teknisk set var en tronraner, ophørte det vestlige del af riget kun lovligt med at eksistere efter døden af ​​den sande kejser Julius Nepos i 480 e.Kr.. Det østromerske rige (senere kendt som Det Byzantinske Rige) forblev en af ​​de førende magter i verden indtil det til sidst falder til de osmanniske tyrkere i 1453 e.Kr ved Konstantinopels fald.
Romerriget var blandt de mest magtfulde økonomiske, kulturelle, politiske og militære kræfter i verden for sin tid. Levetiden og det enorme omfang af imperiet gav det varig indflydelse på det latinske og græske sprog og på kultur, religion, arkitektur, filosofi, jura og styreformen af imperiets efterfølgere. Igennem den europæiske middelalder, blev der gjort forsøg på at etablere efterfølgere til Romerriget, herunder det Russiske Kejserrige og Det tysk-romerske Rige. Ved hjælp af den europæisk ekspansion igennem de spanske, franske, portugisiske og britiske imperier, blev romersk og græsk kultur spredt på verdensplan, som derved spillede en væsentlig rolle i udviklingen af ​​den moderne verden.


== Historie ==

Der findes ældgamle beboelser i området der er det nuværende Rom, men byen Rom og dermed begyndelsen på det senere verdensrige blev ifølge traditionen grundlagt af brødrene Romulus og Remus den 21. april 753 f.Kr. Rom havde begyndt at ekspanderende kort efter grundlæggelsen af republikken i det 6. århundrede f.Kr., selvom den romerske republik ikke erobrede territorier udenfor Italien indtil det 3. århundrede f.Kr.. Den romerske republik var ikke en nationalstat i moderne forstand, men et netværk af byer efterladt til, at regere sig selv (dog med varierende grad af uafhængighed fra det romerske senat) og provinser, som blev administreret af militære ledere. Riget blev ikke regeret af kejsere, men af årligt folkevalgte magistrater (med consuler øverst) i forbindelse med senatet. Af forskellige årsager, var det 1. århundrede f.Kr. en tid med politiske og militære omvæltninger, som i sidste ende førte til regering af kejsere. Konsulernes militære magt hvilede i det romerske juridiske begreb imperium, som bogstaveligt betyder "kommanderende" (selvom typisk i en militær forstand). Lejlighedsvis fik succesfulde konsuler den honorære titlen Imperator (kommandør), og af dette ord kommer ordet "kejser" (og "imperium"), da denne titel (blandt andre) altid blev skænket til de føste kejsere ved deres tiltrædelse til magten.

Rom var udsat for en lang række interne konflikter og borgerkrige fra slutningen af andet århundrede f.Kr. og frem, mens det kraftigt udvidede sin magt over Italien. Mod slutningen af ​​denne periode i 44 f.Kr., var Julius Cæsar kortvarigt diktator før han blev myrdet, hvorefter grupperingen, som fik ham myrdet, blev fordrevet fra Rom og besejret i slaget ved Phillipi i 42 f.Kr. af en hær under ledelse af Marcus Antonius og Cæsars adopterede søn Octavian. Antonius og Octavians efterfølgende opdeling af den romerske verden imellem sig selv varede ikke ved, og Octavians styrker besejrede Antonius og Cleopatra i slaget ved Actium i 31 f.Kr.. I år 27 f.Kr. gjorde Senatet og folket i Rom Octavian til princeps ("første borger"), og dermed begyndte Principatet (den første epoke af romersk kejserlig historie, som for det meste bliver dateret fra 27 f.Kr. til e.Kr. 284), og gav ham navnet Augustus ("den ærede"). Selvom den gamle konstitutionelle maskine forblev på plads, kom Augustus til at dominere den. Selvom romerriget var en republik, havde Augustus rent teknisk alt meningsfuld myndighed i Rom. Hans styre afsluttede et århundrede med borgerkrige, og begyndte en hidtil uset periode med fred og velstand. I løbet af årene af hans styre, opstod en ny forfatningsmæssigeorden, så at efter hans død, ville den nye forfatningsorden drives som før, som da Tiberius blev accepteret som den nye kejser. De 200 år som begyndte med Augustus regeringstid er traditionelt betragtet som Pax Romana ("Romersk fred"). I løbet af denne periode blev sammenbindingen af imperiet fremmet af en grad af social stabilitet og økonomisk velstand, som Rom aldrig før havde oplevet. Opstande i provinserne var sjældne, men blev nedkæmpet "nådesløst og hurtigt", når de opstod.
Augustus succes med at etablere arveprincipper for dynastiet var begrænset, da han levede længere end en række potentielle arvinger. Det julisk-claudiske dynasti varede fire mere kejsere - Tiberius, Caligula, Claudius og Nero - før det gav i 69 e.Kr. ledte til stridigheder blandt potentielle efterfølgere, hvorfra Vespasian kom ud som sejrherre. Vespasian blev grundlæggeren af det korte Flaviske dynasti, som blev fulgt af Nerva-Antonine dynastiet, som producerede "fem gode kejsere": Nerva, Trajan, Hadrian, Antoninus Pius og Marcus Aurelius.
På det territoriale højdepunkt under Trajan strakte riget sig fra Den iberiske Halvø og de Britiske øer i vest til Mesopotamien i øst. Riget kontrollerede det største landområde i antikken. Romerriget styrede også områderne rundt om Middelhavet, som romerne kaldte for Mare Nostrum "vort hav". Middelhavsområderne udgjorde majoriteten af Romerriget, og de rigeste af de romerske provinser ved middelhavets subtropiske klima var ideelle til landbrug. Selvom Romerrigets territorium varierede forblev hovedgrænserne relativt sikre. Størstedelen af grænserne var naturlige I form af floder eller bjerge, som let kunne forsvares af de stationerede romerske legioner. Grænserne kaldtes for Limes Romani. I provinsen Britannia var Hadrians mur limes mod caledonerne i Skotland romerrigets nordligste grænse. I provinsen Germania Superior og længere østpå i det nuværende Schweiz og Østrig beskyttede Limes Germanicus området ved floderne Donau og Rhinen mod de germanske stammer. De nordafrikanske provinser lå ved en naturlig grænse, den store Sahara-ørken. I Mellemøsten manglede der imidlertid en naturlig grænse, og her truede Roms største fjender, Partherriget og senere dets efterfølger sassaniderne.
Den græske historiker Dio Cassius, en daværende iagttager af begivenhederne, markerede tiltrædelsen af kejser Commodus i 180 e.Kr. som overgangen "fra et kongerige af guld til et af rust og jern" - en berømt kommentar, der har fået nogle historikere til, at se Commodus regeringstid som begyndelsen på romerrigets undergang.

I 212, under regeringstid af Caracallas fik alle fribårne romerske borger statsborgerskab i romerriget. Men på trods af denne gestus, var det severiske dynasti problemfyldt - en kejsers regeringstid blev oftest endt med han blev myrdet eller henrettet - og efter dets sammenbrud, blev Romerriget opslugt af en krise i det tredje århundrede, en periode med invasioner, civile stridigheder, økonomisk uorden, og pest. Ved defineringen af historiske epoker, er denne krise sommetider set som, at markere overgangen fra antikken til senantikken. Aurelian, som regerede fra år 270 til 275, bragte imperiet tilbage fra afgrunden og stabiliserede det, som blev efterfulgt af Diocletian som afsluttede arbejdet med at genoprette imperiet. Diocletians regeringstid bragte også imperiets mest koordinerede indsats mod den opfattede trussel af kristendommen. Det absolute monarki der begyndte med Diocletian varede indtil faldet af det østromerske rige i 1453.
I at forsøg på at stabilisere imperiet, indelte Diocletian imperiet i fire regioner, hver styret af en separat kejser (Tetrarkiet). Overbevist om at han havde fixet problemerne, som plagede Rom, abdicerede han sammen med hans medregerende kejser, og snart kollapsede tetrarkiet. Orden blev til sidst restaureret af Konstantin, som blev den første kejser til, at konvertere til kristendommen, og som etablerede Konstantinopel som den nye hovedstad i det østlige imperium. I løbet af årtierne med de konstantinske og Valentinianske dynastier var imperiet delt langs en øst-vest-akse, med dobbelte magtcentre i Konstantinopel og Rom. Regeringstiden af Julian, som forsøgte at genskabe klassisk romersk og hellenistisk religion, blev kun kortvarigt afbrudt af arven af kristne kejsere. Theodosius I, den sidste kejser til at herske over både øst og vest, døde i 395 e.Kr. efter at kristendommen blev den officielle religion i imperiet. Efter hans død i 395, gav han de to halvdele af imperiet til sine to sønner Arcadius og Honorius. Arcadius blev hersker i øst, med hovedstad i Konstantinopel, og Honorius blev hersker i Vesten med hovedstad i Milan.
Romerriget begyndte at gå i opløsning i begyndelsen af 5. århundrede i takt med de germanske folkevandringer og invasioner overvældede imperiets kapacitet til, at assimilere indvandrere og holde de angribene ude. Romerne havde succes i kampene mod alle dets modstander, mest berømt hunnerkongen Attila, selvom imperiet havde assimileret så mange germanere af tvivlsom loyalitet over for Rom, at imperiet begyndte at falde fra hinanden. De fleste kronologier placere enden af det Vestromerske rige i 476, da Romulus Augustus blev tvunget til, at abdicere til den germanske krigsherre Odoaker. Ved at placere sig under regering af østlige kejsere, i stedet for at navngive sig selv kejser (som andre germanske høvdinge havde gjort efter at afsætte tidligere kejsere), afsluttede Odoacer det vestromerske rige ved at ende linjen af vestlige kejsere.
Imperiet i øst - i dag kendt som det Byzantinske rige, havde en anden skæbne. Det overlevede i næsten 1000 år efter faldet af sin vestlige modpart og blev det mest stabile kristne rige i middelalderen. Under det 6. århundrede, generobrede Justinian kortvarigt Nordafrika og Italien, men de byzantinske besiddelser i Vesten blev reduceret til det sydlige Italien og Sicilien i løbet af få år efter Justinians død. I øst skyldes dette delvis fremkomsten af islam, hvis tilhængere hurtigt erobrede områder i Syrien, Armenien og Egypten i løbet af de byzantinske-arabiske krige, som hurtigt blev en direkte trussel mod Konstantinopel. I det følgende århundrede, erobrede araberne også det sydlige Italien og Sicilien, samtidig med at byzantinerne begyndte at tabe kontrollen af deres besiddelser i Balkan.
Byzantinerne formåede dog at stoppe yderligere islamisk ekspansion i deres land i løbet af det 8. århundrede, og begyndte i det 9. århundrede, at generobre dele af de erobrede landområder. I 1000 e.Kr., var den østlige imperium på sit højeste: Basileios II generobrede Bulgarien og Armenien, mens kultur og handel blomstrede. Men snart efter blev udvidelsen brat stoppet i 1071 med deres nederlag i Slaget ved Manzikert. Eftervirkningerne af denne vigtige kamp sendte imperiet i en længere periode med tilbagegang. To årtier med interne stridigheder og tyrkiske invasioner i sidste ende banede vejen for, at kejser Alexius I Comnenus sendte en anmodning om hjælp til de vesteuropæiske riger i 1095.
Vesten reagerede med korstogene, som i sidste ende resulterede i belejringen af Konstantinopel, under det fjerde korstog. Erobringen af Konstantinopel i 1204 fragmenterede, hvad der var tilbage af imperiet i efterfølgende stater, hvor den ultimative sejrherre var imperiet Nikæa. Efter generobringen af Konstantinopel af imperiets styrker, var imperiet ikke meget mere end en græsk stat begrænset til den ægæiske kyst. Det byzantinske rige kollapsede, da Mehmed II erobrede Konstantinopel den 29. maj 1453.


== Geografi og demografi ==
Romerriget var en af de største imperier i historien, med en territorial udstrækning som strakte sig over både Europa, Nordafrika og Mellemøsten. Det latinske udtryk imperium sine fine ("imperiet uden ende") brugtes til at udtrykke ideologien, at hverken tid eller rum begrænsede imperiet. i Vergils episke digt Æneiden, skrives det at det grænseløs imperium var givet til romerne af deres øverste guddom Jupiter. Denne påstand om universel herredømme blev fornyet og foreviget da imperiet kom under kristen styre i det 4. århundrede.
I virkeligheden var det af meste af den romerske ekspansion udført under republikken, med kun få store erobringer under kejserdømmet, såsom Claudius erobring af England i det 1. århundrede e.Kr og Trajans erobringer af Dacia og Babylon. Under regeringstiden af Augustus, blev et "global kort over den kendte verden", vist for første gang offentligt i Rom, hvilket var på samme tidspunkt som sammensætningen af det omfattende arbejder om den politiske geografi af Romerriget, blev lavet af den græske forfatter Strabo. Da Augustus døde, blev der på hans gravmæles indskift (Res Gestae) nævnt hans største bedrifter, som inkluderede hans geografiske katalogisering af folk og steder i imperiet. Geografi, folketællingen, og den omhyggelige opbevaring af skriftlige optegnelser var centrale bekymringer for den romerske kejserlige administration.

Imperiet nåede sin største udstrækning under Trajan (regerede 98-117), hvor imperiet omfattede et areal på 5 millioner kvadratkilometer, som under nutidens grænsen ville strække sig over fyrre forskellige moderne lande. Forskellige demografiske befolkningsskøn ligger på imellem 60-100 millioner indbyggere under romerrigets største udbredelse. Hvilket vil betyde at romerriget inkluderede imellem en sjettedel og en fjerdedel af verdens samlede befolkning og har være det største befolkningsmæssige rige under én politisk administration i Vesten, indtil midten af det 19. århundrede. Hver af de tre største Byer i Imperiet; Rom, Alexandria, og Antioch var næsten dobbelt så store som en hver europæisk by i begyndelsen af det 17. århundrede.
Trajans efterfølger Hadrian førte en politik om, at opretholde imperiet istedet for at udvide det. Grænser blev markeret og patruljeret. De mest stærkt befæstede grænser var de mest ustabile. Hadrians mur i nutidens Skotland og England, som er en af de mest velbevarende romerske ydergrænser, blev af romerne selv opfattet, som hvad der adskilte romerriget fra den altid tilstedeværende trussel fra barbarer.


== Sprog ==
Sproget i romerriget var latin, som Virgil fremhævede som en kilde til romersk sammenhold og tradition. Indtil tidsperioden for Alexander Severus (regerede 222-235), skulle fødselsattester og testamenter af romerske borger skrives på latin. Latin var sproget i domstolene i Vesten og i militæret i hele Imperiet, men blev ikke pålagt officielt på folk bragt under romersk styre. Denne politik står i kontrast til den af Alexander den Store, som forsøgte at pålægge græsk i hele hans imperium som det officielle sprog. Som en konsekvens af Alexanders erobringer, var græsk blevet det fælles sprog i det meste af det østlige Middelhav og ind i Lilleasien. Den "sproglige grænse" som opdelte romerriget imellem det latinske Vest og det græske Øst passerede igennem Balkan-halvøen.

Romere som modtog en eliteuddannelse studerede græsk som et litterært sprog, og de fleste mænd af de regerende klasser kunne tale græsk. Den Julio-Claudiske kejseslægt opfordrede til høje standarder for korrekt latin (Latinitas), som idag er identificeret som klassisk latin. Claudius forsøgt at begrænse brugen af græsk og tilbagekaldte lejlighedsvis statsborgerskab for dem, som ikke kunne latin, mens han selv i det romerske senat brugte sin egen tosprogethed i kommunikationen med græsktalende ambassadører. Den romerske forfatter og sprogforsker Suetonius, citerede ham som et eksempel på romerrigets to sprog.
I den østlige det af imperiet blev love og officielle dokumenter regelmæssigt oversat til græsk fra latin. Den daglige gensidighed af de to sprog er angivet med tosprogede inskriptioner, som undertiden endda skiftede frem og tilbage imellem græsk og latin. Efter alle fribårne indbyggere i imperiet blev romerske statsborgere i 212 e.Kr., ville et stort antal romerske borgere ikke kunne have forstået latin, selvom det forventedes at man erhvervede mindst en symbolsk viden om sproget. Latin forblev dog en markør for "romerhed."
Diocletian forsøgte at forny latins autoritet, og det græske udtryk hē kratousa dialektos vidner om den fortsatte status af latin som "sproget af magt." I begyndelsen af 6. århundrede, engagerende kejseren Justinian sig i en forsøg på at genvinde latins status som sproget af lov og offentlig embede, selvom latin på daværende tid ikke længere var et levende og talt sprog i Østen.

Et stort behov for tolke i enkelte romerske provinser indikerede den fortsatte brug af andre sprog end græsk og latin, især i Egypten hvor koptisk dominerede, og i militære områder langs Rhinen i de germanske provinser og langs Donau. Romerske jurister viste også en hvis bekymring for de lokale sprog såsom puniske, gallisk og aramæisk i forhold til at sikre den rette forståelse og anvendelse af love og eder. I provinsen Afrika, blev punisk brugt til tekster på mønter under Tiberius (1. århundrede e.Kr.), og puniske indskrifter vises på offentlige bygninger i det 2. århundrede og nogle gange tosproget sammen med latin. I Syrien brugte soldater fra Palmyra deres dialekt af aramæisk til inskriptioner, i en slående undtagelse til reglen om at latin var sproget af militæret.
Vulgærlatin erstattede gradvist keltiske og italiske sprog, som var relateret via en fælles indo-europæisk oprindelse. Fællestræk i syntaks og ordforråd lettede overgangen til latin. Efter decentraliseringen af den politiske magt i senantikken, udviklede latin sig lokalt til det som blev til de romanske sprog, såsom spansk, portugisisk, fransk, italiensk og rumænsk, og et stort antal mindre sprog og dialekter. I dag er denne sproggren modersmål for mere end 900 millioner mennesker på verdensplan. Som et internationalt sprog for læring og litteratur, fortsatte latin selv som et aktiv medie redskab for diplomati i århundrede efter, og er i nutiden stadig brugt indenfor jura, medicin og den romersk-katolske kirke.
Selvom græsk fortsatte som sproget i det byzantinske rige, var den sproglige fordeling i Østen mere kompleks. Et græsk-talende flertal levede på den græske halvø, ægæiske øer, det vestlige Anatolien, større byer, og nogle kystområder. Ligesom græsk og latin, var det thrakiske sprog af indo-europæisk oprindelse, som var blandt flere nu uddøde sprog i Anatolien. Albansk ses ofte som en efterkommer af Illyrisk, selvom denne hypotese er blevet udfordret af nogle lingvister, som hævder, at det stammer fra daciansk eller thrasisk. (illyrisk, daciansk, og thrasisk kan dog også have dannet en undergruppe sammen). Forskellige afroasiatiske sprog såsom koptisk i Egypten, og aramæisk i Syrien og Mesopotamien blev aldrig erstattet af græsk.


== Samfund ==

Romerriget var bemærkelsesværdigt multikulturelt med "en temmelig forbløffende sammenhængende kapacitet" til, at skabe en følelse af fælles identitet, som omfattede forskellige folkeslag indenfor et fælles politisk system over en lang tidsperiode. Den romerske vægt på at skabe offentlige monumenter og fællesarealer åben for alle såsom fora, amfiteatre, racerbaner og bade, fremmede en fælles følelse af "romerhed.
Det romerske samfund havde flere overlappende sociale hierarkier, som det moderne begreb "klasse" ikke kan repræsentere nøjagtigt. De to årtiers borgerkrig, hvorfra Augustus steg til enevælde, bragte det traditionelle samfund i Rom i en tilstand af forvirring og uro, selvom det ikke umiddelbart påvirkede fordelingen af rigdom og social magt. Set fra de lavere klasser side, blev der bare lagt endnu et lag på toppen af den sociale pyramide. Personlige relationer, venskaber (amicitia), familie og ægteskaber fortsatte med at påvirke arbejdet i politik og regeringen, som de havde i republikken. Under Nero var ikke usædvanligt at finde en tidligere slave, som var rigere end en frifødt borger, eller en equites som udøvede større magt end en senator.
Denne opløsning af republikkens mere stive hierarkier ført til øget social mobilitet under imperiet, både opad og nedad i et omfang, som oversteg alle andre veldokumenterede gamle samfund. Kvinder og frigivne slaver havde muligheder for at få profit og udøve indflydelse på måder tidligere mindre til rådighed for dem. Det sociale liv i imperiet, især for dem hvis personlige resurser var begrænsede, blev yderligere fremmet af fremvæksten af frivillige foreninger og broderskaber (kollegia og sodalitates) dannet til forskellige formål, såsom faglige og handelsmæssige laug, veteraner, religiøse grupper, udøvende kunsttrupper, og fælleskaber til at dække udgifter vedrørende begravelser.
Barnemord er blevet registreret i det romerske imperium, og kan have været udbredt. Flere årsager til dette er mulige, foreslåede årsager inkludere en præference for drengebørn, manglende resurser til at opfostre dem og begrænset tilgang til prævention.


=== Kvinder i romersk lov ===
Fribårne romerske kvinder blev betragtet som borgere i hele republikken og imperiet, men kunne hverken stemme, holde politisk embede, eller tjene i militæret. En mors borgerstatus blev afgjort af hendes børns, som angivet ved udtrykket ex duobus civibus Romanis natos ("børn født af to romerske borgere"). En romersk kvinde beholdte hendes eget familienavn (nomen) for livet. Børn tog for det meste farens navn, men i den kejserlige periode tog kvinder undertiden deres mors navn som en del af deres, eller valgt selv at bruge det i stedet.

Den arkaiske form for manus (ægteskab), hvor kvinden havde været underlagt sin mands autoritet blev stort set opgivet under den kejserlige æra, og en gift kvinde beholdte ejerskabet af enhver ejendom, som hun bragte ind i ægteskabet. Teknisk forblev hun under sin fars juridiske myndighed, selvom hun flyttede ind i hendes mands hjem, men ved hendes fars død blev hun lovligt emanciperet (ligestillet). Dette arrangement var en af de faktorer i graden af uafhængigheden som romerske kvinder havde haft i forhold til de mange andre gamle kulturer og op til den moderne periode: selvom hun hørte under sin far i juridiske spørgsmål, var hun fri for hans direkte kontrol i hendes daglige liv, og hendes mand havde ingen juridisk magt over hende. Selvom det var et punkt af stolthed at være en "en mands kvinde" (univira), som kun havde giftet sig en gang, var der kun lidt stigmatisering knyttet til skilsmisse, eller sågar en hurtig indgåelse af nyt ægteskab efter tabet af en ægtemand igennem død eller skilsmisse.
Pigerne havde lige arveret med drenge, hvis deres far døde uden at efterlade et testamente. En romersk mors ret til at eje ejendom og til at disponere over det, som hun så passende, herunder fastsættelse af betingelserne for hendes egen vilje, gav hende enorme indflydelse på hendes sønner selv når de var voksne.
Som en del af det loven Lex Julia af Augustus blev der gjort forsøg på, at genoprette den traditionelle moral og social orden, via love som regulerede adfærd af mænd og kvinder som et middel til at fremme "familieværdier". Utroskab, som havde været en privat familieanliggende under republikken, blev kriminaliseret, og var bredt defineret som en ulovlig sexuel handling (stuprum), som fandt sted imellem en mandlig borger og en gift kvinde, eller imellem en gift kvinde og enhver anden end sin egen mand. Fødedygtighed blev opmuntret af staten. En kvinde som havde født tre børn, fik symbolske hædersbevisninger og større juridisk frihed (ius trium liberorum).
På grund af deres juridiske status som borgere kunne kvinder eje ejendom, indgå kontrakter, og engagere sig i erhvervslivet, herunder skibsfart, produktion og låne penge. Dokumenter fra forskellige dele imperiet ære kvinder, som velgørere i finansieringen af offentlige bygninger, en indikation at de kunne erhverve og afhænde betydelige formuer.


=== Slaveri og loven ===
Under Augustus tid var så mange som 35 procent af befolkningen i Italien slaver, hvilket gør Romerriget til en af de imperier med den største procentvise slavebefolkning og hvor slaver spillede en større rolle i økonomien. Slaveri var en kompleks institution, som blev støttet af traditionelle romerske sociale strukturer. I byområder, kunne slaver være uddannede fagfolk såsom lærere, læger, kokke, og revisorer, men for det meste var slaver ufaglærte arbejdere i husholdninger, landbrug eller andet fysik arbejde. Landbrug og industri, såsom formaling af korn og minedrift, udnyttede slaver. Udenfor Italien udgjorde slaver i gennemsnit 10 til 20 procent af befolkningen, dog sparsomme i romersk Egypten, men mere koncentreret i nogle græske områder. Selvom institutionen slaveri ofte er blevet betragtet som aftagende i 3. og 4. århundrede, forblev det en integreret del af romerske samfund indtil det 5. århundrede. Slaveri ophørte gradvist i det 6. og 7. århundrede sammen med nedgangen af bycentre i det vestlige romerrige, og opløsningen af den komplekse kejserlige økonomi, som havde skabt efterspørgsel efter slaver.

Love vedrørende slaveri var relativt komplekse. Under romersk lov, blev slaver anset som ejendom og havde ingen juridiske rettigheder. De kunne blive udsat for former for afstraffelse normalt ikke udnyttet på borgere, seksuel udnyttelse, tortur og henrettelser. En slave kunne ikke som et spørgsmål om lov blive voldtaget, da voldtægt kun vedrørte folk som var fri; en slaves voldtægtsmand måtte blive retsforfulgt af ejeren af slaven, for hvorved ejeren af slaven kunne få kompensation. Slaver havde ingen ret til juridisk ægteskab (conubium), men deres ægteskaber blev undertiden anerkendt, og hvis begge blev frie kunne de gifte sig. Efter de romerske slavekrige i republikken, forsøgte Augustus og hans efterfølgere at mindske sandsygligheden for fremtidige oprør, ved at begrænse størrelsen af arbejdsgrupper af slaver og straffe flygtige slaver.
Teknisk set kunne slaver ikke eje ejendommen, men en slave, som hjalp med at drive sin ejers virksomhed kunne få adgang til en individuel konto eller fond (peculium), som slaven kunne bruge som om det var hans egen. Vilkårene i denne konto varierede afhængigt af graden af tillid og samarbejde imellem ejeren og slaven. En slave med en egnethed for erhvervslivet kunne gives betydeligt spillerum til, at generere overskud og måske få lov til at testamentere denne peculium han formåede til andre slaver af hans husstand. Indenfor en husstand eller arbejdsplads, kunne et hierarki af slaver ofte findes, med ene slave som fungerede som lederen af de andre slaver.
Over tid fik slaver større retsbeskyttelse, herunder retten til at indgive klager mod deres herrer. En slutseddel kan indeholde en bestemmelse om, at slaven ikke kunne anvendes til prostitution, som prostituerede i det gamle Rom ofte var slaver. Den spirende handel med kasterede slaver i slutningen af 1. århundrede e.Kr. førte til lovgivning, som forbød kastration af en slave mod sin vilje "for begær eller gevinst."
Romerske slaveri var ikke baseret på race. Slaver blev trukket fra hele Europa og Middelhavsområdet, herunder Gallien, Hispania, Germanien, de Britiske øer, Balkan og Grækenland. Generelt var slaver i Italien indfødte italienere, med et mindretal af udlændinge (herunder både slaver og frigivne) født uden for Italien som anslås til 5% af den samlede befolkning i hovedstaden på sit højeste, hvor deres antal var størst. Dem fra udenfor Europa var overvejende af græsk afstamning, mens de af jødiske afstamning aldrig helt assimilerede i det romerske samfund, hvorved de forblev en identificerbar minoritet. Disse slaver (især udlændinge) havde højere dødelighed og lavere fødselsrater end indfødte. Den gennemsnitlige alder ved døden for slaver i byen Rom var ekstraordinært lav, med en estimeret gennemsnitlig levetid på sytten og et halvt år (17,2 for mænd, 17,9 for kvinder).
I perioden med republikansk ekspansion da slaveriet var blevet udbredt, var krigsfanger en af vigtigste kilder til slaver. Rækken af etniciteter blandt slaver afspejlede til en vis grad, de hære som Rom havde besejret i krig, og erobringen af Grækenland bragte en række højt kvalificerede og uddannede slaver til Rom. Slaver blev også handlet på markeder, og nogle gange solgt af pirater. Forladte børn og nyfødte og selv-slaveri blandt de fattige var andre kilder. Ordet Vernae referer derimod til "hjemmelavede" slaver født af kvindelige slaver i husstande, byerne, eller på en landejendom eller gård. Selvom de ikke havde nogen særlig retslig status, ville en ejer, som mishandlede eller undladte at passe sin vernae se samfundets misbilligelse, da de blev anset for en del af hans familie, og i nogle tilfælde kan det faktisk være børn af frie mænd i familie.
Talentfulde slaver med en evne til virksomhed kan samle en tilstrækkelig stor peculium til at retfærdiggøre deres frihed, eller blive løskøbt for tjenesteydelser. Denne form for frigivelse var blevet hyppigt nok til, at en lov i 2 f.Kr (Lex Fufia Caninia) begrænsede antallet af slaver en ejer fik lov til at fri i sit testamente.


=== Ulige retfærdighed ===

I takt med at det republikanske princip om borgernes lighed for loven falmede, førte de symbolske og sociale privilegier overklassen havde til en uformel deling af det romerske samfund i dem, som havde erhvervet større hædersbevisninger (honestiores), og dem, der var mere ydmyge folk (humiliores). Generelt var honestiores medlemmerne af de øverste klasser i samfundet, sammen med visse militære officerer. Tildelingen af universel statsborgerskab i 212 ser ud til at have øget konkurrence blandt de øverste klasser til at få deres overlegenhed over andre borgere bekræftede, især indenfor retssystemet. Strafudmåling afhang af dommen af den præsiderende embedsmand sammen med den relative "værd" (Dignitas) af sagsøgte: en honestior kunne betale en bøde, når dømt for en forbrydelse, for hvilken en humilior måtte modtage en piskning.
Henrettelse som havde været en sjælden juridisk straf for frie mænd under republikken, kunne være hurtig og relativt smertefri for den kejserlige borger som var betragtet som værende "mere ærefulde", mens dem der ansås som værende ringere rangeret kunne lide under tortur. Forlængelse af døden var tidligere forbeholdt slaver, via redskaber såsom korsfæstelsen eller kamp mod dyr (damnatio ad bestias) som en forestilling i arenaen. I det tidlige imperium, kunne de der konverterede til kristendommen mister deres status som honestiores, især hvis de afviste at opfylde de religiøse aspekter af deres samfundsmæssige ansvar, og blev dermed underlagt straffe, som skabte betingelserne for martyrdom.


=== Beklædning ===

I et status-bevidste samfund ligesom romernes, gav tøj og personlig pynt et visuelt fingerpeg om etikette af bæreren. At bære det korrekte tøj skulle afspejle et samfund i god orden. Togaen var den særprægede nationale beklædningsgenstand af den romerske mandlige borger, men de var tunge og upraktiske, og var derfor primært kun båret når man skulle gennemføre politiske, forretningsmæssige- og religiøse ritualer, og ved en retsag. I modsætning til den populære opfattelse var hverdagens tøj, som romerne havde på oftest mørkt eller farverigt, og de mest almindelige mandlige påklædninger set dagligt ville have været en tunika, et slag eller bukser i provinserne oppe nordpå. Dokumenteringen af hvordan romerne klædte sig i hverdagen kompliceres af en manglen på direkte beviser, da portrætter oftest viser personen i tøj med symbolsk værdi, og overlevende tekstiler fra perioden er sjældne.

Den grundlæggende beklædningsgenstand for alle romere var en tunika, uanset køn eller formue. Længden varierede efter bæreren: en mands nåede midten af læggen, mens en soldats var noget kortere; en kvindes faldt til hendes fødder, og for et barn til knæene. Tunikaer af fattige mennesker og arbejdende slaver blev lavet af grov uld i naturlige, matte nuancer, hvor længden blev bestemt af den type arbejde som de udførte. Finere tunikaer var lavet af letvægtsuld eller linned. En mand der hørte til senatet bar en tunika med to lilla striber (clavi) vævet lodret ind i stoffet: jo bredere stribe, jo højere var bærerens status. Andre beklædningsgenstande kunne være beklædt over tunikaen.
Den imperielle toga var et halvcirkelformet stykke hvidt uld, som ikke kunne sættes på og draperet korrekt uden hjælp. I sit arbejde om talekunst, beskrev Quintilian i detaljer, hvordan den offentlige taler burde arrangere hans gestus i forhold til hans toga. I kunstværker er togaen vist med den lange ende imellem fødderne, en dyb buet fold foran, og en kugleformet flap på midtstykket. I det 2. århundrede, var kejsere og mænd af status ofte portrætteret iført en pallium, en oprindelig græsk kappe (himation) foldet tæt omkring kroppen. Kvinder er også portrætteret iført en pallium. I løbet af 4. århundrede, havde togaen blevet mere eller mindre erstattet af palliummen som en beklædningsgenstand, som indikerede et givent socialt tilhørsforhold. Romersk tøjs stilarter ændrede sig med tiden, men ikke så hurtigt som mode i dag.


=== Offentlig underholdning, amfiteatre og stridsvognsløb ===

Den største area i Rom var Circus Maximus, hvor der blev afholdt stridsvognsløb, dyrekampe (venationes), atletiske konkurrencer, gladiatorkampe og historiske rekonstruktioner. Fra tidligste tider, havde flere religiøse festivaler indeholdt forskellige rituelle spil (Ludi), dog primært heste og stridsvognsløb (Ludi circenses). Romerne troede selv at gladiatorkampe havde oprindelse i begravelsespil og ofringer, hvor udvalgte tilfangetagne krigere blev tvunget til at kæmpe for at sone dødsfald af ædle romerne. Selv om deres underholdningsværdi havde tendens til at overskygge deres rituelle betydning, forblev løbene en del af arkaiske religiøse ceremonier, som vedrørte landbrug, initiation, og cyklussen af fødsel og død. Under Augustus blev offentlige underholdning afholdt 77 dage om året; under regeringstiden af Marcus Aurelius, havde det antal dage udvidet til 135. Hver enkelt forstilling var oftest indledt med en omfattende parade (Pompa circensis), som endte på spillestedet. Konkurrencer blev afholdt også i mindre spillesteder såsom amfiteater, som blev den karakteristiske romerske forestillingssted for underholdning. Atletik i græsk stil inkluderede løb, boksning, brydning, og pancratium. Søslag (Naumachia) blev enkelte gange gennemført i konstruerede bassiner. Statsstøttede teaterarrangementer (Ludi scaenici) fandt sted i stenteatre, eller i mindre lukkede teater kaldet et odeum.

Cirkusser blev den største struktur regelmæssigt bygget i den romerske verden, selvom grækerne havde deres egne arkitektoniske traditioner for tilsvarende hippodromer. Det Flaviske amfiteater, bedre kendt som Colosseum, blev den regelmæssige arena for blodsport i Rom efter det åbnede i 80 e.Kr.. Circus Maximus havde siddepladser til omkring 150.000 tilskuere, og Colosseum havde omkring 50.000 siddepladser med plads til omkring 10.000 mere stående. Mange romerske amfiteatre, cirkusser og teatre bygget i byerne uden for Italien er synlige som ruiner i dag. Den lokalt herskende elite var ansvarlige for at sponsorere forestillingerne og begivenhederne i arenaerne, som begge forbedrede deres status og drænede deres resurser. Den respektive siddeplads i amfiteater repræsenterede rangorden i det romerske samfund: kejseren præsiderede i sin overdådige boks aller tættest på; senatorer så fra fordelagtige pladser reserveret til dem; kvinder sad på pladserne længst væk fra forestillingen; slaver fik til aller sidst de værste steder. Publikum kunne kalde for et resultat via råben, men kejseren havde det sidste ord. Forestillingerne kunne hurtigt blive et sted for sociale og politiske konflikter, og kejsere måtte sommetider bruge magt til at afslutte uro blandt publikum, mest notorisk ved optøjerne i Nika i år 532, hvor tropper under Justinian I slagtede tusinder.

Stridsvognens hold var kendt efter de farver de bar, hvor blå og grøn var de mest populære. Loyaliteten fra deres fans var hård, hvilket til tider førte til sportsoptøjer. Stridsvognløbene var farlige, men ryttere var blandt de mest berømte og bedst kompenserede atleter. Én stjerne i sporten var Diocles, fra Lusitania (nuværende Portugal), der kørte i stridsvognsløb i 24 år og i sin karriere indtjente 35 millioner sestertier. Hestene havde også fans, og blev fejret i kunst og inskriptioner. Udformningen af romerske cirkusser blev bygget med stor overvejelser for at sikre, at ingen hold havde en unfair fordel og for at minimere kollisioner. Kollisioner var dog hyppige under stridsvognløbene og underholdene for publikum. Stridsvognsløb fortsatte ind i den byzantinske periode under kejserlig finansiering, men nedgangen af større bycentre i det 6. og 7. århundrede førte til dens endelige død.
Gennem hele sin 40-årige regeringstid, præsenterede Augustus otte gladiatorforestillinger, hvor i alt 10.000 mænd kæmpede, samt 26 iscenesatte dyrekampe, som resulterede i døden af 3.500 dyr. For at markere åbningen af Colosseummet, præsenterede kejser Titus 100 dage med begivenheder i arenaen, med 3.000 gladiatorer kæmpende sammen på en enkelt dag. Den romerske fascination med gladiatorer kan ses i, hvor bredt de er afbilledet på mosaikker, vægmalerier, lamper, og selv graffititegninger.
Gladiatorer var uddannede krigere, som tidligere kunne have været slaver, fangere, eller frivillige. Døden var ikke en nødvendig eller endda ønskelig resultat i kampe imellem disse højtuddannede krigere, hvis uddannelse repræsenterede en kostbar og tidskrævende investeringer. Derimod var noxii fangere dømt til arenaen med ringe eller ingen uddannelse, ofte ubevæbnet, og med ingen forventning om overlevelse. Fysisk lidelse og ydmygelse blev anset for at være en hensigtsmæssig retfærdighed for de forbrydelser, som de havde begået. Disse henrettelser blev undertiden iscenesat eller ritualiseret som rekonstruktion af myter, og amfiteatre var udstyret med omfattende mængde af maskiner til at skabe specielle effekter og importerede vilde dyr.
Efterfølgende generationer af lærde, historikere og filosoffer har fundet det romerske samfunds forhold til "forstillinger om liv og død" til at være en af de mere vanskelige aspekter af deres civilisation til at forstå og forklare. Plinius den yngre rationaliserede gladiatorkampe som værende godt for folket, som en måde til "at inspirere dem til at stå over for ærefulde sår og foragte døden, ved at udstille kærligheden for æren og ønsket om sejr, selv i ligene af slaver og forbrydere". Nogle romere såsom Seneca den yngre var kritiske over for de brutale forestiller, men fandt dyd i mod og værdighed i den besejrede kæmper snarere end i vinderen. Dette synspunkt, kom senere til udtryk med kristne martyrer i arenaen, som blandt datidens kristne blev betragtet som en ærefuld død for sin religion. Den romerske forfatter, Tertullian betragtede døden i arenaen til ikke at være mere end en forklædt form for menneskeofringer. Nogle af de tidligste navne for stilarter indenfor gladiatorkampe havde etniske betegnelser såsom "thrakiske" eller "galliske".


== Politik ==
Styreformen i kejserriget var et diktatur styret af kejseren. Begyndelsen af kejserperioden kendes som principatet, en styreform, der voksede ud af senrepublikken. Provinserne og byerne var stort set uafhængige under principatet, og kejserriget var generelt decentraliseret. I den næste periode, anarkiet og krisen i det tredje århundrede e.Kr., begyndte kejseren at tilegne sig større magt, og byerne begyndte at miste deres uafhængighed på grund af fraflytning til landet.
Den første kejser, Augustus, kaldte sig i senatet princeps og primus inter pares, først blandt ligemænd. Det lod til, at republikken forsat fungerede, men reelt lå al magt hos den romerske hær, som kejseren havde absolut kontrol over. Princepstitlen var for Augustus en måde til at vinde gunst fra senatet og skulle forhindre ham i at lide samme skæbne som hans grandonkel, Julius Cæsar. Romerrigets sikkerhed lå i hænderne på legionerne, og det var her, Augustus' magtbase lå. Hæren var en kostbar institution, som statens forvaltning skulle sikre ved at beskatte befolkningen. De mest succesrige kejsere var de, som klarede at opretholde loyaliteten og disciplinen hos legionærerne. De dårligere kejsere måtte bestikke hæren for at opretholde magten, men det viste sig ofte at være en ringe garanti.
Enden på principatet blev ganske enkelt enden på republikken: Kejserens generaler opnåede personlige bånd til og loyalitet fra tropperne, hvilket udnyttedes af de mest ambitiøse. Styreformen forandrede sig til dominatet. Den nye styreform voksede ud af krisen i det tredje århundrede, og specielt borgerkrigene bærer vidnesbyrd om krisen. Kejserne i denne periode var oftest generaler, som kom til magten ved hjælp af krig og kup.
I teorien måtte senatet vælge den nye kejser, men i praksis blev arvefølgen dynastisk: De mandlige arvinger blev valgt til kejsere. Det Nervan-antoninske dynasti var en undtagelse, da arvingerne ikke var biologiske, men adopterede sønner. Det kunne skyldes, at der var mangel på mandlige arvinger, men det kan også være, at kejserne valgte arvinger, som de mente ville yde en bedre indsats for Romerriget. Resultatet var de fem store kejseres og Romerrigets storhedstid. Denne stabile periode endte, da Marcus Aurelius valgte sin søn Commodus som arving. Hans regeringstid endte med borgerkrig. Under borgerkrige var det den stærkeste, som ville have kontrollen, og ofte var der flere kejsere, som gjorde krav på deres plads på tronen. Dynastierne i Romerriget endte til stadighed i interne stridigheder, og mægtige generaler kæmpede om magten.


=== Administration ===
Statens styring forandrede sig med kejserriget. I starten blev meget af arbejdet udført af de samme magistrater som i republikken. Men som tiden gik, blev ansvaret lagt over til frigivne slaver, specielt under kejser Claudius. Statsmagten blev støt og roligt centraliseret gennem Romerrigets historie. I republikken styrede byerne og provinserne sig selv. Et af hovedtrækkene i Pax Romana, Romerfreden, var, at de fleste byer i Romerriget sjældent fik besøg af hæren. I kejsertiden begyndte befolkningerne at flytte fra byerne til landet. Dette og den stadigt stærkere og mere centraliserede kejsermagt førte til, at byerne mistede deres selvstyre. Udflytningen fra byerne havde mange årsager; hovedårsagen var den øgede lovløshed, som hjemsøgte kejserriget i krisetiden. Byerne blev et let bytte for både barbarernes invasioner og terroren fra hæren, som skulle beskytte dem. Mange byer blev forladt. Kun kejseren og hans hær kunne opretholde stabilitet. Det øgede behov for militær krævede endnu højere skatter, som igen krævede en stærk, velfungerende stat.


=== Oprør og deres politiske konsekvenser ===

I fredstid var det relativt let at styre riget fra Rom. Et oprør var forventet og opstod ganske regelmæssigt gennem historien: En general eller en guvernør fik loyalitet fra sine undersåtter gennem karisma, love og bestikkelse. Legionerne var spredt rundt om i riget. Derfor havde oprørslederen normalt én eller to legioner under sig. Der blev tilkaldt lokale legioner, og oprørene blev knust. Hvis ikke kejseren var svag, inkompetent eller hadet, ville disse oprør forblive lokale og isolerede hændelser.
I krigstid kunne en general have flere legioner under sig. Af den grund var det almindeligt, at kejseren af sikkerhedsmæssige årsager holdt nogle af generalens familiemedlemmer som gidsler for at undgå, at generalen skulle rejse en oprørsk hær. Under det jødiske oprør, der begyndte i år 66, holdt kejser Nero Vespasians søn Domitian og hans svigersøn Quintus Petillius Cerialis som gidsler for at sikre Vespasians loyalitet. Ironisk nok endte Neros regeringstid med et oprør fra prætorianergarden, som var blevet bestukket af general Galba.
Prætorianergarden var et vigtigt magtmiddel i kejsertiden. Dens loyalitet blev ofte købt, og garden blev stadigt mere grådig. Legionerne ved grænserne fulgte livgardens eksempel og blev vigtige aktører i borgerkrigene. Det var en farlig udvikling, som svækkede hele den romerske armé.
Hovedfjenderne i vest var de barbariske stammer hinsides Rhinen og Donau. Octavian havde prøvet at besejre disse stammer, men led et fatalt nederlag i Teutoburgerskoven i år 9. De germanske stammer udgjorde en stor trussel, men de var for splittede, fordi interne magtkampe tog det meste af deres tid. I øst var hovedfjenden Partherriget, der prøvede flere forgæves invasioner af Romerriget.
Under borgerkrigene udnyttede Roms fjender muligheden til at invadere de romerske provinser. De to fronter øst og vest blev politisk vigtige på grund af legionerne, som var stationeret der. Lokale ledere startede oprør, der kulminerede i større krige. Romerriget havde få problemer med at kontrollere den vestlige grænse. Presset fra begge fronter skabte problemer. Hvis kejseren befandt sig i øst, blev det muligt for en general at gøre oprør i vest, og omvendt. Kejseren måtte befinde sig i nærheden af tropperne for at have den størst mulige kontrol, og med rigets enorme størrelse var det umuligt for en kejser at befinde sig nær to fronter samtidig. Det var et stort problem for mange kejsere og en kilde til mange kriser i løbet af kejsertiden.


== Økonomi ==

Republikkens erobringer frem til Augustus' regeringstid havde skabt et stort indre marked, der omfattede hele Middelhavsområdet, Vesteuropa og rigets grænseområder. De økonomiske forhold, særligt de som omhandlede landbruget, varierede meget mellem de varme, tørre områder i Nordafrika og Arabien, og de mere frugtbare og fugtige provinser – Britannien, Gallien og Balkan. Middelhavet og de store floder Rhinen, Rhône og Donau fungerede som handelsruter. Romerne anlagde også et vidtstrakt og velbygget vejnet, som tjente såvel militære som civile formål. Vejnettet strakte sig endda over høje bjerge som Pyrenæerne og Alperne og bidrog til effektiviseringen af handel over længere afstande.
Hovedhjørnestenen i den romerske økonomi var alle de byer, som var centrum for al industriel produktion, handel og forbrug. Selvom al handel og produktion foregik i byerne, var det landbefolkningen, som var størst, og landbruget var den dominerende sektor i økonomien. De største centre i Romerriget var selve Rom, Alexandria, Antiokia, Karthago, Efesos og i senantikken Konstantinopel, alle med et indbyggertal mellem 100 000 og 1 million. Frem til det tredje århundrede e.v.t. var de politisk-økonomiske forhold gunstige. Riget var ét valutaområde. Frem til krisen i det tredje århundrede var der, bortset fra grænsekonflikter og lokale oprør, næsten universel fred i riget, også kaldt for Pax Romana. De store hærstyrker, der var stationeret langs grænserne, var med til at skabe et stabilt og trygt miljø for produktionen i provinserne. Mod slutningen af det andet århundrede øgedes presset mod grænserne. Med dette pres kom et behov for flere soldater i legionerne. Dette fik meget at sige for rigets økonomi, da kejserne blev nødt til at øge skatterne proportionalt for at følge udviklingen med rekrutteringen. Efter år 235 var den økonomiske krise, kombineret med den militære, i færd med at føre Romerriget mod randen af sammenbrud. Under det severiske dynasti begyndte skattepresset at stige. Manglen på arbejdskraft, der fulgte af krigene og alle pestudbruddene, bidrog også til nedgang og krise. Hvor alvorlige disse tilstande var, er vanskeligt at sige, da der foreligger få pålidelige kilder fra denne periode.
Provinserne ved Rhinen blev hårdest ramt af krisen i det tredje århundrede. De blev ofre for germanske invasioner og et voksende gallisk rige. Andre regioner som Egypten og Britannien blev ramt i mindre grad. Mod slutningen af det tredje århundrede oplevede Romerriget en høj inflation, da den menige befolkning i større grad mistede tilliden til det allerede vaklende og devaluerede pengesystem. Priserne steg voldsomt i store dele af riget.


=== Transport, handel og kommunikation ===

Romerrigets provinser omkransede hele Middelhavet, som de kaldte mare nostrum "vores hav". Romerske sejlskibe navigerede Middelhavet samt alle de store sejlbare floder i imperiet, herunder Guadalquivir, Ebro, Rhône, Rhinen, Tiber og Nilen. Transport ad vandvejen var foretrukket hvor det var muligt, da transport af store mængden af råvarer over land var vanskeligere. Det store antal af køretøjer, hjul, og skibe indikerer eksistensen af en stort antal af kvalificerede håndværkere. Selvom kommunikationsmidler og transport var begrænset i antikken, voksede transporten i 1. og 2. århundrede kraftigt, og handelsruter skabte forbindelser imellem forskellige provinsers økonomier.
Landtransport udnyttede det avancerede system af romerske veje. Finansieringen af statens post og transportservice cursus publicus, som blev oprettet af Augustus, blev gjort igennem naturalier som omfattede levering af personale, dyr eller køretøjer. En Mansio (flertal Mansiones) var en privat kørt station, som lå ved siden af de romerske veje. Personalet på en sådan facilitet inkluderede smede, karetmagere og kurerer. Afstanden imellem Mansiones blev bestemt ved, hvor langt en vogn kunne rejse på en dag. Muldyr var oftest brugt til at trække vognende. Som et eksempel på tempoet i kommunikationen, tog det en budbringer mindst ni dage at rejse til Rom fra Mainz i provinsen Germania Superior, selv på en hastesag. Ud over Mansiones tilbudte nogle værtshuse indkvartering samt mad og drikke; én indskrifting fra et ophold viste betalinger for vin, brød, foder til et muldyr og tjenester af en prostitueret.
Romerske provinser handlede også indbyrdes med hinanden. Den vigtigste råvare var korn. Handel udvidet uden for grænserne var dog så langt væk som til Kina og Indien. Kinesisk samhandel var hovedsageligt gennemført over land igennem Silkevejen; Indisk samhandel forekom dog også ad søvejen fra de egyptiske havne ved Det Røde Hav. Handlen var også olivenolie, diverse fødevarer, slaver, malm og fremstillet metalgenstande, fibre og tekstiler, tømmer, keramik, glas, marmor, papyrus, krydderier, elfenben, perler og ædelstene.
Selvom de fleste provinser var stand til selv at producere vin, var regionale druesorter ønsket og vin var et centralt element i samhandelen. De store leverandører til byen Rom var vestkysten af Italien, det sydlige Gallien, regionen Tarraconensis i Spanien, og Kreta. Alexandria, den næststørste by i romerriget, importerede vin fra Laodikea (det moderne Latakia) i Syrien, Anatolien og Ægæiske øer. På lokalt niveau, solgte taverner eller specielle vinbutikker (Vinaria) vin, med prisklasser som afspejlede kvaliteten.


=== Beskæftigelse ===

Inskriptioner nævner 268 forskellige erhverv i byen Rom, og 85 i Pompeji. Faglige sammenslutninger eller handelslaug (kollegia) er attesteret for en bred vifte af erhverv, herunder fiskere (piscatores), saltkøbmænd (salinatores), handlere af olivenolie (olivarii), kunstnere (scaenici), kvæghandlere (pecuarii), guldsmede (aurifices), kuske (asinarii eller muliones) og stenhuggere (lapidarii).
Arbejde udført af slaver faldte i fem overordnede kategorier: husholdningjob; kejserlig eller offentlig tjeneste; bymæssige håndværk og tjenesteydelser; landbrug; og minedrift. Straffefanger udførte meget af arbejdskraften i miner eller stenbrud, hvor forholdene var notorisk brutale. Reelt set var der ikke den store forskel i arbejdet som slaver og frie arbejdere udførte, og de fleste arbejdere var analfabeter og uden særlige kvalifikationer. Det største beskæftigelse for almindelige arbejdere var beskæftigelse i landbruget. I det italienske system af industriel landbrug (latifundia), var meste arbejde formeligt gjort af slaver, men i resten af riget var slaver som arbejdskraft på gårde sandsynligvis mindre vigtigt end andre former for arbejdskraft af folk, som ikke teknisk set var slaver.
Tekstil og klædeproduktionen var en vigtig kilde til beskæftigelse. Både tekstiler og færdige beklædningsgenstande blev handlet blandt befolkningerne i imperiet. Bedre klæder, som var klar til at tage på, blev eksporteret af forretningsfolk (negotiatores eller mercatores), som ofte var velhavende beboerne i byer med produktionscentre. I Egypten kunne tekstilproducenter køre velstående små virksomheder, som beskæftigede lærlinge og slaver. Arbejdstagere indenfor farvning af tøj (coloratores) havde deres egne laug. Centonarii var laugarbejdere, som havde specialiseret sig i produktionen af tekstil og genbrug af gamle tøj til at lave nye klæder.


== Religion ==

Religion i det romerske imperium omfattede praksisser og overbevisninger som romerne betragtede som deres egne, såvel som de mange kulture importeret til Rom eller praktiseret af folk i enkelte provinsen. Romerne så sig selv som værende meget religiøse, og henførte tildel deres succes som verdensmagt til deres kollektive fromhed (pietas) via at opretholde gode forbindelser med guderne (pax deorum). Den arkaiske religion menes at have været overleveret fra de tidligste konger af Rom, som var grundlaget for mos maiorum, "vejen for forfædrene" eller "tradition", set som centrale for romersk identitet. Der var ingen princippel "adskillelse af kirke og stat". Præstedømmet af statsreligionen blev fyldt af den samme sociale pulje af mænd, som holdt offentlige embeder, og i den kejserlige æra blev en øverstepræst Pontifex Maximus kejser.
Romerske religion var praktisk og kontraktmæssigt baseret på princippet om ut des, "Jeg giver hvad du måske kan give." Religion var afhængelig af viden og den korrekte praksis af bøn, ritualer og ofring, og ikke på tro eller dogmer, selvom latinsk litteratur indeholder spekulationer om karakteren af det guddommelige og dens relation til menneskelige anliggender. For almindelige romere, var religion en del af dagligdagen. Hvert hjem havde et skrin i husstanden, hvor bønner og libation til familiens lokale guddomme blev tilbudt. Den romerske kalender var struktureret omkring religion. I den kejserlige æra blev så mange som 135 dage om året helliget religiøse festivaler og spil (Ludi). Kvinder, slaver og børn deltog alle i en række religiøse aktiviteter.
I kølvandet på republikkens sammenbrud var statsreligionen tilpasset til at støtte den nye regering af kejsere. Augustus som den første romerske kejser, retfærdiggjorde omskiftet til enmands-regering med et stort program af religiøs vækkelse og reform. Offentlige løfter tidligere lavet for sikkerheden i republikken var nu rettet mod velbefindendet af kejseren. Tilbedelse af kejseren blev udvidet i stor stil den traditionelle romerske tradition Genius (guddommeliggjort personifikation af forfædre). Ved død kunne en kejser blive givet guddommelighed (Divus) ved afstemning i Senatet. En Imperial kult, påvirket af hellenisme, blev en af de store måder Rom markerede sin tilstedeværelse i provinserne og blev set som et redskab til give en fælles kulturel identitet og skabe loyalitet i hele riget. Udbredelse af denne imperielle kult strækte sig så langt som Najran i det nuværende Saudi-Arabien. Afvisning af statsreligionen blev ensbetydende med forræderi mod kejseren. Dette var baggrunden for Roms konflikt med kristendommen, som romerne skiftevis betragtede som en form for ateisme.

Romerne er kendt for det store antal af guder, en kapacitet som modtog hån fra tidlige kristne polemikere. Da romerne begyndte, at udvidede deres dominans i hele Middelhavsområdet, var deres politik generelt, at absorbere de guder og kulter af andre folkeslag i stedet for at forsøge at udrydde dem. En måde at Rom fremmede stabilitet blandt forskellige folkeslag var ved at støtte deres religiøse arv, bygge templer til lokale guddomme, der indrammede deres teologi i hierarkiet af romerske religion. Skrifter fra hele imperiet nævner tilbedelsen af lokale og romerske guder side-om-side. Ved toppen af imperiets magt blev adskillige kulter af pseudo-udenlandske guder (romerske genopfindelse af lokale guder) dyrket i Rom og i provinserne, blandt dem i kulturelle centre omkring Kybele, Isis, Epona og af solguder såsom Mithras og Sol Invictus, fandtes så langt mod nord som Romersk Britannien. Fordi romerne aldrig var blevet forpligtet til at dyrke en gud eller kun én kult, var