For alternative betydninger, se Ion (flertydig). (Se også artikler, som begynder med Ion)
En ion (græsk for gående) er et atom der har optaget eller afgivet en eller flere elektroner, og derved fået en elektrisk ladning.
Der findes både positivt og negativt ladede ioner; undertiden kaldes en positiv ion en kat-ion, og en negativ ion en an-ion. Ioner med modsatte ladninger kan tilsammen danne et salt, f.eks. spaltes opløst køkkensalt i positivt ladede natriumioner, Na+, og negativt ladede chloridioner, Cl-.
Indenfor astrofysik, hvor ioniserede atomer giver vigtige oplysninger om fx stjerners og gassers temperatur, benytter man en lidt anderledes notation, idet man betegner det neutrale atom med romertal I (fx neutral Brint: HI) og det ionisererede atom med større romertal (fx dobbelt-ioniseret Helium, som har mistet to elektroner: HeIII).
Et atom der har mistet en eller flere elektroner er positivt ladet (Plus-ion).
Et atom der har optaget en eller flere elektroner er negativt ladet (Minus-ion).
Ioner der består af flere atomer (fx OH- og NH4+) kaldes sammensatte ioner eller fleratomioner.
Når ioner opløses i vand kan de lede elektrisk strøm. Derfor kan der gå strøm gennem saltvand men ikke gennem demineraliseret vand.
Når man skal skrive formler for ion-forbindelser, skal der altid være lige så mange minusser(-) som der er plusser(+). F.eks. Zn++ + S- - → ZnS. Zink-ionen er dobbelt ladet, og det samme er svovl-ionen, altså er formlen korrekt med hensyn til ladning. Og man skriver altid den positive ion først.
Planterne optager mineralske stoffer i form af ioner. Da de er elektris