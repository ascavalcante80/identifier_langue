Jaroslavl (russisk: Ярославль, tr. Jaroslavl) er hovedstad i Jaroslavl oblast, Rusland med 602.4002014 indbyggere. Jaroslavl har det tredje højeste indbyggertal i det Central føderale distrikt. Byen er et transportcenter for vej- og jerbanetransport ligesom byen har flodhavn og lufthavn. Byens areal er 205 km².
Jaroslavl er en af de ældste byer i Rusland, byen blev grundlagt i 1000-tallet og nåede sit højdepunkt i det 1600-tallet; I 2010 fejrede byen tusindsårs fødselsdag. Det historiske centrum der ligger ved sammenløbet af Volga og Kotorosl er optaget på UNESCOs Verdensarvsliste og betragtes som en af de vigtigste byer i Den Gyldne Ring.
Byen blev ikke besat under 2. verdenskrig, der kan således stadig i dag ses mange af de oprindelige bygninger og monumenter. Specielt interessant er Spasskij Preobrazhenskij-Klosteret fra 1200-tallet, flere katedraler fra 1600-tallet samt Eliaskirken, der er beliggende på byens torv. Eliaskirkens freskomalerier og smukke hvælvinger udgør i sig selv et museum.


== Flystyrtet i Jaroslavl 2011 ==
Den 7. september 2011 omkom næsten he