Shinto (神道, shintō, "gudernes vej") er Japans oprindelige religion. Trosretningen har forklaring på tilværelsens grundlæggende spørgsmål, der i sin mytologi består af naturånder og af forfædre. Shinto har ingen dogme, moral kodeks eller hellig skrift.


== Gudebegrebet kamiRedigér ==
I Shinto har den pratiserende mulighed for at komme i "kontakt" med kami (神, shin, kami) – ophøjede væsener, spændende fra deciderede gudefigurer til væsener med særlige attraktive værdier.
Kami, der er centrale for shinto, bebor de templer, der er centrale for religionen. Der findes mange forskellige typer af kami, f.eks. Ujigami, slægtsånder, eller Kunidama, en provins' eller en lokal ånd fra området. Den største og vigtigste kami er Amaterasu, som er Solgudingen. Ræven er betydningsfuld på grund af sin udprægede intelligens, hvis kraft og energi også kan overføres til mennesket under rituel handling.
Kami kan indeles i to hovedgrupper: Naturånder og ophøjede væsener (primært menneskeskikkelser), der igen kan inddeles i tre klasser: Dem, der repræsenterer et enkelt objekt; dem, der repræsenterer en gruppe objekter og dem, der repræsenterer et abstrakt begreb.
Eksempler på kami:


== MyterRedigér ==


=== Japans skabelsesmyteRedigér ===
Kami Izanami-no-Mikoto og kami Izanagi-no-Mikoto står på himlens bro og skaber landet Japan med deres spyd.


== Praktisering af ShintoRedigér ==
Shinto praktiseres på flere niveauer, hvor der skelnes mellem fire grupper:


=== StatsreligionRedigér ===
Efter shogunatets fald i forbindelse med Meiji-restauration i 1868, forsøgte Meiji-kejseren at rense shinto for buddhistiske og konfucianistiske elementer. I denne forbindelse blev kejser Meiji igen anset for guddommelig. Først efter Japans nederlag i anden verdenskrig blev shinto afskaffet som statsreligion, og kejseren afgav sine guddommelige rettigheder.


=== AlterdyrkelseRedigér ===
Tilbedelsen af kami via altre er en af de ældste og mest gennemgående former for shinto-dyrkelse. Shinto-altret i de japanske hjem kaldes kamidana. Alterdyrkelse har altid været en del af Japans historie og vedbliver at være hovedstrømningen inden for shinto.


=== SektdannelseRedigér ===
Baseret på en række grupperinger der opstod i løbet af det 19. århundrede. Disse har ikke altre, men afholder deres religiøse arrangementer i store haller. Sekterne omfatter bjerg-tilbedende sekter, healer-sekter og konfucianistiske sekter.


=== FolketroenRedigér ===
Folketroen er den varierede og fragmenterede de