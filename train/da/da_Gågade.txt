En gågade er en butiksgade i en by der primært er indrettet til gående, og hvor biltraffik er forbudt i butikkernes åbningstid. De to nok mest kendte eksempler er Strøget i København og Strøget i Århus – andre er Kongensgade i Odense og Kordilgade i Kalundborg. De fleste byer med mere end 5000 indbyggere har en eller flere gågader.
Danmarks første gågade var Houmeden i Randers, som fik gågadestatus i 1963. Samme år gjorde Aalborg kommune Bispensgade og Gravensgade til gågader. Strøget i København blev 17. november 1962 forsøgsvis lukket for biltrafik og i 1964 permanent omdannet til gågade.
De tidligeste gågader blev anlagt i 1950'erne i blandt andet Rotterdam og Coventry. I Sverige var den første gågade Storgatan i Piteå i 1961 (1961-08-11