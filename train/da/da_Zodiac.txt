Dyrekredsen (zodiak, græsk: zodiakos kyklos) er det bælte af stjernetegn på himlen som breder sig 8 grader på hver side af ekliptika, som Solen, Månen og planeterne Merkur, Venus, Mars, Jupiter, Saturn, Uranus og Neptun, set fra Jorden, bevæger sig igennem.
Der er tolv stjernetegn i dyrekredsen: Vædderen, Tyren, Tvillingerne, Krebsen, Løven, Jomfruen, Vægten, Skorpionen, Skytten, Stenbukken, Vandmanden og Fiskene. Reelt er der tale om tretten tegn, men af uvisse årsager er dette tegn, nævnt af Ptolemaeus i det 2. århundrede, ikke medtaget. Det trettende tegn er Slangebæreren som befinder sig mellem Skorpionen og Skytten.
Opdelingen af ekliptika i 12 sektorer, hver på 30° har fået navn efter tolv af de stjernetegn, der ligger i sektorerne. Tegnenes navne stammer helt tilbage fra Sumer i Mesopotamien ca. 2.000 år f.kr. Der var da bedre overensstemmelse mellem sektornavnene og stjernebilledernes placering men på grund af jordaksens præcession er det ikke længere tilfældet. Så i dag taler man om den sideriske zodiak, som er den faktiske dyrekreds (bruges i Indien), og den tropiske zodiak, som er den sektoropdelte version (bruges i Vesten).
Startpunktet for dyrekredsen er forårspunktet – eller Vædderpunktet – det ene af to punkter hvor ekliptika krydser himlens ækvator og hvor Solen står ved forårsjævndøgn. Dette punkt befinder sig i dag i stjernebilledet Fiskene.
Dyrekredsen har altid spillet en stor rolle i astrologi. Det stjernetegn man er født i, afgøres af i hvilket tegn Solen står i fødselsøjeblikket. Ligeledes bruger astrologer planeternes placering i Dyrekredsen på et givet tidspunkt til horoskoper.


== Astronomi contra astrologiRedigér ==
*Solen besøger 13 stjernebilleder, men der er kun 12 stjernetegn (Ophiuchus mangler).
Observeret: Jord-Sol efemeridetabel afrundet til én decimal (2008).
Solens 'vandring' igennem stjernebillederne, set fra Jorden.

Vedtaget: Dagens stjerner i et dagblad (2009-10).
Folk født i tidsrummet, tilhører stjernetegnet.

Bemærk at:
Solen ikke krydser grænserne p