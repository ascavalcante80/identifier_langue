Flagermus (latin: Chiroptera) er en orden af forholdsvis små flyvende pattedyr. Faktisk er de de eneste egentlig flyvende pattedyr, til gengæld er de mangfoldige i antallet af arter. Flagermusarter udgør 1/4 af alle kendte pattedyrarter.
Hos flagermus er digitus médius, digitus anuláris og digitus mínimus ("lange"-, "ring"- og "lillefingeren") abnormt forlænget, mens digitus secundus ("pegefingeren") er mindre forlænget. Mellem kroppen og disse fingre er der udspændt en vingemembran (patagium), der er et dobbelt lag hud. Der er også vingemembraner mellem benene og evt. halen. Den første finger på "hånden" er udstyret med kløer og kan bruges til at gribe føde og klatre med. De mange vingemembraner mellem flere fingre, gør vingen mere robust mod sønderrivning.
Flagermus er ikke blinde. De fleste arter er nataktive og mange orienterer sig derfor via deres ultralydssonar. Nogle nektardrikkende flagermus kan se UV-lys om natten. Denne egenskab anvendes til at finde blomster.
Flagermus hørende til Megachiroptera (storflagermus) lever primært af frugt og/eller nektar, som de lugter sig frem til. Med undtagelse af slægten Rousettus benytter storflagermus sig ikke af ultralydssonar og har større øjne og mindre ører.
Microchiroptera (småflagermus) lever af insekter, smådyr, fisk, blod eller nektar. Anvendelsen af ultralydssonar fordrer diverse abnorme ansigtsstrukturer; ørerne kan være stærkt forstørrede, med tragi (ørelapper) der forbedrer effekten samt snudelapper.
Alle de danske flagermusarter hører under familien Barnæserne (Vespertilionidae). Flere arter af slægten Myotis overvintrer i de danske kalkgruber f.eks. Mønsted kalkgruber.


== Social opførsel ==
Vampyrflagermus er en af få arter der kan udvise en uselvisk social adfærd (altruisme). Hvis de har været heldige på nattens jagt, og andre flokmedlemmer uden familiebånd ikke har været heldige, kan de gylpe blod op til dem og dermed dele nattens fangst. Darwin forklarer denne adfærd med at grupper der udviser uselvisk adfærd, har kunnet overleve bedre end de grupper som har udvist selvisk adfærd.

Chiroptera ('Flagermus')
Underorden Megachiroptera (storflagermus)

Familie Pteropodidae (Flyvende hunde)

Underorden Microchiroptera (Småflagermus)
Overfamilie Emballonuroidea
Familie Emballonuridae (Frihalede flagermus)

Overfamilie Rhinopomatoidea
Familie Rhinopomatidae (Klapnæser eller langhalede flagermus)
Familie Craseonycteridae (Grisenæseflagermus eller Humlebiflagermus)

Overfamilie Rhinolophoidea
Familie Rhinolophidae (Hesteskonæser)
Familie Nycteridae (Hulpandede flagermus)
Familie Megadermatidae (Falske vampyrer)

Overfamilie Vespertilionoidea
Familie Vespertilionidae (Barnæser)
Plecotus auritus (Langøret flagermus)
Barbastella barbastellus (Bredøret flagermus)
Nyctalus noctula (Brunflagermus)
Eptesicus serotinus (Sydflagermus)
Myotis nattereri (Frynseflagermus)
Myotis brandti (Brandts flagermus)
Myotis mystacinus (Skægflagermus)
Myotis dasycneme (Damflagermus)
Myotis daubentoni (Vandflagermus)
Myotis bechsteini (Bechsteins flagermus)
Vespertilio murinus (Skimmelflagermus)
Eptesicus nilssoni (Nordflagermus)
Pipistrellus nathusii (Troldflagermus)
Pipistrellus pipistrellus (Dværgflagermus)

Overfamilie Molossoidea
Familie MolossidaeBuldogflagermus
Familie Antrozoidae

Overfamilie Nataloidea
Familie Natalidae (Langbenede flagermus)
Familie Myzopodidae (Myzopodider)
Familie Thyropteridae (Skivevingede flagermus)
Familie Furipteridae (Furipterider)

Overfamilie Noctilionoidea
Familie Noctilionidae (Fiskeflagermus)
Familie Mystacinidae (Mystacinider)
Familie Mormoopidae (Nøgenryggede flagermus)
Familie Phyllostomidae (Bladnæse