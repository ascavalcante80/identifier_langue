Allehånde (Pimenta dioica) er et krydderi, som stammer fra Amerika. Allehånde har sit navn fra den sammensatte smag af nelliker, peber, kanel og muskat. Bærrene taber deres krydrede aroma, når de modner, derfor høstes de umodne og grønne. De tørres i solen, hvorefter de får en rødbrun farve. Aromaen sidder især i bærrenes skal.
Allehånde, der er et op til ni meter højt træ, er hjemmehørende i de tropiske skove i Syd- og Mellemamerika, samt i Vestindien. Det meste allehånde kommer fra Jamaica og kaldes også for jamaicapeber. Det var Christoffer Colombus der bragte allehånde til Europa.
Allehånde er et ret nyt krydderi i de