Wuhan (kinesisk: 武漢; pinyin: Wǔhàn) er hovedbyen i provinsen Hubei i Folkerepublikken Kina. Byen er den største i det centrale Kina, og den har et indbyggertal på ca. 8,3 mio. Byen ligger ved floden Yangtze.


== Geografi ==
Byområdet består af tre dele: Wuchang, Hankou, and Hanyang, der tilsammen kaldes "Wuhans tre byer". Navnet "Wuhan" er en kombination af "Wu" fra navnet på det første byområde, og "Han", som kommer fra navnene på de sidste to byområder.


== Historie ==

Området blev beboet for mere end 3.000 år siden. Under Han-dynastiet blev Hanyang en forholdsvis travl havn. I det 3. århundrede blev bymure bygget for at beskytte Hanyang og Wuchang.
I slutningen af det 19. århundrede blev der bygget jernbane gennem byen, hvilket gjorde, at byen blev et vigtigt transitsted for gods, der skulle lastes fra skib til tog og omvendt. I denne periode opnåede fremmede magter merkantile koncessioner, og havnefronten blev opdelt efter de forskellige handelskoncessioner.
I 1911 begyndte Sun Yat-sens tilhængere her Wuchang-oprøret, som førte til Qing-dynastiets fald og grundlæggelsen af Republikken Kina. I 1920'erne 