Jesu disciple, også senere kaldet De 12 apostle (af græsk: Ἀπόστολος, apóstolos, egentlig "udsending") er en titel, der specielt bruges om de tolv som Jesus iflg. evangelierne udsendte for at forkynde hans lære.
I Markusevangeliet og Matthæusevangeliet nævnes:
Simon Peter
Jakob den Ældre, Zebedæus' søn
Johannes
Andreas
Filip
Bartholomæus
Matthæus
Thomas
Jakob den Yngre, Alfæus' søn
Thaddæus
Simon Zelotes
Judas Iskariot
Lukasevangeliet nævner Judas, Jakobs søn, men ikke Thaddæus; af den grund er det en udbredt opfattelse, at der er tale om den samme person.
Efter korsfæstelsen døde Judas Iskariot, og de resterende apostle udvalgte (ved lodtrækning) Matthias som ny apostel.
I Thomas-evangeliet benævnes en anden Judas som "tvillingen Judas" (Didymos Judas), sådan at ha