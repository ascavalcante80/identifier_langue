Voronezj oblast (russisk: Воронежская область, tr. Voronezjskaja oblast) er en af 46 oblaster i Den Russiske Føderation. Oblasten har et areal på 52 216 km² og 2.331.147(2015) indbyggere. Det administrative center i oblasten ligger i byen Voronezj (russisk: Воронеж).


== Geografi ==
Voronezj oblast ligger i den centrale del af den europæiske del af Rusland, og har en gunstig beliggenhed, ved knudepunktet af transportvejene i industriområderne i Rusland og SNG-landene. Inden for en radius af ca. 1000 km omkring Voronezh er 50 % af den russiske og 40 % af den ukrainske befolkning bosat.
Oblastens areal på 52,2 tusinde km² udgør omkring en tredjedel af arealet i den Centrale Sortjords økonomiske region. Fra nord til syd er oblasten 277,5 km lang og fra vest til øst 352 km.


=== Grænser ===
Voronezj oblast grænser i syd op til Ukraine (Luhansk oblast