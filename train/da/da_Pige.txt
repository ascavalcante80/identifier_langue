En pige er betegnelsen for ethvert menneske af hunkøn fra fødslen gennem barndommen og ungdommen frem til personen bliver voksen. Ordet kan også betyde en ung kvinde.
I visse dialekter bruges andre ord for pige, eksempelvis i bornholmsk, hvor det hedder en pibel og flera pibla. Udtrykket en peia anvendes oftere om en ansat tjenestepige, eller for bevidst at gøre det lettere for udefra kommende at forstå hvad man siger.


== Demografi ==

I 2004 var der over en milliard piger i verden.[Kilde mangler] Siden 1700-tallet har man vurderet kønsopdelingen til at være omkring 1.050 drenge for hver 1.000 piger der fødes og kønsselektion fra forældrenes side har yderligere reduceret antallet af piger, der bliver født. Selvom de Forenede Nationers Internationale konvention om økonomiske, sociale og kulturelle rettigheder (ICESCR) har bekendtgjort at "grunduddannelse skal være obligatorisk og frit tilgængeligt for alle", er der en lidt mindre sandsynlighed for at piger får en ordentlig skolegang (70%:74%). Der har været verdensomspændende forsøg på at lukke dette hul (såsom gennem 2015 Målene), og det vurderes, at være lukket siden 1990.


== Køn og miljø ==

Biologisk køn påvirkes af miljøet på måder som man endnu ikke forstår fuldt ud. Identiske tvillingepiger adskilt ved fødslen og genforenet flere årtier senere har vist både overraskende ligheder og forskelligheder. I 2005 bemærkede Kim Wallen fra Emory University "Jeg tror at spørgsmålet om 'natur kontra opfostring' ikke er meningsfuldt, fordi det behandler dem som individuelle faktorer, hvorimod alting i virkeligheden er natur og opfostring." Wallen sagde at kønsforskellene fremkommer meget tidligt og kommer gennem en underliggende forkærlighed som drenge og piger har for deres valgte aktiviteter. Piger foretrækker ofte legetøj og andre objekter som de kan interagere med, mens drenge sandsynligvis vil foretrække "ting som de kan manipulere og gøre noget ved." Ifølge Wallen vil forventningerne ikke desto mindre spille en rolle i hvordan piger klarer sig akademisk. For eksempel, hvis piger som er gode til matematik får at vide at en test er "kønsneutral" vil de klare testen godt, men hvis de på forhånd får at vide at drenge tidligere har klaret testen bedre end piger, vil pigerne ikke klare sig lige så godt. Forfatter Judith Harris har udtalt at bortset fra deres genetiske bidrag, har den opfostring som forældre foretager sandsynligvis mindre indflydelse på deres børn på lang sigt end andre miljømæssige aspekter, såsom børnenes jævnaldrende.

I England har studier foretaget af National Literacy Trust vist at piger generelt klarer sig indlæringsmæssigt bedre end drenge i alderen 5 til 14 år, hvor de tydeligste forskelle er indenfo