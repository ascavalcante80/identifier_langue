Hertha Berliner Sport-Club von 1892 (bedre kendt som Hertha BSC eller Hertha Berlin) er en tysk fodboldklub fra Berlin. Klubben er kendt for dens mærkværdige historie, dens mange loyale fans, samt et stadion der summer af historie.
Hertha Berlin har hjemmebane på Olympiastadion i Berlin. Stadionet rummer i dag 74.500 tilskuere. Det blev bygget op til de Olympiske lege der skulle afholdes i Tyskland i sommeren 1936. Forud for VM i fodbold 2006 der skulle afholdes i Tyskland, blev stadionet totalt renoveret. Det betød at tilskuerkapaciteten steg fra de oprindelige 55.000 til 74.500. Samtidig blev løbebanens farve omkring fodboldbanen, ændret fra rød til blå for at matche klubbens farver. Klubben spiller i Bundesligaen og dens kælenavn er Die Alte Dame (Den Gamle Dame).


== Historie ==
Klubben blev grundlagt i 1892 under navnet BFC Hertha 1892. I forbindelse med en fusion med Berliner Sport-Club (BSC) opstod det nuværende navn i 1923. Hertha refererer til et dampskib med en blå og hvid skorsten, som en af grundlæggerne havde taget en tur på, og denne tur gav såvel navn som farver til klubben.
Meget tidligt havde Hertha sportslig succes med blandt andet sejr i det første Berlin-mesterskab i 1905 og senere finaledeltagelse i kampen om det tyske mesterskab i seks sæsoner i træk (1926-1931), som gav sejr i de to sidste. Mod slutningen af 1930'erne falmede klubbens resultater, og det var først mod slutningen af 1950'erne, at klubben igen viste gode resultater.
Ved starten på Bundesligaen i 1963 var Hertha, som berlinsk mester, umulig at komme uden om, med henblik på en potentiel mester. Men allerede et par år senere blev klubben tvangsnedrykket pga. bestikkelses-sager. Hertha rykkede op igen i 1968 og havde på ny, pæn succes.
Men igen i 1971 var den gal, idet klubben sammen med flere andre i Bundesligaen viste sig at være indblandet i en skandale om aftalt spil, og i den forbindelse blev det ved en undersøgelse klart, at Hertha havde et kæmpestort økonomisk underskud. Klubben undgik kun akkurat konkurs da man solgte klubbens gamle hjemmebane, "Plumpe".
På trods af ubehagelige oplevelser fortsatte klubben med at have pæn sportslig succes med blandt andet en 2. plads i Bundesligaen i 1975, semifinaleplads i UEFA Cuppen i 1979 og to finalepladser i den tyske pokalturnering i 1977 og 1979.
I 1980 måtte klubben imidlertid opleve, at der ikke er langt mellem succes og fiasko, da det blev til nedrykning og efterfølgende tretten af de næste sytten sæsoner i 2. Bundesliga'en og endda med