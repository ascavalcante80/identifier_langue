For alternative betydninger, se Bane.

En planetbane er den bane, eller "rute", en planet (eller principielt ethvert himmellegeme) følger under sit kredsløb omkring Solen, en anden stjerne eller et andet himmellegeme. Alle de planetbaner vi kender indenfor vores eget solsystem har form som en ellipse, selv om de fleste af dem ikke er langt fra at være helt runde som en cirkel. Af den grund gik man i ældre tiders kosmologi ud fra at planeterne fulgte perfekt cirkelformede baner – i dag ved man at ingen planetbane i Solsystemet er helt en perfekt cirkel, om end Venus kommer ret tæt på.
Hvis der kun var to legemer i universet; en stjerne eller "sol", og en planet der kredsede om den, kunne planetbanen godt være en perfekt cirkel, om end det er et "grænsetilfælde" for lukkede planetbaner. Men solsystemet rummer ikke én, men otte planeter, deres måner samt utallige småplaneter, kometer, og sten- og støvpartikler, som alle udøver en