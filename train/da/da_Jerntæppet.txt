Jerntæppet var betegnelsen for grænsen mellem Øst- og Vesteuropa under den kolde krig. Politisk blev ordet brugt af Winston Churchill i en tale 5. marts 1946 i Fulton i Missouri: Fulton Talen.
Tæppet var et bredt bælte med pigtrådshegn og landminer, som delte Europa fra slutningen af 2. verdenskrig til kommunismens fald i 1989. Vesteuropa var knyttet til USA, mens Østeuropa var knyttet til Sovjetunionen. Tæppet delte Europa i kapitalisme og kommunisme.

Udtrykket stammer fra teatret, hvor et jerntæppe var et sikkerhedstæppe vævet af jerntråde og asbestfibre, der blev hejst ned forrest i scene