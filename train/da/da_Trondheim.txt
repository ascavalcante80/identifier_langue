Trondheim (tidligere Nidaros og Trondhjem) er en bykommune i Sør-Trøndelag. Det er den tredjemest folkerige kommune i Norge med sine 181.513 indbyggere. Kommunen fik sin nuværende udstrækning i 1964, da Trondheim blev slået sammen med nabokommunerne Byneset, Strinda, Tiller og Leinstrand. Byens centrum (Midtbyen) ligger mellem Nidelven og Trondheimsfjorden. Kommunen grænser i øst mod Malvik, i syd mod Selbu, Klæbu og Melhus, og mod Rissa og Leksvik i Trondheimsfjorden
Byen blev ifølge sagafortællinger etableret af Olav Tryggvason i 997 og var Norges hovedstad mellem 1030 og 1217 (som den anden i rækken). Byen fejrede sit 1000-årsjubilæum i 1997.
Trondheim er administrationscentrum for Sør-Trøndelag fylke og et etableret regionscenter for hele Midt-Norge. Trondheim huser blandt andet landets næststørste universitet (NTNU), Nidarosdomen, Kristiansten fæstning, St. Olavs Hospital, Trondheim Kunstmuseum og Rockheim.


== HistorieRedigér ==

Man regner med, at byen blev grundlagt i år 997 af Olav Tryggvason. Arkæologiske fund tyder på, at der var en betydelig bebyggelse på stedet rundt Nidelvens udløb, heriblandt gårde og pakhuse.
I slutningen af 1000-tallet voksede byen hurtigt. I 1070 startede bygingen af en stenkirke, der senere udviklede sig til Nidarosdomen over Olav den Helliges grav. Kirken stod færdig for første gang ca. 1320. Trondheim blev sæde for den norske ærkebiskop, da Norge blev en selvstændig kirkeprovins i 1152, hvilket øgede byudviklingen yderligere, og fra 1200-tallet kender man til næsten 20 kirker under sædet. Der blev også anlagt en bro over Nidelven omtrent der, hvor dagens Elgeseter bro ligger og en række klostre, blandt andet på Elgeseter, Bakke og Munkholmen. I 1219 oplevede Trondheim den første kendte bybrand, og nogle år senere; i 1295 blev store dele af byen lagt i aske af endnu en brand.
Reformationen blev fuldført, da den sidste katolske ærkebiskop, Olav Engelbrektsson, måtte flygte fra landet i 1537.

Fra 1600-tallet kom øget handelsvirksomhed byen til gode. Byen begyndte at vokse vestover, og den første bebyggelsen på Bakklandet opstod. I 1681 lagde den såkaldte Hornemansbrand igen store deler af Trondheim i grus, noget som førte til at Christian V bestemte, at der skulle lægges en helt ny byplan for Trondheim for at forhindre fremtidige brande i at skabe lige så store ødelæggelser. Opgaven blev givet til den Luxembourgske generalmajoren Johan Caspar de Cicignon, som fremstillede en byplan med brede og rette gader med et centralt torv. Trondheims byplan regnes som det fineste eksempel på barokkens byplanidealer i Norge.
Til trods for dette opstod der flere store brande gennem 1700- og 1800-tallet (særlig i 1708, 1841 og 1842), hvilket medførte murtvang i byens centrum. Inden dette blev vedtaget blev byen hurtigt genopbygget med træbebyggelse. Meget af dagens træbygninger i centrum stammer fra midten af 1800-tallet.
Efter 2. verdenskrig måtte store dele af den gamle bebyggelsen vige til fordel for nye virksomheder. Cicignons byplan fra slutningen af 1600-tallet er stadig ganske fremtrædende i dagens Trondheim.


== Bynavn og byområdeRedigér ==

Beliggende ved udmundingen af elven Nid (Nidelven) var stedet først kendt under navnet Nidaros, som betyde byen ved udløbet af Nid. Ved oprettelsen af Nidaros ærkebispedømme i 1152 førte en fejltolkning til at byens navn blev til Trundum (Trundensis) i Vatikanet. Dette blev rettet af Eirik Ivarsson og fra 1192 hedder byen Nidaros både i Nidaros, Norge og i Rom. Nidaros-navnet på byen forsvandt senere af flere grunde, først og fremmest fordi ærkebispesædet forsvandt i 1537, men navnet er brugt helt frem til 1600-1700-tallet.
Trondheim(en) var oprindelig navnet på de otte trønderske fylker, altså nutidens Trøndelag. Navnet betyde egentlig «landet (hjemmet) der vokser frodigt». I senmiddelalderen blev Kaupangen i Trondheimen, altså handelspladsen i Trøndelag, også brugt som bynavn og kortformen Trondheimen blev brugt parallelt med Nidaros. Under unionen med Danmark blev dette fordansket til T(h)rondhjem og Trondhjems len for Trondheims len, så dette navn var i brug fra 1500-tallet.

I perioden 1925–1930 blev flere bynavn fornorsket som led i den sproglige nationalisme som var udbredt i Norge i første del af det 20. århundrede (1925: Oslo, 1927: Halden, 1930: Stavern). Ved lov 14. juni 1929 blev det bestemt at byen Trondhjem fra 1. januar 1930 skulle have Nidaros som officielt navn. Det var tidligere, i 1928, afholdt en folkeafstemning om bynavnet: 17.163 stemte mod ændring og 1508 for. Befolkningen og bystyret, som ønskede at beholde Trondhjem som navn, følte sig overset og folk protesterede i vid udstrækning.
Etter en foruroligende navnestrid blev sagen taget op på ny i Stortinget. Dette endte med et kompromis: ved lov 6. mars 1931 med virkning fra samme dag blev formen Trondheim indført, et «fornorsket» kompromisforslag lanceret af Ivar Lykke, en lokal købmand, statsminister 1926–28 og stortingsrepræsentant 1915–35.
Trånnhjæm (-em) er imidlertid en hyppig forekommende udtale af bynavnet blandt byens befolkning, og navneformen er stadig i brug som navn på (nye og gamle) foreninger og virksomheder. Så sent som i 2007 ønsket en bystyrerepræsentant at blæse liv i diskussionen om bynavnet.
Trondheim hedder på sydsamisk Tråante. Tidligere blev skrivemåden Drontheim brudt på tysk, idet man mente, at det gjorde korrekt udtale lettere, men denne skrivemåde er gradvis gået ud af brug.


=== TræhusbyenRedigér ===
Trondheim har den længste sammenhængende træhusbebyggelsen i Norden, og kaldes derfor træhusbyen. Fra fisker- og arbejderstrøget i Ilsvikøra i vest, via 1840-talsbebyggelsen i Sanden og Løkkan, bryggerækkerne og træhusbebyggelsen i Nerbyen, bryggen i Kjøpmannsgata, træhusene i Bakklandet, Rosenborgbebyggelsen og arbejderboligerne i Lademoen og Reina i øst, kan man trække en mere eller mindre uafbrudt linje gennem træhusbebyggelser.
De er bygget i forskellige perioder, fra tidligt i 1700-tallet, med overvægt fra sidste halvdel af 1800-tallet.


== GeografiRedigér ==

Undergrunden i kommunen består hovedsageligt af metamorfe bjergarter, med enkelte undtagelser. Byen ligger i Trondheimsfeltet, som præges af kaledonske skiferbjergarter.
Nidelven løber igennem byen fra syd mod nord, og munder ud i Trondheimsfjorden. På den flade landtange som dannes ved elvens udløb ligger byens centrum. Videre østover mod fjorden præges landskabet af lavland og kulturlandskab, som derfra går videre til højere plateauer. Rundt om Jonsvatnet i sydøst er landskabet præget af bakker med en højde på omtrent 400 meter. Sydvest for Nidelven finder man Heimdalsplateauet, og videre vestpå finder man flade og frugtbare områder med lerjord, hvor der findes store landbrugsområder.
Omkring Bymarka findes de højeste tinder i kommunen, med blandt andre Gråkallen (552 moh.) og Storheia (566 moh.).


=== KlimaRedigér ===
Trondheim har et mildt og fugtigt klima, som præges af byens beliggenhed i udkanten af Vestenvindsbæltet. Byen ligger indenfor den tempererede klimazone. Beliggenheden mellem den varme luft i syd og den kalde i nord giver et noget ustabilt klima.


== DemografiRedigér ==

Trondheim har 181.513 indbyggere (1. oktober 2013, den 30. september 2009 blev byens indbygger nummer 170.000 født. Hvis man medregner de studerende, som ikke melder flytning til byen, er det faktiske indbyggertallet væsentligt højere. I 2011 var det i alt 31.133 registrerede studerende ved uddannelsesinstitutionerne NTNU (21.913), Høgskolen i Sør-Trøndelag (HiST) (8.035) og Dronning Mauds Minne (DMMH) (1.125) . I tillæg kommer en række mindre uddannelsesinstitutioner. I en kommunal rapport fra november 2006 anslås det at kun 8.000 af disse studerende har deres folkeregisteradresse i Trondheim. Altså bor der pr. 2011 mindst 23.000 studenter i byen, som ikke regnes med i det officiel folketal. Det reelle indbyggertal (pr. 2012) er derfor omkring 200.000.
Trondheim er den tredje mest folkerige kommune i Norge, men blive af SSB regnet som den fjerdestørste bymæssige bebyggelse, da Stavanger og Sandnes regnes som et fælles område. Byen Trondheim har 167.598 indbyggere per 1. januar 2012. Byen har en befolkningstæthed på 2622 indbyggere per kvadratkilometer, hvilket er den fjerdehøjeste i Norge. Trondheimsregionen har 267.132 indbyggere (1. oktober 2013.
Trondheim er en by i vækst. Befolkningsvæksten har været på 12-1300 i 2008 og 2009, mens det var mellem 700 og 1.000 pr. år i perioden 1997-2007. Netto indflytningen er også positiv, og har været over 1.000 personer pr. år siden 2005, med 2006 og 2007 som de højeste, med hhv. 2.183 og 2.462 personer. I 2010 blev der født ca. 2.600 barn i Trondheim, det højeste tal i 35 år. 8,4% af byens befolkning har indvandrerbaggrund.
Et anslag er at Trondheim vil have over 200.000 registrerede indbyggere inden 2020, men medregnet alle studenterne er det faktiske befolkningstal omkring 200.000 allerede i 2012.


== SamfundRedigér ==


=== PolitikRedigér ===


==== Kommunevalget 2011Redigér ====


==== Stortingsvalget 2013Redigér ====

Ved Stortingsvalget 2013 var der 131.527 stemmeberettigede vælgere i Trondheim. Det blev afgivet 106.095 stemmer. Valgdeltagelsen var dermed 80,7 %. Valgresultatet gav et rødgrønt flertal på 0,4 procentpoint (46,1 % H+Frp+KrF+V, 46,5 % Ap+Sp+SV). Tabellen viser stemmefordelingen:


=== Offentlige organerRedigér ===
Trondheim er sæde for Fylkesmannen i Sør-Trøndelag, Sør-Trøndelag fylkeskommune, Nidaros bispedømme, Domstoladministrationen, Norges geologiske undersøgelse, Direktoratet for arbejdstilsynet, Direktoratet for naturforvaltning, Norsk Institut for Naturforskning og regionale kontorer for mange offentlige etater.


==== HospitalsvæsenRedigér ====
Sykehuset St. Olavs Hospital ligger på Øya. Byen har seminarium inden for sundhedsvidenskab og universitetsuddannelserne i medicin og medicinsk teknologi.


==== MilitærRedigér ====
I Trondheim findes følgende militærafdelinger:
Luftkrigsskolen
Rustkammeret
Luftforsvarets Musikkorps
Tidligere havde Trondheim følgende militære afdelinger: Distriktskommando Trøndelag, Befalingsskolen for Infanteriet i Trøndelag, Sør-Trøndelag Regiment og radarstationen Luftforsvarets station Gråkallen på Gråkallen.


=== Administrative bydele og distrikterRedigér ===

Trondheim havde tidligere seks administrative distrikter: Sentrum, Strinda, Byåsen, Nardo, Saupstad og Heimdal. Den 1. januar 2005 blev der indført bydelsinddeling baseret på NAVs organisering.
De nye bydelene er:
Midtbyen bydel omfatter centrum, Tyholt, Byåsen, Trolla og Ila.
Østbyen bydel omfatter Møllenberg, Nedre Elvehavn, Lade, Strindheim, Jakobsli, Vikåsen og Ranheim.
Lerkendal bydel omfatter Lerkendal, Nardo, Flatåsen og Moholt.
Heimdal bydel omfatter Heimdal, Byneset, Tiller, Kolstad, Saupstad og Kattem.


=== VenskabsbyerRedigér ===


== ErhvervRedigér ==
Byen rummer en del erhverv, hvoraf de fem største virksomheder i fylket er Reitangruppen (omsætning 2005 28.178 mio.), TINE, Midt-Norge (omsætning i 2005 3.729 mio.), Gilde (omsætning i 2005 3.006 mio.), Coop (omsætning i 2005 2.798 mio.) og Felleskjøpet (omsætning i 2005 2.508 mio.). Derudover findes mange små og mellemstore virksomheder, samt kontorfællesskaber. Flere virksomheder som Fokus Bank, supermarkedskæden Bunnpris og slikproducentetn Nidar har ligeledes hovedsæde i Trondheim.
Byen har flere storcentre, hvor af Byhaven, Mercursenteret og Trondheim Torg er beliggende i centrum, mens Solsiden er placeret just øst for Niddelven i et nybygget område. Længere fra centrum ligger City Lade, City Syd, Moholt Storsenter, Nardocenteret og Sirkus Shopping. Detailhandelen ligger især i centrum af byen på Munkegata og sidegade samt langs havnefronten. Disse indbefatter både nationale og internationale kommercielle kæder, men også specialbutikker og genbrugsbutikker som Fretex.
I centrum findes en lang række hoteller, heraf flere fra hotel