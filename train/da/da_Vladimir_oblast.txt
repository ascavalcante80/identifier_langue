Vladimir oblast (russisk: Владимирская область, tr. Vladimirskaja oblast) er en af 46 oblaster i Den Russiske Føderation. Oblasten har et areal på 29 000 km² og cirka 1,4 millioner indbyggere. Det administrative center er den middelalderlige russiske hovedstad, Vladimir, der ligger 190 kilometer øst for den nuværende hovedstad, Moskva.


== Historie ==

Området, hvor den nutidige Vladimir oblast ligger, har været beboet siden oldtiden. De ældste kendte spor af menneskelig bosættelse dateres til ældste stenalder. En Homo Sapiens beboelse ved Sungir dateres tilbage til 25.000 f.Kr. Arkæologiske udgravninger af volgafinske bosættelser dokumenterer befolkningens finsk-ugriske rødder.
Fra 900-tallet indvandrede slaviske folkeslag til Murom og Suzdal og det nuværende Vladimir oblasts område blev en del af det gamle russisktalende område. I 1000-tallet blev området en del af Rostov-Suzdal fyrstendømme og i 1100-tallet Storfyrstendømmet Vladimir-Suzdal. Vladimir-området udviklede sig hurtigt i midten af 1100-tallet under Jurij Dolgorukijs og Andrej Bogoljubskijs styre.


== Geografi ==
Vladimir oblast grænser mod vest op til Moskva oblast, mod nordvest til Jaroslavl oblast, mod