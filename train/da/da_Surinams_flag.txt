Surinams flag består af fem horisontale felter: to grønne felter øverst og nederst, to smalle hvide felter (halvparten af de grønne) og et bredt rødt felt i midten (dobbelt så bredt som det grønne). I midten af det røde felt, er en stor gul stjerne.
Stjernen symboliserer enigheden mellem etniske grupper, det røde symboliserer fremgang og kærlighed, det grønne står for håb og frugtbarhed, og det hvide står for fred og retfærdighed. Flaget blev indført 25. november 1975, da landet blev en selvstændig stat.
I præsidentens flag er Surinams nationalvåben indsat på hvid baggrund i midten af det røde felt.


== Hollandsk Guyanas flag ==
Før uafhængigheden brugtes et hvidt flag med fem kulørte stjerner forbundet med en ellipse. Stjernerne repræsenterede de vigtigste etniske grupper i Surinams befolkning: indianerne, de europæiske kolonisatorer, de afrikanske slaver samt hinduer, javanesere og kinesere, der kom som kontraktarbejdere. Ell