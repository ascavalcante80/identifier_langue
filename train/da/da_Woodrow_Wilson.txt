Thomas Woodrow Wilson, (28. december 1856 – 3. februar 1924), USA's 28. præsident (1913 – 1921).
Han ledte den progressive bevægelse i USA og var præsident for Princeton University 1902 – 1910, derefter guvernør for New Jersey fra 1911 til 1913. I 1912 valgtes han til demokratisk præsident i et kapløb med den progressive kandidat Theodore Roosevelt og republikaneren William Howard Taft. I sin første periode som præsident overtalte han kongressen til at gennemføre omsiggribende reformer, blandt de mest radikale indtil 1930ernes New Deal. Blandt hans tiltag var skattestigninger på indkomst, lån til landbruget, nye frihandelstraktater. Han indførte desuden restriktioner på børnearbejde og kortere arbejdsdage for jernbanearbejdere. Selvom han var langsom til at tage kvindesagen op var han senere blandt de stærkeste forekæmpere for kvindelig stemmeret.
Han genvalgtes i 1916, og ledte USA's indtræden i første verdenskrig som sammen med fredsforhandlingerne i Versailles blev fokus for hans anden præsident periode. Hans genvælgelses slogan var "He kept us out of war", men USA's neutralitet kunne ikke opretholdes da tyske ubåde begyndte at føre krig i amerikansk farvand og forsøgte at alliere sig med Mexico. Wilson bad kongressen om at erklære Tyskland krig i april 1917. Under krigen indførte han værnepligt for første gang i USA siden borgerkrigen, han skaffede desuden milliarder af dollars til krigsførsel gennem de såkaldte frihedsaktier, han styrkede militærindustrien og fik fagforeningerne til at samarbejde, og bekæmpede aktivt interne krigsmodstandere. I 1918 fremlagde han en 14-punkts fredsplan for Europa. Bl.a. stod der, at nationale mindretal skulle have selvbestemmelsesret m.h.t. hvilken stat, de ville tilhøre. Han styrede personligt fredsforhandlinger med Tyskland og stod for udformningen af Versaillestraktaten. I 1919 midt i en ophedet debat med sine