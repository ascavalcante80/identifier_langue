Star Alliance er verdens største samarbejde mellem flyselskaber fra hele verden med hovedkvarter i Frankfurt am Main, Tyskland. Alliancen blev grundlagt i 1997 af fem flyselskaber og er i dag vokset til at omfatte 28 medlemmer. Foruden skandinaviske SAS består alliancen af tyske Lufthansa, amerikanske United Airlines, østrigske Austrian Airlines, engelske bmi, canadiske Air Canada, Air New Zealand, japanske All Nippon Airways, kinesiske Air China og Shanghai Airlines, koreanske Asiana, schweiziske Swiss, Singapore Airlines, Thai Airways, TAP Portugal, polske LOT og sydafrikanske South African Airways. Turkish Airlines' medlemskab trådte i kraft i april 2008. Det brasilianske flyselskab Varig udtrådte pr. 31. jan. 2007, og alliancen omfatter 28 flyselskaber.
Alliancen har desuden tre regionale medlemmer: finske Blue1, kroatiske Croatia Airlines og slovenske Adria Airways.
Star Alliance er det største samarbejde mellem flyselskaber. Der findes to andre alliancer af omtrent samme størrelse, Oneworld og SkyTeam. Den samlede flyflåde udgør 3.087 fly, der flyver til i alt 897 lufthavne i 160 lande. De 19 flyselskaber har i alt ca. 377.000 a