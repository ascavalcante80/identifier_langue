Stig Møller (født 2. november 1945 i København) er en dansk sanger, guitarist og sangskriver.
Stig Møller startede tidligt i tresserne med pigtrådsmusikken i både Blackbeat og Les Rivals, kom senere med i Steppeulvene efter en tid som folkesanger. Steppeulvene udgav i deres korte levetid et album Hip. Efter Steppeulvene mødte Stig Møller Christian Siewert og Flemming Quist Møller i grupperne Kajs Camping og Dødens Pølse, det blev en tid med bl.a. samba (sangen Samba hed tidligere "kusse", men efter en klage fra en frue blev ordet "kusse" lavet om til samba.) og bossa nova. Efter Thylejren kom Stig Møller med i Skousen & Ingemann og i Kim Larsens fritidsband Starfuckers. Op igennem 1980´erne optrådte Stig Møller også som en del af bandet Flinkeskolen, men også som solist. I dag optræder Stig Møller jævnligt på caféen Drop Inn i København, hvor han sammen med vennen Peter Ingemann (Young Flowers, Skousen & Ingemann, Røde Mor) fremfører klassiske hits af bl.a. Steppeulvene, Young Flowers, Skousen & Ingemann, samt fra Møllers solokarriere.


== Diskografi ==
Soloalbum
Kærligheden let på tå