UNESCOs Verdensarvsområder er bestemte steder (f.eks. skove, bjergkæder, søområder, ørkener, koralrev, gletsjere, bygninger, kvarterer eller hele byer), som er blevet erklæret bevaringsværdige under det internationale verdensarvsprogram, der bliver administreret af UNESCO.
Programmets mål er at optegne, benævne og beskytte steder, som har enestående betydning. Det kan både være naturområder og kulturskabte værdier, der betragtes som menneskehedens fælles arvegods. (Se de præcise kriterier for optagelse på listen). Områder, der bliver optaget på Verdensarvslisten kan modtage midler fra World Heritage Fund på bestemte betingelser.
Programmet bygger på Convention Concerning the Protection of World Cultural and Natural Heritage (Konventionen om beskyttelse af verdens kulturelle og naturmæssige arvegods), som blev vedtaget på UNESCOs generalforsamling den 16. november 1972.
I juli 2015 var i alt 1022 steder optaget på listen, hvoraf 793 er kulturværdier, 197 naturområder og 32 blandede natur- og kulturværdier i 163 lande.
I alt 191 lande har ratificeret World Heritage Convention.
Der er indtil nu fjernet 2 steder fra listen. det Arabiske oryx reservat i 2007 og Dresdendalen i 2009. Oryx reservatet blev slettet efter Oman havde indskrænket arealet med 90 %. Dresdendalen efter beslutning om at bygge en firsporet bro over de centrale dele af det kulturelle landskab, der betød, at ikke kunne opretholde sin "enestående universel værdi".


== Kriterier ==
Frem til og med 2004 var kriterierne for udvælgelse af verdensarven delt i to lister – én liste med seks kulturarv-kriterier og én med fire naturarv-kriterier. Fra og med 2005 er disse slået sammen til en fælles liste bestående af ti punkter. For at et sted skal listeføres som verdensarv må det opfylde mindst et af disse kriterier, med en undtagelse for kriterium (vi), som ikke alene kvalificerer for verdensarvstatus selv om det er opfyldt.


== Udvikling i antal områder ==
Ved udgangen af 2005 var i alt 812 områder, fordelt på 137 lande, blevet optaget på listen. Af dem var de 628 kulturværdier, de 160 naturområder og de 24 blandede natur- og kulturværdier.
I april 2009 var der i alt 878 lokaliteter på listen, heraf 679 lokaliteter med kulturværdier, 174 naturområder og 25 blandede natur- og kulturværdier i 145 forskellige lande.
I juli 2015 var i alt 1022 steder optaget på listen, hvoraf 793 er kulturværdier, 197 naturområder og 32 blandede natur- og kulturværdier i 163 lande.


== Verdensarvsområder ==
Verdensarvsområder i Afrika
Verdensarvsområder i Asien og Australasien
Verdensarvsområder i Europa
Verdensarvsområder i Nord- og Sydamerika
Verdensarvsområder i fare


== Danske verdensarvsområder ==


=== Kulturel verdensarv ===
Jellingmonumenterne (runesten, gravhøje og kirke), optaget på verdensarvslisten i 1994.
Roskilde Domkirke, optaget på verdensarvslisten i 1995.
Kronborg, optaget på verdensarvslisten i 2000.
Christiansfeld, optaget på verdensarvslisten i 2015.
