Et land eller landet (fra norrønt land) har flere betydninger:
Et afgrænset geografisk område, der udgør, eller har udgjort, en selvstændig politisk enhed.
De områder, der ligger uden for byområderne, hvor der drives landbrug.
De dele af jordkloden, der ikke er dækket af vand.
Jordområde opfattet som territorium.


== Land som et afgrænset geografisk område ==
Land er ikke synonymt med stat, da landet kan indgå i en større statsdannelse, som f.eks. Grønland, der indgår i kongeriget Danmark. Ligeledes er land ikke synonymt med nation, da indbyggerne i et land ikke nødvendigvis deler en fælles national identitet.
Land brugtes i ældre dansk som betegnelse for landskab, hvilket går igen i stednavne som Jylland, Lolland, Svealand og Götaland. På nogle sprog benyttes "land" om et område med et vist selvstyre, som forbu