Ferrara er en italiensk by i regionen Emilia-Romagna. Ferrara har 133.266 indbyggere, og er beliggende på jernbaneforbindelsen mellem Bologna og Padova. Byen er hovedstad i provinsen Ferrara.
I perioden 1240-1598 regerede familien d'Este i Ferrara og gjorde den til en af de betydeligste byer i det daværende Italien, og der er i byen fortsat bevaret meget fra denne epoke, ikke mindst den store borg, Castello Estense, der ligger midt i byen omgivet af voldgrave. Borgen blev påbegyndt i 1385 og er meget velbevaret. Domkirken, der ligger i umiddelbar nærhed af borgen, blev påbegyndt i 1135. Langs den ene side af domkirken er bevaret en række små handelsboder fra 1400-tallet, der fortsat er i brug. Kvarteret omkring borgen og domkirken er præget af smalle