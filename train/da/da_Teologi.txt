Teologi (gr. θεολογία af θεός theós Gud, og λόγος lógos ord eller lære) er læren om og studiet af (evt. forestillinger om) Gud og tro, særligt set fra religionens eget synspunkt, modsat religionsvidenskab, der beskriver religion som et kulturelt fænomen. Teologi bruges primært i kristen kontekst, men kan i princippet bruges om enhver religion. Kristendommen er komplekst fænomen, teologien bruger derfor mange forskellige videnskabelige metoder til at undersøge kristendommen med. Metoder som teologien deler med andre fag fra universitetet. Det teologiske studie er ikke et religiøst studie og enhver uanset religiøsitet kan læse teologi .


== Teologi i Danmark ==
Teologi er det ældste studie på Københavns Universitet og kan stadig studeres på to danske universiteter, nemlig Københavns Universitet og Aarhus Universitet, der begge har selvstændige teologiske fakulteter. En teologisk kandidatgrad er normeret til seks års fuldtidsstudier og giver ret til betegnelsen cand.theol. En teologisk kandidatgrad er normalt et krav for at blive ansat som præst i den danske folkekirke. Dog er flere præster i folkekirken ikke uddannet teologer, ligesom ikke alle teologer bliver præster.
Eftersom Teologi på Københavns og Aarhus universitet ikke er religiøse studier, men derimod videnskabelige, opstod der flere uafhængige teologiske uddannelser i Danmark. 1. september 2013 begyndte der en bacheloruddannelse i teologi ved Menighedsfakultetet i Århus. Denne bacheloruddannelse er akkrediteret gennem University of South Africa. I København findes der Dansk Bibel-Institut, som er akkrediteret gennem Fjellhaug International University College. De to institutioner tilbyder forskellige teologiske uddannelser af varierende længde, begyndende fra et år og op til en seksårig kandidateksamen i tværkulturel mission.
Begge uddannelser fungerer desuden også som supplement til de studerende på de gamle fakulteter.
I frikirkeligt regi findes der to teologiske uddannelser. En nordisk leder- og teologiuddannelse i København, kaldet SALT, Skandinavisk Akademi for Lederskab og Teologi, som er tilknyttet lignende skoler i Malmö, Örebro og Oslo, og som tilbyder teologiske lederuddannelser af maksimalt tre års varighed. Desuden er det også muligt at tage en Bachelor og Master in Ministry på Mariager Højskole og Kolding Internationale Højskole gennem en uddannelsesaftale med Harvest Bible College i Melbourne, Australien.
På flere forskellige bibelhøjskoler i Danmark tilbydes forskellige teologiske fag, specielt til lægfolk og unge. Det er bib