Addis Ababa (også Addis Abeba) er hovedstad i Etiopien. Navnet betyder ny blomst. Byen ligger i 2200 til 2600 meters højde (lavest i syd) ved foden af Entoto-bjerget og havde i 1994 cirka 2 millioner indbyggere. I dag har den cirka 4,5 millioner indbyggere.
Addis Ababa stammer først fra 1885, da Negus Meneliks dronning Tai anlagde en lille by på en lokalitet, der tidligere hed Finfinni, men den fik først betydning, da Menelik 1893 valgte den til residens, hvad den har været siden da.
I Addis Ababa afsluttedes 26. oktober 1896 freden mellem Italien og Abessinien efter det for italienerne uheldige slag ved Adua i den 1. Ethiopisk-Italienske krig.
En nationalt universitet, Addis Ababa University, blev grundlagt i byen i 1961.
Organisationer med hovedkvarter i Addis Ababa:
FN's økonomiske kommission for Afrika (United Nations Economic Commission for Africa)
Organisationen for Afrikas enhed (Organization of African Unity)
Addis Ababas internationale lufthavn, Bole, blev 