Vietnam er et land, der ligger i Sydøstasien ud mod Det Sydkinesiske Hav. Grænselandene er Folkerepublikken Kina, Laos og Cambodja. Vietnam er medlem af ASEAN. Med en befolkning på over 85 millioner, er Vietnam det 13. mest folkerige land i verden. Området der i dag er kendt som Vietnam har været beboet siden den ældste stenalder, nogle arkæologiske udgravninger i Thanh Hoa provinsen stammer angiveligt fra flere tusinde år tilbage.


== Historie ==

Vietnam blev koloniseret med resten af det Franske Indokina i 1800-tallet. Denne koloni blev besat af Japan under den Anden Verdenskrig.
Ved afslutningen af den Anden Verdenskrig brød det japanske lydregime sammen under Annams kejsere Bao Dai og Viet Minh, derfor dannede man en regering i Hanoi bestående af kommunister, såvel som nationalister, denne regering var under ledelse af den kommunistiske leder Ho Chi Minh.
Den indokinesiske krig varede fra 1946 til 1954, krigen sluttede da franskmændene trak sig ud af Vietnam efter at have tabt Slaget ved Dien Bien Phu.
Senere kom USA til at involvere sig mere og mere i Vietnam for at forhindre en kommunistisk overtagelse af landet.
Vietnam-krigen som varede fra 1959 til 1975, var en væbnet konflikt mellem Nordvietnam, og Sydvietnam, krigen endte med en nordvietnamesisk sejr og dermed landets genforening under det kommunistiske styre.
I 1979 havde Vietnam invaderet nabolandet Cambodja. På grund af dette, opstod der en konflikt mellem Vietnam og Kina det endte med en grænse krig mellem Kina og Vietnam, hvor de vietnamesiske styrker var stærkere, trods Kinas numeriske overlegenhed.


== Turisme ==

Vietnam er i stigende grad blevet et turistmål, og havde i 2007 4 millioner besøgende turister. De besøgende er ofte tyskere, franskmænd, amerikanere, australiere og folk fra New Zealand, men der er også et stigende antal israelere, koreanere og japanere.
I 2007 havde Apollo Rejser og Ving/Spies den første charterflyvning nogensinde fra Skandinavien til Vietnam. Det skete da Novair flyet (Apollos flyselskab) lettede fra Luleå lufthavn i det nordlige Sverige og fløj non-stop til Ho Chi Minh City med 356 passagere om bord. En historisk dag for skandinavisk charterindustri og for vietnamesisk turisme. Efter jomfrurejsen flyver dette fly dog fra Stockholm. I hovedstaden Hanoi er der flere museer og attraktioner, i resten af det nordlige Vietnam er der først og fremmest den smukke natur i Ha Long-bugten (et af Vietnams fem verdens kulturarvs steder). Det højeste bjerg i Vietnam hedder Fan Si Pan.
I det centrale Vietnam, er den gamle kejserby Hué. Fra Hoi An, kan man besøge Mỹ Sơn, der har været Vietnams bedst bevarede tempelkompleks. Yderligere mod syd, er byen Nha Trang som er berømt for sine fine strande.


== Geografi ==

Vietnams hovedstad er Hanoi, men den største by er Ho Chi Minh City (tidligere kaldt Saigon). Andre store byer er Hai Phong og Da Nang. Blandt store floder er Mekong som ligger mod syd og den Røde Flod som ligger mod nord.
75 procent af landet består af bjerge og bakker, og det højeste bjerg er Fan Si Pan, som er 3145,9 meter højt.
Derudover er Vietnam opdelt i 59 provinser og 5 kommuner.


== Demografi ==
Befolkningen er 86% Viet (Kinh) samt 53 etniske befolkningsgrupper. Befolkningsvæksten er på 1,5%. Religionerne i Vietnam er Buddhisme, traditionelle religioner og i mindre grad katolicisme og protestantisme. I Syd har religionen Cao Dai fundet sit indpas og dens hovedby er Tay Ninh. Religionen blev officielt godkendt som religion i 1926. På verdensplan menes cirka 2 millioner mennesker at tilhøre denne religion.


== Økonomi ==
BNI pr. inbygger ligger på 1.024 USD Vækst i BNP pr. indbygger er 6,2 %. Gældssituation (år) er Lavt forgældet og langsigtet offentlig udlandsgæld: 15.6 mia. USD. Den udenlandsk bistand er 52 USD pr. indbygger. Dansk projekt/programbistand Gavebistand er 397 mio. DKK i 2008.


== Klima ==


=== Temperatur ===
I Vietnam spænder klimaet fra subtropisk til tropisk monsunklima med relativt høje nedbørsmængder i monsunperioden. I den sydlige tropiske del af landet er temperaturerne hele året rundt høje, i Ho Chi Minh-byen bliver der i januar målt en gennemsnitstemperatur på 26 °C, i juli på 29 °C. I Hanoi, der ligger i den nordlige subtropiske del af landet ligger gennemsnitstemperaturerne i juli også omkring 29 °C, mens januartemperaturerne på omkring 15-17 °C (og indimellem betydeligt lavere) er tydeligt lavere end temperaturerne i den sydlige del af Vietnam. I den nordlige bjergrige region er klimaet tempereret med endnu køligere vintermåneder.


=== Klimabælter ===
Temperaturforskellen mellem den sydlige og den nordlige del af Vietnam hænger sammen med, at landet strækker sig over to klimazoner. I norden hersker der subtropisk klima, som bliver opdelt i to årstider: vinteren, som begynder i november og ender i april og sommeren, som går fra maj til oktober. I syden hersker der tropisk klima. Her deler man året op i tre årstider: den kølige tid fra november til januar, den hede tid fra februar til april/maj og regntiden fra maj/juni til oktober.I regntiden bliver Vietnam regelmæssigt hjemsøgt af taifuner.


=== Nedbør ===

Gennemsnitlig bliver der målt mellem 1500 til 2000 mm regn hvert år, men der er store regionale forskelle. I Mekongdeltaet når nedbørsmængden op mod 4000 mm. Den falder mest i sommermånederne og kaldes sydvestmonsunen. Ved skråningerne af de anamitiske bjerge falder der op til 2500 mm regn per år – mest i vintermånederne. Det kaldes nordøstmonsunen.
I bjergene i nordvest af landet kommer nedbøren delvist ned som sne. Taifuner fører ekstremt meget regn med sig: op til 500 mm per dag. Det fører ofte til katastrofale oversvømmelser – mest i Tonking.


== Offentligt embedsvæse