ہیلیئم (helium) ایک کیمیائی عنصر کو کہتے ہیں جس کا جوہری عدد 2 اور جوہری وزن 4.0026 ہوتا ہے، اس عنصر کو انگریزی نظام میں He کی علامت سے ظاہر کیا جاتا ہے۔ ہیلیئم ایک بے رنگ ، بے بو ، بے ذائقہ ، غیرسام (non-toxic) اور غیر عامل (inert) یک ایٹمی گیس (inert monoatomic gas) ہے۔


== ہمجا ==
ہیلیئم کے آٹھ ہمجا (isotopes) ہوتے ہیں مگر صرف دو پائیدار ہوتے ہیں جو ہیلیئم3 اور ہیلیئم4 ہیں۔ ہیلیئم3میں ایک نیوٹرون اور ہیلیئم4 میں دو نیوٹرون ہوتے ہیں۔ ہیلیئم کے سارے آئسوٹوپ میں دو پروٹون ہوتے ہیں۔
ہیلیئم3 نہایت کم یاب ہے۔ زمین کی فضا میں ہیلیئم کے دس لاکھ ایٹم میں صرف ایک ہیلیئم3 کا ایٹم ہو تا ہے باقی سب ہیلیئم4 کے ایٹم ہوتے ہیں۔


== طبیعی خاصیت ==
ہیلیئم میں آواز کی رفتار ہوا کے مقابلے میں تین گنا زیادہ ہے۔ اگر کوئی انسان تھوڑی سی ہیلیئم سونگھ لے تو اسکی آواز چند سیکنڈ کے لیئے پتلی ہو جاتی ہے۔ اسکے برعکس زینون یا سلفر ہیکزا فلورائیڈ سونگھنے سے آواز بھاری ہو جاتی ہے۔
ہیلیئم4 ٹھنڈا کرنے پر 4.2K پر مایع بن جاتی ہے اور 2.17K پر سپر فلوئڈ میں تبدیل ہو جاتی ہے۔
اگر ہیلیئم3 اور ہیلیئم4 کی برابر برابر مقدا