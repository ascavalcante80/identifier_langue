زرتشتیت یا مجوسیّت ایک قدیم آریائی مذہب ہے، جس کا ظہور3500سال قبل فارس میں ہواتھا۔ اس کو عام طور پر زرتشتیت /ˌzɒroʊˈæstriənɪzəm/ (عربی: زرادشتية، انگریزی: Zoroastrianism) کہا جاتا ہے۔ اگرچہ اس کے ماننے والوں کی تعداد بہت ہی کم ہے یعنی پوری دنیا میں ایک لاکھ تیس ہزارسے بھی کم زرتشتی ہیں۔مگر یہ دنیا کے قدیم مذاہب میں سے ایک ہے۔ایک ایرانی پیغمبرزرتشت نے پارسی مذہب کی بنیاد رکھی تھی اسےعام طور پر پارسی مذہب بھی کہتے ہیں. اس کے علاوه اسے آتش پرستوں کا مذہب اور مجوسیّت بهی کہا جاتا ہے۔ 


== مقدس کتب ==
پارسیوں کی مقدس کتابوں میں دساتیر اور آوستا شامل ہیں۔
دساتیر کومزید دو حصّوں میں تقسیم کیا گیا ہے. خُرد (چهوٹا) دساتیر اور کلان(برا) دساتیر۔
آوستا کو بهی مزید دو حصوں میں تقسیم کیا گیا ہے۔ خُرد (چهوٹا) آوستا اور کلان(بڑا) آوستا جسے زند یا ماہا زند بهی کها جاتا ہے۔
پارسیوں کے مذہبی صحیفے دو زبانوں میں پائے جاتے ہیں۔ پہلوی (پہلوی دستاویز موجودہ فارسی دستاویز سےمشابہت رکھتی ہے) اور ژندی۔ ان دو زبانوں کے علاوہ، کچھ مذہبی مواد ایسی تحریری شکل میں پایا جاتا ہے، جسے پڑها نہیں جا سکتا۔کچھ زرتشتی دساتیر کو زیادہ مستند سمجھتے ہیں جبکہ دوسرے آوستا کو زیادہ مستند سمجھتے ہیں۔


=== ژند آوستا ===
ژند اوستا کو تین حصّوں میں تقسیم کیا گیا ہیں:پہلا حصّہ، وندید پر مشتمل ہے۔دوسرا حصّہ، سہ روزه، یاشتس اور نیاس پر مشتمل ہیں۔تیسرا حصّہ، گاتهاس، یاشا، وسپارد، افرینا گاہس اور متفرقات پر مشتمل ہیں۔


=== دساتیر ===
دساتیر کا مطلب ہے دس حصوں پر مشتمل ایک کتاب "دس" کے معنی ہے دس اور تیر کا مطب ہے ایک حصہ۔ دساتیر، دستور کی جمع بهی ہے، جس کا مطلب ہے، قانون یا مذہبی قاعده۔


== زرتشتیت میں خدا کا تصوّر ==
زرتشتی لوگ تو بنیادی طور پر آگ کی پوجا کرتے ہیں، تا ہم ان کی کتابوں میں ایک خدا کا تصّور بھی موجود ہیں۔ زرتشتیت میں خدا کے لیے "اہورمزدا" کا نام آیا ہے۔"اہور" کا مطلب ہے "آقا" اور "مزدا" کے معنی "عقل مند" کے ہیں۔یعنی اہور مزدا کا مطلب ہےعقل مندآقا یا عقل مند مالک اہورمزدا کے تصور میں بھی ایک خدا کے تصور کا بہت دخل ہے۔


=== دساتیر کے مطابق خدا کی صفات ===
دساتیر میں خدا کے لیے درج ذیل صفات بیان کی گئی ہیں:
۱) وہ ایک ہے۔
٢ ) اس کا کوئی ہمسرنہیں۔
٣) نہ اس کی ابتدا ہے او