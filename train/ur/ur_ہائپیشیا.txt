ہائپیشا (٣٧٠ – ٤١٥ سال عیسوی)
ہائپیشا مصر کے شہر اسکندریہ میں ٣٧٠ عیسوی میں پیدا ہوئی. اس کے والدین یونانی تھے. اس کا باپ تھیونَ الیگزینڈرسس اسکندریہ یونیورسٹی کا ہردلعزیز پروفیسر اور معروف ریاضی دان تھا. نیز وہ اسکندریہ کی لائبریری کا منتظم بھی تھا. تھیونَ کو اپنی بیٹی سے بڑی امیدیں وابستہ تھیں. وہ چاہتا تھا کہ اس کی بیٹی ہر لحاظ سے ایک مکمل انسان ہو. ہائپیشا نے ابتدائی تعلیم یونان کے شہر ایتھنز میں حاصل کی. باپ کی رہنمائی میں اس نے آرٹس، ادب، سائنس، فلسفہ، اور ریاضی کے مضامین میں دسترس حاصل کر لی. باپ کو بیٹی کی جسمانی صحت کا بھی بہت خیال تھا. باپ کی ترغیب اور حوصلہ افزائی سے ہائپیشا کشتی بانی، تیراکی، اور گھڑ سواری بھی کرتی تھی تاکہ جسمانی طور پر ٹھیک ٹھاک رہے. یونان سے مصر واپسی پر ہائپیشا کو اسکندریہ یونیورسٹی میں ریاضی اور فلسفہ پڑھانے کی پیش کش ہوئی جو اس نے قبول کر لی. وہ دیافنطس کے علم حساب پر بھی لیکچر دیتی تھی اور دیافنطس کے دریافت کردہ اصولوں کے اطلاق سے غیر متعین مسائل کو حل کرنے طریقوں پر بحث کرتی تھی. نیز وہ افلاطون اور ارسطو کی تعلیمات کو اپنے درس و تدریس کے موضوعات میں شامل کر لیتی تھی. ہائپیشا ذہین ہونے کے ساتھ ساتھ نہایت خوبصورت اور باوقار خاتون تھی. نیز مشفق باپ کی بھرپور توجہ سے وہ فن تقریر میں بھی ماھر تھی. یہی وجہ تھی کہ دنیا کے گوشے گوشے سے علم کے متلاشی اس کے لیکچر سننے کے لیے کھنچے چلے آتے تھے. یہ ہائپیشا اور اس کے لیکچروں کی بےپناہ مقبولیت کا نتیجہ تھا کہ صرف تیس سال کی عمر میں اسے اسکندریہ یونیورسٹی کے افلاطونی اسکول کی سربراہ بنا دیا گیا.


== وفات ==

اس استاد ، سائنسدان، اور موجد خاتون کو عیسائیوں نے اس لئے زندہ جلا دیا کہ وہ عورت ہو کر مردوں کو تعلیم دیتی تھی اور بائبل کی تعلیمات کی رو سے یہ ایک سنگین جرم