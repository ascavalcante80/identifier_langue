یہ مضمون ملک میکسیکو کے دارالحکومت میکسیکو(میخیکو) شہر کے بارے میں ہے۔ میکسیکو(میخیکو) کے دیگر استعمالات کے لیے دیکھیے میکسیکو (ضد ابہام)

میکسیکو شہر (ہسپانوی: Ciudad de México, México D.F،(سیوداد دے میخیکو) انگریزی: Mexico City) میکسیکو(میخیکو) کا دارالحکومت ہے۔ یہ دنیا کے عظیم ترین شہروں میں سے ایک ہے جو میکسیکو(میخیکو) کے وسط میں بلند سطح مرتفع پر وادی میکسیکو میں واقع ہے۔ شہر سطح سمندر سے 2240 میٹر (7349 فٹ) کی بلندی پر ہے، جس کے ارد گرد سطح سمندر سے 4 ہزار سے 5500 میٹر بلند تک آتش فشاں پہاڑ ہیں۔
میکسیکو شہر کو 1521ء میں ایزٹیک سلطنت (آزتیک)کے دارالحکومت کے کھنڈرات پر ایک بلدیہ کی حیثیت سے بسایا گیا۔ 1928ء میں اس بلدیہ کا خاتمہ کر دیا گیا اور میکسیکو شہر کا نام دیا گیا۔
باضابطہ نام Ciudad de México(سیوداد دے میخیکو) وفاقی ضلع (Distrito Federal) کے لیے استعمال ہوتا ہے۔ جو میکسیکو کی وفاقی حکومت کے زیر انتظام علاقہ ہے۔ یہ شہر کا تاریخی علاقہ ہے، البتہ بلدیاتی دور کے میکسیکو سے زیادہ پھیلا ہوا ہے۔ میکسیکو شہر کا شہری علاقہ شمال کی جانب ہے جبکہ وفاقی ضلع کے جنوب کا علاقہ دیہی و پہاڑی ہے۔
میکسیکو(میخیکو) شہر کے ام البلد (metropolitan area) میں 17.8 ملین باشندے رہائش پذیر ہیں (بہ مطابق 2000ء مردم شماری)۔ اس لحاظ سے میکسیکو شہر(سیوداد دے میخیکو) ٹوکیو، نیو یارک شہر، سیول اور ساؤ پاؤلو کے ساتھ آبادی کے لحاظ سے دنیا کے پانچ بڑے ام البلاد میں سے ایک ہے۔
شہر مقامی و ہسپانوی ثقافت کا عکاس ہے اور حالیہ چند دہائیوں میں عظیم مالیاتی، اقتصادی، تعلیمی، ثقافتی اور سیاحتی مرکز کی حیثیت سے ابھرا ہے۔
شہر 1968ء میں ایک اولمپک کھیل اور 1970ء اور 1986ء کے فیفا عالمی کپ کی میزبانی بھی کر چکا ہے۔
19 ستمبر 1985ء کو شہر ایک زبردست زلزلے کا نشانہ بنا، جس کی قوت ریکٹر اسکیل (ریخٹر سکیل)پر 8.1 تھی۔ اس کے نتیجے