Ion je atom ili molekula koja je otpustila ili primila jedan ili više elektrona, dobijajući tako pozitivno ili negativno naelektrisanje. Negativno naelektrisani ion, kod koga ima više elektrona u njegovoj elektonskoj ljusci od protona u jezgru naziva se anion i privlači ga anoda. Analogno tome, pozitivno naelektrisani ion koji ima manje elektrona od protona naziva se kation te ga privlači katoda. Ion koji se sastoji od jednog atoma zove se monoatomski ion; međutim, često se ion sastoji od dva ili više atoma, te se naziva poliatomski ion. Poliatomski ioni koji sadrže atom kisika, poput karbonatnih i sulfatnih iona, nazivaju se oksianioni. Ioni se označavaju na isti način kao i električki neutralni atomi i molekule osim što je prisutna oznaka viška ili manjka električnog naboja, prikazana kao eksponent. Tako naprimjer, kation vodika se označava sa H+, što znači da mu nedostaje jedan elektron da bi dostigao prešao u stabilan atom vodika. Na sličan način označavaju 