Islandski jezik (isl. íslenska) jeste skandinavski, germanski jezik indevropskog porijekla koji se pretežno govori na Islandu. Jezik govori oko 320.000 ljudi na Islandu te nekoliko hiljada u dijaspori. Nastao je izoliranim razvojem od jezika Norvežana koji su od 9. stoljeća naseljavali Island. Sadrži znatan broj keltskih elemenata koje su donijele grupe doseljenika sa Britanskih ostrva.
U nastanku jezika obično se razlikuju 4 faze: do 12. stoljeća trajala je arhaična, od polovine 12. do polovine 14. stoljeća klasična, do polovine 16. stoljeća srednja, dok moderna faza počinje oko 1540-1550. godine, a jedna od najznačajnih stvari iz tog perioda jeste prijevod Biblije iz 1584 (prevodilac je bio Guðbrandur Þorláksson). Spomenici arhaične baze sačuvali su veliki broj staronordijskih elemenata, značajnih za uporedno izučavanje germanskih jezika.
Savremeni islandski jezik sačuvao je dosta arhaičnih crta. U deklinaciji imenskih riječi sačuvana su 4 padeža, 2 broja i 3 roda. Postoji veliki broj nastavaka na glagolske oblike. Karakteristika savremenog i