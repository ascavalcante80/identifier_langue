Sundska ostrva (često i Sundski arhipelag) su grupa ostrva koja se prostire na ogromnoj površini Jugoistočne Azije i Malajskog poluostrva. Grupa ima tri vrlo velika i više hiljada manjih i vrlo malenih ostrva. Pretežni dio politički pripada Indoneziji. Sjeverni dio Bornea odnosno Kalimantana većim dijelom je dio Malezije, dok je na manjem dijelu država Brunej. Na istočnoj polovini Timora nalazi se od 2002. nova, nezavisna država Istočni Timor.
U geografiji se za ove ostrva često koristi i naziv Malajski arhipelag. To je u vrijeme ledenog doba - kad je morska razina bila niža oko 100 metara od današnje - bio dijelom neprekinuti planinski lanac i kopneni most do Azije. U smjeru od istoka prema zapadu arhipelag je podijeljen na dva vrlo različita dijela.
Velika sundska ostrva čine Sumatra na zapadu, nasuprot Malajskog poluostrva, zatim Java, glavni Indonezijsko ostrvo i divovski Borneo, treće po veličini ostrvo na zemlji.
Mala sundska ostrva se nadovezuju dalje prema zapadu od Jave, a čine ih Bali, Lombok, Sumbawa, Flores i drugi sve do Timora i ostrvskog niza koji se pruža sve do obale Nove Gvineje, kao i sjeverno od njih raštrkana grupa Molučkih ostrva.
Svi veliki kao i većina malih sundskih ostrva okruženi su vijencem malenih ostrva i ostrvcadi.
Između ostrva su prstenasto oko Bornea i Sujawesija široka mora 