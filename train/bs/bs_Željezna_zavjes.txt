Željezna zavjesa (engleski Iron Curtain, ruski Железный занавес) popularan je izraz koji se koristio za graničnu liniju koja je dijelila Evropu u dva odvojena politička bloka; na jednoj strani bio je blok istočnoevropskih zemalja na čelu sa Sovjetskim savezom, a drugi su blok predstavljale zapadnoevropske zemlje koje su bile u interesnoj sferi Sjedinjenih Američkih Država. Željezna zavjesa pojavila se odmah po završetku Drugog svjetskog rata i trajala je sve do kraja Hladnog rata koji je završio 1990.
Željezna zavjesa (njemački eisener Vorhang) bila je obavezna protupožarna mjera u svim pozorištima u Njemačkoj za sprječavanje širenja požara s pozornice na ostatak pozorišta. Vatre su bile česte u pozorištima kroz 18. i 19. vijek, sve do pojave električne rasvjete, budući da su se dotad koristile svjetiljke s plamenom, dok je dekor oko pozornice bio napravljen od zapaljivog materijala. U slučaju požara željezna zavjesa sprječavala je njegovo širenje s pozornice na ostali dio dvorane, te je lokalizirao požar kojeg su kasnije vatrogasci mogli lakše obuzdati.
U politici izraz "željezna zavjesa" prvi put je upotrijebila belgijska kraljica Elizabeta, za opisivanje stanja između Belgije i Njemačke nakon izbijanja Prvog svjetskog rata 1914. Joseph Goebbels koristio je ovaj izraz u svojoj propagandi protiv Sovjetskog saveza u članku 2000. godine, koji je bio objavljen 1945.:

"If the German people lay down their weapons, the Soviets, according to the agreement between Roosevelt, Churchill and Stalin, would occupy all of East and Southeast Europe along with the greater part of the Reich. An iron curtain would fall over this enormous territory controlled by the Soviet Union, behind which nations would be slaughtered. The Jewish press in London and New York would probably still be applauding."

Skoro godinu dana poslije 5. marta 1946., Winston Churchill upotrijebio je izraz željezna zavjesa u svom dugom govoru na Westminster College u Fultonu, Missouri, SAD:

"From Stettin in the Baltic to Trieste in the Adriatic an iron curtain has descended across the Continent. Behind that line lie all the capitals of the ancient states of Central and Eastern Europe. Warsaw, Berlin, Prague, Vienna, Budapest, Belgrade, Bucharest and Sofia; all these fa