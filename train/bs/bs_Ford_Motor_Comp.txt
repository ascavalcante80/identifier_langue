Američki automobilski koncern Ford Motor Company, koji se razgovorno najčešće naziva Ford, osnovao je Henry Ford u gradu Detroitu u saveznoj državi Michigan 16. juna 1903. godine.
Ford je proizvodnju započeo Modelom A, pokretanim motorom s 8 konjskih snaga. Kompanija je uvela veliki preokret u masovnu proizvodnju automobila koristeći ideje Elija Whitneyja o proizvodnoj traci i zamjenskim dijelovima, što je omogućilo jeftinije sklapanje automobila i veću pouzdanost.
U ranim godinama firma je proizvodila male količine automobila u fabrici koja se nalazila u Mackovoj aveniji u Detroitu, a dvoje ili troje ljudi radilo je na automobilima ugrađujući dijelove naručene od drugih proizvođača. 1908. pojavio se poznati Model T, a 1913. razvijena je tehnika potrebna za pokretnu proizvodnu traku, te je Ford proizvodio 50% svih automobila u Sjedinjenim Državama, a do 1918. polovina svih automobila u državi bili su Modeli T. Do pojave Forda, automobili su većinom bili zanatski ili maloserijski proizvod, te je njihova cijena bila izvan dosega mnogih.
Fordov koncern je danas četvrti najveći svjetski proizvođač automobila, nakon Toyote, General Motorsa i Volkswagen Grupe, a upošljava 176.000 radnika. Prihod u 2008. je bio 118 milijardi američkih dolara.

Koncern je dioničko društvo od 1955. godine, a trenutno ima sjedište u Dearbornu u saveznoj državi Michigan. 18. novembra 2003. tamo je proizvedeno ukupno 300 milionito Fordovo vozilo, a bio je to tamnocrveni Ford Mustang u kabrioletskoj varijanti.
Osim marke Ford, koncernu pripadaju i Aston 