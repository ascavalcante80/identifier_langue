Univerzitetska crkva Saint-Peter u Westminsteru, poznatija kao Vestminsterska opatija je crkva izgrađena u pretežno gotičkom stilu, i nalazi se u londonskom središnjem distriktu Westminster, zapadno od Vestminsterske palače. To je tradicionalno mjesto krunidbe i ukopa vladara Engleske i kasnije Velike Britanije.


== Historija ==
Prema legendi, godine 616. je na tom mjestu, tada poznatom kao Ostrvo Thorney, podignuta crkva posvećena ukazanju Svetog Petra od strane ribara na rijeci Temzi zbog čega je vijekovima postojala tradicija donošenja lososa kao poklona u crkvu. Iako priča o crkvi nije dokazana, činjenica je da je kralj Edgar Miroljubivi pomagao komuni benediktinskih redovnika koja je na tome mjestu postojala oko 970. godine. Crkvu je gradio kralj Eduard Ispovjednik između 1045. i 1050. Crkva je posvećena 21. decembra 1065. godine, neposredno prije Eduardove sahrane i krunidbe kralja Harolda II. Prva slika Opatije sa pripadajućom palatom, koja je ikada napravljena nalazi se na Tapiseriji Bayeux.

Opat i redovnici Westminsterske opatije, koja se nalazila neposredno uz Westminstersku kraljevsku palatu, su nakon normanskih osvajanja Engleske postali snažna sila. Često su obavljali razne poslove za kralja i dvor, pa su uslijed toga postali vrlo uticajni.
Kralj Henrik III naredio je 1245. preuređenje crkve u gotičkom stilu u čast i kao svetište pokojnog kralja Eduarda Ispovednika i kao svoju vlastitu grobnicu. Rad na preuređenju trajao je od 1245. godine pa sve do 1517. godine, a osnova je dovršena za vrijeme vlasti kralja Rikarda II. Henrik VII dodao je kapelu posvećenu Djevici Mariji, poznatu kao Kapela Henrika VII.
Iako je opatija, kao i mnogi drugi samostani, odlukom kralja Henrika VIII bila zatvorena, Henrik VIII ju je, zbog njene važnosti i historije, izuzeo i stavio pod svoju direktnu kontrolu. Benediktinci su vraćeni u Opatiju za vrijeme vladavine Marije I. Za manje od pet godina opet su izbačeni, kada na tron dolazi Elizabeta I. Ona ju je također držala pod vlastitom kontrolom i dala joj današnje ime - Univerzitetska Crkva Saint-Peter.
Tokom četrdesetih godina 17. vijeka, crkva je doživjela velika oštećenja koja su počinili puritanci, ali je zaštićena ponovno za vrijeme Olivera Cromwella, koji je tamo sahranjen 1658. godine, da bi 1661. bio iskopan i obješen na obližnja vješala.
Dva zapadna tornja opatije izgrađena su između 1722. i 1745. godine. Nacrt za njih napravio je Nicholas Hawksmoor (Nikolas Hovksmur). Izgrađeni su od portlandskog kamena u gotičkim stilu. Slijedeće preuređenje odvijalo se u 19. vijeku pod vodstvom Georgea Gilberta Scotta (Džordž Žilbert Skot).
Do 19. vijeka Vestminsterska opatija je bila treća najbolja obrazovna ustanova u Engleskoj, uz Oxford i Cambridge. Baš tu je prevedena trećina Starog zavjeta i druga polovina Biblije kralja Jakova. Također, u opatiji je sastavljena Novoengleska Biblija u 20. vijeku.


== Krunidbe ==

Od krunidbe kraljeva Harolda II i Vilima I, 1066. godine, svi engleski kraljevi (osim Henrika III koji nije bio u mogućnosti stići do opatije zbog invazije francuskog kralja Luja VIII, te nekrunisanih Jane Grey, Eduarda V i Eduarda VIII), okrunjeni su u opatiji. Kenterberijski nadbiskup bio je uvijek bio važna karika u krunidbenoj ceremoniji. Kraljevska stolica kralja Eduarda Dugonog, koja se i sada nalazi u opatiji, je stolica na kojoj bivaju okrunjeni svi britanski vladari.


== Sahrane i komemoracije ==
Kralj Henrik III obnovio je opatiju kao svetište posvećeno kralju Eduardu Ispovjedniku i u nju je položio njegove ostatke i predmete. Sam Henrik III sahranjen je nedaleko od Eduarda Ispovjednika, a ovdje leže i ostali engleski kraljevi sa njihovim porodicama. Iako je većina engleskih vladara sahranjena u opatiji, neki i nisu: Henrik VIII i Karlo I pokopani su u Kapeli Saint-George, u Dvorcu Windsor, kao i svi ostali vladari nakon Georgea II.
Originalni grob Eduarda Ispovjednika otkriven je 2005. godine, ispod mozaika koji je izrađen 1268. godine ispred glavnog oltara. Mnoge druge grobnice iz 13. i 14. vijeka pronađene su korištenjem specijalne tehnike.
Plemstvo je pokopavano u sporednim kapelama, a redovnici i druge osobe povezane sa opatijom u prostorijama samostana i na drugim mjestima u okviru opatije. Jedan od njih je i čuveni engleski pjesnik, Geoffrey Chaucer koji je u opatiji radio kao rukovodilac kraljevskih radova. Ostali pjesnici pokopani su oko Chaucera, pa je taj dio danas poznat kao Pjesnički ćošak (Poet's Corner). Opatijini muzičari, kao što je Henry Purcell, također su pokopavani u opatiji. Tako je pokop ili komemoracija u ovoj opatiji postala simbol časti, a pokopavani su bili samo generali, admirali, umjetnici, političari i naučnici.


=== Pokopani ===


==== Vladari ====
Eduard Ispovjednik i Edita od Wessexa
Henrik III, kralj Engleske
Eduard I, kralj Engleske, i Eleonora Kastiljska
Eduard III, kralj Engleske, i Filipa Holandska
Rikard II, kralj Engleske, i Ana od Češke
Henrik V, kralj Engleske, i Katarina od Francuske
Eduard V, kralj Engleske,
Anne Neville (supruga Rikarda III)
Henrik VII, kralj Engleske, i Elizabeta od Engleske
Eduard VI, kralj Engleske,
Ana Klevska (supruga Henrika VIII)
Marija I, kraljica Engleske
Marija I, kraljica Škota
Elizabeta I, kraljica Engleske
Jakov I, kralj Engleske, i Ana od Danske
Elizabeta Stuart (kćerka prethodnih)
Karlo II, kralj Engleske
Marija II, kraljica Engleske
Vilim III, kralj Engleske
Ana, kraljica Velike Britanije, i George od Danske
George I, kralj Velike Britanije


==== Ostali ====
Clement Attlee 1. grof Attlee
Angela Georgina Burdett-Coutts
Charles Darwin
James Clerk Maxwell
Joseph John Thomson
Ben Jonson
David Livingstone
Isaac Newton
Ernest Rutherford, 1. baron Rutherford
William Thomson, 1. baron Kelvin
Nepoznati ratnik
George Villiers, 1. vojvoda od Buckinghama
Ludovic Stewart, 2. vojvoda od Lennoxa
Thomas Tompion
George Graham
William Ewart Gladstone
William Pitt, 1. grof od Chathama
William Pitt Mlađi
Aphra Behn
Henry Purcell
Ralph Vaughan Williams
Robert Adam
Robert Browning
William Camden
Thomas Campbell
Geoffrey Chaucer
William Congreve
Abraham Cowley
William Davenant
Charles Dickens
John Dryden
Adam Fox
David Garrick
John Gay
George Frederick Händel
Thomas Hardy
Dr Samuel Johnson
Rudyard Kipling
Thomas Macaulay
John Masefield
Laurence Olivier, Baron Olivier
Thomas Parr
Dante Gabriel Rossetti
Richard Brinsley Sheridan
Edmund Spenser
Alfred Tennyson, 1. baron Tennyson


=== Komemorirani ===
William S