Odin (staronordijski: Óðinn) je smatran glavnim bogom u nordijskoj mitologiji i nordijskom paganizmu poput anglosaksonskog Woden. Ime je izvedeno iz protogermanskog Wōđinaz ili Wōđanaz.
Njegovo ime je povezano sa óðr što znaći "um", "uzbuđenje", "poezija" i njegova uloga poput mnogih u nordijskom panteonu je kompleksna: on je bog mudrosti, rata, borbe i smrti. Odin je također nazivan i bogom magije, poezije, proročanstva, pobjede i lova.


== Osobine ==
Odin je kontradiktorno božanstvo. Staronordijski (vikinški) napjevi o Odinu ga vežu sa poezijom i inspiracijom, kao i sa bijesom i ludilom. Odin je žrtvovao jedno od svojih očiju na Mimirovom izvoru kako bi dobio mudrost. Odin daje vrijednim pjesnicima mjedovinu inspiracije, koju prave patuljci. Povezan je sa konceptom Divljeg lova, bučnog momenta na nebu, tokom kojeg on vodi grupu ubijenih ratnika.
Zajedno sa ovim, Snotti Sturlusonova Prozna Edda opisuje Odina kako dočekuje velike ubijene ratnike koji su umrli u borbi, u svoju dvoranu, Valhalu, koja kada bude doslovno prevedena znači dvorana ubijenih. Ovi pale einherjare, Odin sakuplja i zabavlja kako bi mogli da vrate moć da se bore za bogove i da im pomognu tokom finalne bitke na kraju svijeta -(Ragnaroku).
On je isto tako i bog rata pojavljujući se kroz nordijske mitove kao nosioc pobjede. U nordijskim sagama on je djeluje kao pokretač ratova. Rečeno je da je bio u stanju da započne rat jednostavno šaljući svoje valkirije da utiču na finalni ishod borbe. Valkirije su Odinove prelijepe radne djeve koje bi išle na ratišta i izabirale i kupile vrijedne ljude koji su umrli u borbi da dođu i sjednu za Odinov sto u Valhalli, jedući i ratujući dok ne dođe vrijeme da učestvuju u posljednjoj borbi Ragnaroku. Odin bi se isto i pokazivao na ratištu sjedeći iznad nordijskog vođe sa dva gavrana na ramenima, Huginom (Misli) i Muninom (Pamćenjem), i po dva