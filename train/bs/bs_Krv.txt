Krv je cirkulatorno tkivo, koje se sastoji od tečne plazme i ćelija (crvene krvne ćelije, bijele krvne ćelije i trombociti). Medicinski termini, koji se vezuju za krv, često počinju sa hemo- ili hemato- (od grčke riječi "haima", što znači "krv").
Glavna uloga krvi je da dovodi kisik, glukozu i ostale konstitucijske elemente do tkiva, te da otkloni štetne produkte (kao što su ugljik dioksid i laktička kiselina). Krv omogućava da ćelije (leukociti, abnormalne ćelije tumora) i druge tvari (amino kiseline, lipidi, hormoni), budu razmijenjeni između tkiva i organa. Problemi sa nadoknadom krvi i cirkulacijom mogu dovesti do velikih poremećaja u tkivu.


=== Beskičmenjaci ===
Kod nekih manjih beskičmenjaka, kisik se rastapa u plazmi. Veće životinje koriste disajne proteine da bi povećali kisikov kapacitet nošenja. Hemoglobin je najprostranjeniji disajni protein u prirodi. Hemocijanin (plavog pigmenta) sadrži bakar i može se naći kod mekušaca i crustaceans.
Kod mnogih beskičmenjaka, ovi su proteini koji nose kisik lako topivi u krvi; u kičmenjaka, nalaze se unutar posebnih crvenih ćelija, tako omogućujući veću koncentraciju disajnih pigmenata bez povećanja žitkosti krvi i bez oštećenja organa, poput bubrega, koji filtriraju krv.


=== Insekti ===
Kod insekata, krv (pravilniji naziv je hemolimfa) nije uključena u transport kisika. (Otvori zvani trahee dozvoljavaju kisiku iz zraka ulazak u tijelo, koji difuzijom ide direktno do tkiva). Krv insekata se ponovo izliva u tkiva, kako bi odstranila otpadne produkte.


== Anatomija krvi ==
Krv se sastoji od nekoliko vrsta sićušnih tijela; ovi elementi čine oko 45% krvi. Ostalih 55% je krvna plazma, žućkasta tekućina koja služi kao tekuće (plovuće) sredstvo. Normalni pH ljudske arterijske krvi je približno 7.40. Nekih 7% ljudske težine je krv.
Sićušna tijela:
Crvene krvne ćelije ili eritrociti (96%). U sisavaca, ova tijela nemaju jezgra u ćelijama niti organele, tako da se, strogo govereći, ne smatraju ćelijama. Sadrže hemoglobin i raznose kisik.
Bijele krvne ćelije ili leukociti (3.0%), su dio imunog sistema; one uništavaju infekcijske agente.
Trombociti (1.0%) su odgovorni za zgrušavanje krvi ili koagulaciju i učestvuju kod upala (inflamaciji).
Krvna plazma je u biti vodena solucija, koja se sastoji od 96% vode, 4% proteina krvne plazme, i male količine drugih materija. Neki od komponenata su:
albumin
faktori u koagulaciji
antitijelo ili imunoglobulini
hormoni
razni proteini
razni elektroliti (uglavnom natrij)


== Fiziologija krvi ==


=== Proizvodnja i degradacija ===
Krvne ćelije se proizvode u koštanoj srži, a taj proces se zove hematopoeza. Proteinski komponent je proizveden u jetri, dok hormone proizvode endokrine žlijezde dok vodenu soluciju održavaju probavni trakt i bubrezi.
Krvne ćelije degradiraju slezena i Kupfferove ćelije u jetri. Jetra također pročišćava proteine i amino kiseline.


=== Transport kisika ===
Količina kisika u krvi je direktno proporcionalna parcijalnom pritisku kisika (PO2) u krvi.
Molekula hemoglobina je osnovni transporter kisika. 98.5% kisika je hemijski sjedinjen s hemoglobinom (Hb). Samo 1.5% je fizički rastopljeno u krvi.


=== Transport ugljik dioksida ===
Kada arterijska krv teče kroz kapilare, ugljik dioksid se izdvaja iz tkiva u krv. Dio ugljik dioksida se rastapa u krvi, a nešto se spaja sa hemoglobinom u karbaminohemoglobin. Ostatak ugljik dioksida se pretvara u bikarbonat ili jone vodika. Većina ugljik dioksida se prevozi unutar krvi u obliku jona vodika.


=== Transport jona vodika ===
Nešto oksihemoglobina gubi kisik i postaje deoksihemoglobin. Deoksihemoglobin ima mnogo veću privlačnost prema H+ nego oksihemoglobin tako da veže većinu jona vodika.


== Zdravlje i bolesti ==


=== Drevna medicina ===
Hipokratska medicina je smatrala krv jednim od četiri tjelesna soka (uz žutu žuč, crnu žuč i sluz). Pošto se za mnoge bolesti vjerovalo da im je uzrok višak krvi, do 19. vijeka često su se upotrebljavale pijavice i flebotomija (puštanje krvi iz tijela). Danas se upotrebljavaju u rijetkim krvnim bolestima.
U klasičnoj grčkoj medicini, krv se dovodila u vezu sa zrakom, proljećem i veselom, proždrljivom ličnosti. Vjerovanje je bilo da se krv stvara u jetri.


=== Diagnoza ===
Krvni pritisak i Testovi krvi su najčešći testovi, koji se obavljaju, a koji se odnose na krv.


=== Patologija ===
Pogledajte članak: Bolesti krvi
Rane mogu uzrokovati veliki gubitak krvi. Trombociti zgrušavaju krv, time blokirajući manje rane, ali s većim se mora postupiti s brzinom da bi se izbjegla eksangvinacija. Ostećenje unutrašnjih organa može izazvati unutrašnje krvarenje, odnosno hemoragiju.
Blokada cirkulacije također može stvoriti mnogo medicinskih poteškoća od ishemije (smanjen protok krvi) u kraćem roku do nekroze tkiva i gangrene u dužem periodu.
Hemofilija je genetska bolest koja uzrokuje disfunkciju jednih od mehanizama zgrušavanja krvi. Rane koje su inače zanemarljive na taj način postaju opasne po život, a češće vode do hemartroze, odnosno krvarenja u zglobovima, što može biti paralizirajuće.
Leukemija je grupa rakova tkiva od koje se krv sadrži.
Veliki gubitak krvi, da li traumatični ili ne (npr. tokom operacije), kao i pojedine krvne bolesti poput anemije i talasemije, zahtjevaju transfuziju krvi. U ne