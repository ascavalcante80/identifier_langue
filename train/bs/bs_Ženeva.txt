Ženeva (fr.: Genève, njem.: Genf, it.: Ginevra, roman.:Genevra) je drugi grad po veličini u Švicarskoj. Nalazi se na mjestu gdje se Ženevsko jezero (na francuskom: Lac Léman) izlijeva u rijeku Ronu. Glavni je grad Ženevskog kantona. Ženeva broji 185.526 stanovnika (2004), a sa predgrađima, koji se prostiru čak i u Francusku, 645.000 stanovnika (2000). Današnji visoki međunarodni ugled grada dobijen je kroz postojanu ulogu u svjetskoj politici kao sjedište brojnih internacionalnih organizacija, uključujući evropsko sjedište Ujedinjenih nacija.


== Historija ==

Ženeva je bilo ime jednog od keltskog naselja. Ime Geneva (ili Genua) na latisnkom se prvi put spominje u spisima Julije Cezara u De Bello Gallico, njegovim komentarima o Galskim ratovima. Njeno ime je vjerovatno identično s imenom ligurijskog grada Genua (današnja Đenova), koje znači "koljeno"; tj. "ugao", upućujući na geografsku poziciju grada. Nakon rimljanskog osvajanja, grad je postao Provincia Romana. U 9. vijeku je Ženeva postala glavnim gradom Burgundije. Iako su Ženevom vladali Burgundijci, Franci i carevi Svetog rimljanskog carstva, njom su praktično vladali njeni biskupi, sve do Reformacije, kada je grad postao republika.
Zbog djelovanja reformatora kao John Calvin, Ženeva je ponekad zvana protestantskim Rimom. U 16. vijeku je Ženeva bila centar kalvinizma; Katedrala sv. Pierra, danas znana kao Stari grad, je bila crkva John Calvina. U vremenu kada je Engleskom vladala kraljica Mary I, koja je protjerivala protestante, veliki broj protestantskih učenjaka je našlo utočište u Ženevi. Među njima je bio i William Whittingham koji je nadgledao prijevod Ženevske Biblije u saradnji sa Miles Coverdaleom, Christopher Goodmanom, Anthony Gilbyem, Thomas Sampsonom i William Coleom.
Jedan od glavnih događaja u Ženevinoj historiji je Eskalada. Za građane Ženeve Eskalada je simbol njihove nezavisnosti. Eskalada je (znači: "mjerenje zidova") označila konačni pokušaj u seriji napada u 16. vijeku od strane Savoja, koji je želio pripojiti Ženevu. Posljednji napad se desio na noć između 11. i 12. decembra 1602. i slavi se godišnje u Starom gradu mnogobrojnim demonstracijama i konjskim paradama, topovima i vojnicima u uniformama tog vremena.
Ženeva, ili službeno Kanton i republika Ženeva je postala švicarski kanton 1815.


== Obrazovanje ==
Ženeva je sjedište jednog od najstarijih univerziteta na svijetu. Ženevski univerzitet osnovan je 1559., u sklopu kojeg djeluje i jedna od najprestižnijih diplomskih škola za internacionalne odnose, Diplomski institut internacionalnih studija.


== Internacionalne organizacije ==
Ženeva je sjedište mnogim međunarodnim organizacijama, uključujući evropsko sjedište Ujedinjenih nacija i nekoliko drugih organizacija Ujedinjenih nacija, kao što su Svjetska organizacija zdravlja (WHO), Internacionalna organizacija rada, Visoki komesarijat UN-a za izbjeglice, Visoki komesarijat UN-a za ljudska prava, Internacionalna unija telekomunikacija, Svjetska organizacija meteorologa, Svjetska trgovinska organizacija (WTO). Ženeva je također sjedište Evropske organizacije za nuklearno istraživanje (