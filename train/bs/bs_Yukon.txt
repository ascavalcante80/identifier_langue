Yukon je najzapadnija i najmanja od 3 kanadske teritorije. Glavni grad je Whitehorse koji je ujedno i jedini grad ove teritorije. Formirana je izdvajanjem iz Sjeverozapadne teritorije 1898. godine.
Aktom o Yukonu federalne vlade, koji je usvojen 27. marta 2002. godine, za naziv teritorije se usvaja termin "Yukon" iako se termin "Teritorija Yukon" i dalje koristi i popularniji je termin. Iako je teritorija službeno dvojezična (engleski i francuski), Vlada Yukona također priznaje jezike Prvih naroda, tj. jezike domorodačkog stanovništva, naroda Inuit ili Métis.


== Geografija ==

Sa nadmorskom visinom od 5.959 m, planina Logan u Nacionalnom parku Kluane je najviša planina u Kanadi i druga najviša na sjevernoameričkom kontinentu (nakon Denalija u američkoj saveznoj državi Aljaska). Većim dijelom teritorije Yukona vlada subarktička klima koja se odlikuje dugim i hladnim zimama i kratkim ljetima.
Od značajnijih rijeka tu su rijeka Yukon, po kojoj je teritorija i nazvana kao i rijeke Pelly, Stewart, Peel, Bijela rijeka i Tatshenshini.

