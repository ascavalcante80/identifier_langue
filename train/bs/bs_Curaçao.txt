Curaçao, (na papijamento jeziku Kòrsou) je ostrvo u južnom dijelu Karipskog mora blizu sjeverne obale Venecuele. Curaçao je jedna od samoupravnih teritorija Kraljevine Holandije, pored Arube, Holandije i Ostrva Sveti Martin. Glavni grad ostrva Curaçao je Willemstad.

Površina ostrva je 444 km2. Prema popisu iz 2001. na ostrvu živi 130.627 ljudi, što daje gustinu stanovništva od 294 stanovnika po kvadratnom kilometru. Curaçao se nalazi izvan pojasa uragana, koji ipak rijetko pogode ovo ostrvo.
Zvanična valuta je bila gulden holandskih antila a od 2012. je promijenjena u karipski gulden.


== Historija ==

Prvi stanovnici Curaçaoa su bili Aravak indijanci. Prvi evropljani su stigli do ostrva u španskoj ekspediciji Alfonsa de Ojede 1499. Bolesti koje su španci donijeli su uništile lokalno stanovništvo. Ostrvo su zauzeli Holanđani 1634. Holandska zapadnoindijska kompanija je osnovala naselje Vilemstad koje je postalo trgovačka luka. Vilemstad je bio centar za trgovinu robovima. Bogatstvo stečeno trgovinom robljem obogatilo je stanovnike ostrva, i doprinijelo izgradnji impresivnih arhitektonskih ostvarenja.
Početkom 19. vijeka ostrvo je menjalo gospodare (Velika Britanija, Francuska, Holandija), da bi se od 1815. vratilo pod Holandsku vlast. Trgovina robljem je ukinuta 1863. Kraj trgovine robljem stvorio je ekonomske probleme ostrvljanima i uticao na odliv stanovništva. Pronalazak izvora nafte 1914. dramatično je izmijenio ekonomske prilike. Na ostrvu je izgrađena rafinerija nafte koja je postala veliki poslodavac.
Vijeće ostrva Curaçao je 1984. promovisalo Nacionalnu zastavu i himnu ostrva.
Krajem 2010. Curaçao je postao autonomni konstitutivni član Kraljevine Holandije, u skladu sa rezultatima referenduma iz 2005.


=== Poreklo imena ===
Poreklo imena ostrva još nije sasvim jasno. Jedno objašnjenje je da ono potiče od portugalske reči za srce „korasao“ (coração), što bi se odnosilo na trgovački značaj Curaçaoa. Drugo objašnjenje je da su prvobitni stanovnici sebe nazivali ovim imenom.


== Geografija ==
Klima na Curaçaou je polu-pustinjska (klima savane). Biljni svet ostrva se uglavnom sastoji od kaktusa, bodljikavog žbunja i četinara. Najviša tačka ostrva je na 375 metara nadmorske visine. Na Curaçaou postoje slane močvare gde se odmaraju i hrane jata flamingosa. Jugoistočno od Curaçaoa nalazi se malo nenaseljeno ostrvo Mali Curaçao.
Ostrvo je okruženo koralnim sprudovima i poznato je kao odlično mesto za ronjenje.


== Stanovništvo ==
Nar