Ulan Bator ili Ulaanbaatar (mongolski Улаанбаатар; bosanski „crveni junak“); je glavni i najveći grad u Mongoliji. Grad je zasebna općina i nije u sastavu nijedne provincije. U Ulan Batoru živi preko milion stanovnika ili 39 % svih stanovnika Mongolije.
Ulan Bator se nalazi u sjevernom, centralnom dijelu zemlje na nadmorskoj visini od oko 1300 metara, i smješten je u dolini rijeke Tuul. Ulan Bator je kulturni, industrijski i financijski centar Mongolije. U urbanoj jezgri ističe se kompleks samostana Gandana, gdje se nalazi i najveći mongolski budistički hram dovršen 1913, zatim Prirodoslovni muzej, spomenik Süchbaataru na istoimenom trgu, Palača Bogda Kana, te spomenik Zaisan, koji podsjeća na žrtve Drugog svjetskog rata. Grad je osnovan 1639.


== Gradovi partneri ==
 Seoul, Južna Koreja
 Irkutsk, Rusija
 Moskva, Rusija
 D