Međunarodni sistem jedinica (SI sistem) (fr. Système International d'Unités) predstavlja u fizici najrasprostranjeniji sistem mjernih jedinica za fizikalne jedinice. U većini država upotreba međunarodnog sistema jedinica je propisana zakonom, što posebno važi za trgovinu.


== Mjesto primjene ==
Mjesto primjene SI sistema jedinica obuhvata fizičke veličine. Nefizičke veličine (npr. ekonomske, socioekonomske itd.) nisu obuhvaćeni SI sistemom jedinica.
Opće gledano postoji mogućnost da fizičke veličine budu prikazane i u drugim jedinicama. U pojedinim oblastima nauke i ekonomije dotično je i u današnjici uobičajeni i u pojedinim državama čak i zakonski dozvoljeno. Za međunarodnu razmjenu je pak jedan internacioalno jedinstven sistem jedinica svrsihodan, jer na taj način bivaju otklonjene nejasnoće i grješke pri preračunjavanju. Toj svrsi služi i SI sistem, pri čemu jedinice različitih mjernih sistema ne bi trebale biti miješane pri upotrebi.


== Historija ==
SI sistem je usvojen 1960. i zasniva se na sedam po konveciji usvojenih osnovnih mjernih jedinica za sedam odgovarajućih veličina. Internacionalno su SI jedinice obuhvaćene ISO 2955 standardom. Djelimično se SI jedinice pak mogu naći i u ISO 2950 standardu.


== Sistematika ==
Jedna mjerna jedinica ima svoje pisano ime i jednu oznaku. Imena se, zavisno od jezika, mogu razičito pisati (npr. eng. degree Celsius, fr. degré Celsius, njem. Grad Celsius). Oznake mjernih jedinica su pak svugdje iste (npr.  °C).
Oznaka spaja brojku sa jedinicom SI sistema i piše se sa malim odstojanjem poslije bro