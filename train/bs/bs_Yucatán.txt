Yucatan (fon. Jukatan) je poluostrvo u jugoistočnom Meksiku koje razdvaja Karipsko more od Meksičkog zaliva. Južni dijelovi poluostrva pripadaju državama Belize i Gvatemala.


== Ime ==
Na lokalnom jeziku ime ovog poluostrva je Yucal Peten. Značenje ovog imena je: u (kragna), cal (vrat) i peten (ostrvo, region), zajedno „vrat-ostrvo“, u značenju poluostrvo. Nije poznato da li su Španci uzeli ime od ovog ili iz drugih izvora.
Najčešće pominjana verzija o porijeklu imena je da je ono rezultat nesporazuma između Španaca i domorodaca naroda Maja. Španci su pitali za ime ove zemlje, na šta su domoroci odgovorili: Yuk ak katán, ili Ma 'n u'uyik a t'àani, što znači: „Ne razumijem tvoj jezik“.


== Klima ==
Klima na poluostrvu je tropska i vruća. Temperature u ovoj oblasti se penju do 38°С, dok zimi rijetko padaju ispod 16°С. Na vlažnom jugu tropske šume čine veći dio vegetacije. U srednjem dijelu dominiraju guste šume. Područje poluostrva je ravničarsko, sa izuzetk