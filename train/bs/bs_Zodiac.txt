Zodijak (životinjski krug) je pojas sazviježđa na nebeskoj sferi koji se rasprostire 8° sjeverno i 8° južno od ekliptike, a po njemu se prividno kreću Sunce, Mjesec i većina planeta Sunčevog sistema. Pojas zodijaka se sastoji od 13 sazviježđa: 12 sazviježđa po kojima su nazvani horoskopski znakovi i trinaesto sazviježđe Zmijonoša - Ophiuchus. Sunce provodi različito vrijeme u svakom od ovih 13 sazvježđa tokom kalendarske godine. U astrologiji su u upotrebi samo 12 sazvježđa zodijaka, bez sazvježđa Zmijonoše iako se i ovo sazvježđe spominje u Almagestu kao zodijačko sazvježđe. Zodijak i njegove znakove su poznavali još i stari egipćani oko 2400 godina p. n. e. a koristili su ih za određivanje kalendara a poslije i u svrhe izrade horoskopa i vračanja.


== Znakovi Zodijaka (horoskopski znakovi) ==

U astrologiji zodijački krug od 360° je podijeljen na 12 istih segmenata, svaki po 30°, počevši od proljetnog ekvinocija. Svaki segment je dobio ime po astronomskom sazviježđu, i s njima su se približno i podudarali u 12. vijeku p. n. e. kad su Babilonci 