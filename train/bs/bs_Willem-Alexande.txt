Willem-Alexander (Willem-Alexander Claus George Ferdinand; rođen 27. aprila 1967), princ od Oranske, je trenutni holandski kralj i trenutno (april 2013.) najmlađi evropski kralj.


== Rođenje ==
Willem-Alexander je najstariji sin kraljice Beatrix i njenog supruga, Claus van Amsberg (1926-2002). Među njegovim krsnim kumovima je Margareta II, kraljica Danske. Prvi je muškarac, pa tako i prvi princ od Oranske, rođen u holandskoj kraljevskoj porodici još od rođenja princa Aleksandra 1851. godine; od 1851. godine do njegovog rođenja u holandskoj kraljevskoj porodici su se rađale samo princeze.


== Prestolonasljednik ==
Postao je prestolonasljednik kada je abdicirana njegova nana, Juliana, kraljica Holandije, odnosno kada je njegova majka naslijedila krunu. Po završetku srednje škole služio je vojsku, a zatim studirao historiju na Univerzitetu u Leidenu.
Njegova puna titula glasi: Njegova Kraljevska Visost, Willem-Alexander, princ od Oranske, princ od Holandije, princ od Oranske-Nassaua, jonkheer van Amsberg. Ukoliko naslijedi holandsku krunu, postat će prvi holandski kralj od 1890. godine. Najavio je da planira vladati kao Vilim Aleksandar. Njegova majka je 28. januara 2013. godine objavila da planira abdicirati 30. aprila.


== Brak ==
Dana 2. februara 2002. godine oženio je Argentinku Máximu Zorreguietu. Njegova supruga je rimokatolkinja, ali to nije uzrokovala skandal kakav je nastao kada se njegova tetka, princeza Irene, 1964. godine udala za rimokatolika. Međutim, oženivši rimokatolkinju, Willem-Alexander je zauvijek izgubio nasljedna prava na britansku krunu. S njom ima tri kćerke, princeze Catharinu-Amaliu, Alexiu, i Arianu, koje oca prate u na