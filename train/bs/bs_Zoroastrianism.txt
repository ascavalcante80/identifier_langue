Zoroastrizam je religija zasnovana na učenjima svetog proroka Zaratustre, i važi za vjerovatno najstariju dualističku religiju.
Zoroastrizam je nekad bila zvanična religija sasanidske Perzije. Ova je vjera također poznata pod imenom mazdaizam. Obožavani Bog ove vjere se naziva Ahura Mazda. Doslovno prevedno, Ahura znači gospodar, stvaralac, a Mazda znači iznimno mudar. Ovo je bilo ime kojim se prorok Zaratustra obraćao svome Bogu. On je proklamovao da je Bog jedinstven, stvarajući i samoodrživa snaga univerzuma.
Religiju je osnovao Zaratustra (Zoroaster je grčki oblik) iranski prorok koji je prema predanju živio od 628. do 551. p. n. e. Zalagao se protiv prinošenja žrtava, mnogoboštva i protiv pijenja haome. Po njegovom shvatanju bog se može voljeti ako se voli svo čovječanstvo. Zoroastrijska vjera sadrži dualistički sistem u kojem su snage dobra, istine i svjetlosti, koje je stvorilo glavno božanstvo Ahura Mazda, suprotstavljene silama zla, neistinosti mraka, koje predvodi Ahriman. Postoje dobri duhovi, ili ahure i zli, ili daeve (divovi), i sukob između ovih dviju suprotstavljenih sila će na kraju rezultirati pobjedom Ahura Mazde.
Vatra, najčistija manifestacija Ahura Mazde, je značajna, a kremiranje nije dozvoljeno zato što bi moglo zaraziti vatru. Umjesto toga, leševi su stavljani pod jedan kamen da ga životinje ne 