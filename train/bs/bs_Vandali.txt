Vandali su istočno germansko pleme koje je ušlo u kasno Rimsko Carstvo tokom 5. vijeka. Vjeruje se da su Vandali dobili svoje ime po imenu regije Andaluzija, koja se orginalno zvala Vandalusia, kasnije arapska Al-Andalus, na jugu Španije, gdje su se privremeno naselili prije nego su nastavili svoj put prema Africi.
Goth Theodoric Veliki, kralj Ostrogota i vladar Vizigota, je bio u savezu po braku sa Vandalima, kao i sa Burgundima i Francima tokom Clovisa I.


== Porijeklo ==
Vandali su prvo povezani sa Przeworsk kulturom u 19. vijeku. Kontroverze okružuju potencijalnu vezu između Vandala i drugog, vjerovatno, germanskog plemena Lugii (Lyger, Lugieri ili Lygiansi). Neki akademici vjeruju da je Lugii bilo prvobitno ime Vandala, ili da su Vandali bili član Lugijanske federacije.
Zbog sličnosti u imenima moguće domovine Vandala su u: Norveškoj (Hallingdal), Švedskoj (Vendel), ili Danskoj (Vendsyssel). Pretpostavlja se da su Vandali prešli Baltičko more i ušli na prostor današnje Poljske negdje oko 2. vijeka p. n. e. i da su se naselili u Silesiji oko 120. godine p. n. e.


== Historija ==
Vandali su bili podjeljeni na dva plemena, Silingi i Hasdingi. U vrijeme Marcomanni rata (166-181), Silingi su živjeli u području koje se vijekovima zvalo Magna Germania, danas Silesia. U 2. vijeku, Hasdingi koje su vodili kraljevi Raus i Rapt (ili Rhaus i Raptus) su krenuli prema jugu i prvo su napali rimljane na području donjeg Dunava, otprilike 271 godine. Rimski Imperator Aurelian je bio obavezan da zaštiti srednji tok Dunava od njih. Pomirili su se i naselili se u zapadnoj Daciji (Romanija) i Rimskoj Mađarskoj.
Prema Jordanesovoj "Historiji Gotha", Hasdingi su se suprotstavili Gothima u doba Konstantina Velikog. U to doba Vandali su živjeli u zemljama u koje su se kasnije nastanili Gepidi, gdje su bili okruženi sa istoka od strane Gota, sa zapada od Marcomana, sa sjevera od Hermandura i sa juga od Histera. Vandale je napao Gothski kralj Geberic i njihov kralj Visimar je ubijen. Vandali su onda migrirali u Panoniju, gdje im je kasnije Konstantin Veliki (oko 330.) poklonio zemlju na desnoj obali Dunava, gdje su živjeli sljedećih šesdeset godina.
400 godine, moguće zbog Hunskih napada, Vandali su zajedno sa svojim saveznicima (Sarman