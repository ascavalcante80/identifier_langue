Washington  je jedna od 50 američkih saveznih država. Nalazi se na pacifičkom sjeverozapadu Sjedinjenih Američkih Država i izlazi na Tihi Okean. Graniči sjeverno sa Britanskom Kolumbijom, istočno sa saveznom državom Idaho i južno sa saveznom državom Oregon. Washington je dobio naziv po prvom predsjedniku Sjedinjenih Američkih Država, Georgeu Washingtonu. Današnji dijelovi države su bili zapadni dijelovi teritorije Washington, koju je predala Britanija 1846. godine Oregonskim dogovorom kako bi riješila problem oko granica Oregona. Postao je 42. savezna država 1889. godine.
Washington je 18. po veličini i 13. po naseljenosti od 50 saveznih država. Otprilike 60% stanovnika savezne države živi u metropolitanskom području grada Seattle koji je centar transporta, poslova i industrije zajedno sa regionom Puget Sound, koji je uska prevlaka blizu Tihog okeana i sastoji se od velikog broja otoka, fjordova i zaliva kojih su izdubili glečeri. Ostatak države se sastoji od prašuma zapadno, planina u zapadnom, centralnom, sjeveroistočnom i jugoistočnom dijelu države i polusušnih sliva u istočnom, centralnom i južnom dijelu savezne države. Nakon Kalifornije, Washington je drugi po broju stanovnika na zapadnoj obali i cijelom zapadnom regionu Sjedinjenih Američkih Država.
Washington je vodeći proizvođač drva. Samo geografska lokacija savezne države omogućava rad sa jelama, kokutom, bijelim i drugim vrstama bora, smrekom, arišem i kedrom. Takođe je najveći proizvođač jabuka, hmelja, krušaka, malina, ulja zelene nane i trešanja te se nalazi na visokom mjestu po pitanju proizvodnje kajsija, špargli, graška, grožđa i krompira. Stoka, kao i hrana za stoku sačinjavaju važan dio u ukupnoj ekonomiji poljoprivredne industrije u Washingtonu kao i komercijalno pecanje lososa, halibuta i ostalih riba.
Industrije Washingtona se sastoje od proizvodnje aviona i raketa, brodova i ostale transportne opreme, prevoza klada, prerade hrane, metala i metalnih proizvoda, rada sa hemikalijama i mašinam