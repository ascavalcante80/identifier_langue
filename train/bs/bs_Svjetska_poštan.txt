Svjetska poštanska unija (eng. Universal Postal Union - UPU) je međunarodna organizacija i specijalizirana agencija Ujedinjenih naroda koja koordinira poštanske politike i pravila između država članica, a samim time i svjetski poštanski sistem. Svaka članica prihvata iste uslove za provođenje međunarodnih poštanskih dužnosti. Sjedište UPU-a se nalazi u Bernu, u Švicarskoj. Službeni jezik ove organizacije je francuski dok je engleski uveden kao radni jezik 1994. godine. Većina dokumenata i publikacija, uključujući i vodeći magazin, Union Postale, su dostupni na službenim jezicima Ujedinjenih naroda..


== Članice ==
Svim državama članicama Ujedinjenih naroda je dopušteno da postanu članovi UPU-a. Države nečlanice Ujedinjenih naroda mogu postati članice ove unije pod uslovom da dvije trećine zemalja članica UPU-a odobri zahtjev za članstvo. Trenutno ova organizacija ima 192 članica (190 država i dva zajednička članstva grupe zavisnih teritorija). Članice su svih 193 članica UN-a izuzev osim Andore, Maršalovih Ostrva, Mikronezije i Palau-a. Najmlađa članica je Južni Sudan koji se pridružio ovoj uniji 4. oktobra 2011. godine. Holandske prekomorske teritorije (Aruba, Curaçao i Sveti Martin) su predstavljene kao jedan član UPU