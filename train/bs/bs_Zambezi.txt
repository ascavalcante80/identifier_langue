Zambezi ili Zambesi (što na lokalnom jeziku naroda Tonga znači Velika rijeka) je četvrta po veličini rijeka u Africi, duga 3 540 km, koja od izvora u Zambiji teče na jugoistok da se u Mozambiku ulije u Indijski okean.


== Geografske karakteristike ==
Zambezi izvire na sjeveroistoku Zambije kod mjesta Mwinilunga, na Isočnoafričkoj visoravni u močvarnom kraju na visini od oko 1 500 metara n / m. Istočno od izvora nalazi se vododjelnica između sliva Zambezija i Konga koja se poput zida proteže gotovo tačno smjerom istok - zapad.

Zambezi ima sliv površine od oko 1 330 000 km2, što je otprilike polovina sliva Nila. Zambezi teče kroz istočnu Angolu, Zambiju i Mozambik, u dijelu svog toka formira granicu između Zambije i Namibije, te Zambije i Zimbabvea. Tu se između gradova Livingstone (Zambija) i Victoria Falls (Zimbabve) nalaze Viktorijini slapovi, najveći vodopad u Africi, visok oko 110 metara. Pored Viktorijinih slapova, Zambezi ima još dva vodopada, Chavuma kod istoimenog grada Chavuma, na granici između Zambije i Angole, te još jedan - Ngonye, pored grada Sioma na zapadu Zambije.
Na Zambeziju su izgrađene dvije velike brane; Kariba i Cahora Bassa, sa svojim istoimenim akomulacionim jezerima. To su brane hidroelektrana koje snabdijevaju električnom energijom Zimbabve, Zambiju i Mozambik. Na cijeloj svojoj dužin