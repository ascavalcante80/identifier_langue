U bosanskom jeziku, termin sida dolazi iz francuskog jezika (Syndrome d'immunodéficience acquise). U prijevodu bi značilo "sindrom stečenog deficita imunog sistema,"" što je identično prijevodu sa engleskog jezika: Acquired Immunodeficiency Syndrome - AIDS.
Uzročnik: HIV (Human Immunodeficiency Virus), retrovirus koji napada specifične ćelije odbrane organizma, ćelije iz grupe leukocita, tj. limfocitske podgrupe. Na Th ćelijama postoji specifičan faktor pomoći kojeg se one prepoznaju, ali koji nažalost promotivno djeluje na HIV. Riječ je o CD4 (CD - cluster of differentiation) površinskom markeru.
Slika bolesti: Sida nema direktne manifestacije na organizam kako to neke bolesti inače imaju, nego se njene posljedice očituju u tzv. oportunističkim bolestima/infekcijama. HIV virus znatno oslabi imuni sistem čovjeka, a to iskorištavaju kako mikroorganizmi koji redovno žive na i u čovjeku, tako i organizmi koji dolaze spolja. Čovjek na kraju umire od raznih infekcija sistema za disanje, tumora itd. jer za ovu bolest do danas nije pronađena adekvatna vakcina ili lijek.
HIV se najčešće prenosi seksualnim aktom, miješanjem nekih od tjelesnih tečnosti oboljelog sa tečnostima zdravog čovjeka (krv, 