Kopenhagen (dan. København) je glavni i najveći grad Danske sa oko 528.208 stanovnika (2010) u užem gradskom području, te oko 1,18 miliona u cijeloj gradskoj aglomeraciji. Nalazi na istočnoj obali Zelanda (danski: Sjælland), s pogledom na grad Malme i švedsku obalu. Od 2000. godine dva su grada povezana mostom Øresund.


=== Historija ===
Grad su osnovali danski kralj Svend Dvobrad (danski: Svend Tveskæg) i njegov sin Knud Veliki (danski: Knud den Store) oko 1000. godine naše ere. U početku je to bio mali trgovački grad. Do polovine 12. vijeka bio je malo ribarsko mjesto, a na važnosti je počeo dobijati godine 1167. kada je postao biskupsko sjedište. Odlična prirodna luka pogodovala je razvoju trgovine i zanata i dala ime gradu. Grad je u tom razdoblju bio izložen napadima Hanzeatske lige, a 1254. dobio je gradska prava, te 1536. postao prijestolnicom Danskog kraljevstva.


=== Promet ===
Kopenhagen je najveća danska luka s brodskim vezama sa Švedskom, Norveškom, Njemačkom, Poljskom i Velikom Britanijom. Na ostrvu Amager nalazi se jedna od najvećih evropskih i najveći skandinavski aerodrom – međunarodni aerodrom Kastrup. Ostrvo Sjælland spojen je s kopnom nizom mo