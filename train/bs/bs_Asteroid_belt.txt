Asteroidni ili planetoidini pojas je predio Sunčevog sistema između putanja Marsa i Jupitera, sa prosječnim udaljenostima od Sunca između 1.7 i 4 AJ, kojega karakterizira prisutnost brojnih asteroida. Većina asteroida u pojasu imaju ekscentricitete od 0.1 do 0.2. Područje najveće gustoće putanja asteroida je između 2.2 i 3.3 AJ. Orbitalni period traje 3,2-5,8 godina. Zbog međusobnih sudara njihove putanje se znatno mijenjaju. Nedostatak asteroidaa u neposrednoj blizini Jupitera naziva se Kirkwoodova praznina. Do sada je otkriveno, s najmanjim prečnikom od 1 km, oko 740000 asteroida. 
Većina meteorita koji padnu na Zemlju dolazi baš iz ovog dijela Sunčevog sistema.


== Historija nastanka ==
Postoji nekoliko teorija. Prema jednoj teoriji, koja je u međuvremenu odbačena, asteroidi su nastali kao ostaci ranih planeta. Druga teorija, smatra da su asteroidi bili mlade planete koje se nisu mogle potpuno formirati zbog jake gravitacije Jupitera. Kasnije su se međusobnim sudarima razdijelili na manje gromade.


== Podjela ==
Postoje grupe Apoheli, Ateni, Apoloni, Amori kao i asteroidi glavnog pojasa.


=== Grupa Apoheli ===
Ovdje se ubrajaju oni čija putanja se nalazi u području Zemljine putanje. Poznati su: 2003 CP20 i 2004 JG6.


=== Grupa Ateni ===
Nazivaju se i neobične patuljaste planete, jer imaju nejasnu putanju. Najpoznatiji predstavnik je 2620 Aten (stari naziv 1976 AA). Do oktobra 2007 otkriveno je oko 419 objekata.


=== Grupa Apoloni ===
To je veoma opasna grupa za Zemlju, naziv im potječe od asteroida 1862 Apolon. Njihove putanje presijecaju Zemljinu, 3200 Phaethon primjera radi prečnika od 5 km, približava se Suncu i do 20,9 miliona km. Poznati su još 2102 Adonis i 69230 Hermes. Do sada (oktobar 2007.) poznato je ukupno 2834 objekta, koji se ubrajaju u ovu grupu.


=== Grupa Amori ===
Ova grupa ima putanju tačno između Marsa i Zemlje. Poznati su 1221 Amor i 433 Eros, trenutno (oktobar 2007.) pripada 2090 objekata ovoj grupi.


=== Asteroidi u glavnom pojasu ===

Glavni pojas se dijeli