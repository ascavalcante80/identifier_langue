Réunion je francusko ostrvo u Indijskom okeanu. Nalazi se 700 km istočno od Madagaskara i 200 km jugozapadno od Mauricijusa. Réunion je prekomorski departman i regija Francuske. Ima oko 827.000 stanovnika.


== Historija ==
Arapski mornari su zvali ostrvo Dina Morgabin (Zapadno ostrvo). Prvi Evropljani koji su došli na ostrvo su bili Portugalci, koji su ga našli nenaseljenog 1513. godine i nazvali ga Santa Apollonia. Francuzi su prvi put stupili na ostrvo 1638. godine, a 1642. godine Jacques Pronis ga je proglasio francuskim teritorijem kada je na njega prebacio tucet francuskih zatvorenika sa Madagaskara. Zatvorenici su kasnije vraćeni u Francusku, a 1649. godine kralj Luj XIII. je nazvao ostrvo Île Bourbon. Ostrvo je ime Réunion dobilo 1793 godine, padom kraljevstva u Francuskoj. 1801. godine za vrijeme Napoleona, ostrvo je preimenovano u Île Bonaparte. Ostrvo su 1810. godine oteli Britanci (koji su ga opet zvali Bourbon), da bi ga 1815. godine opet vratili Francuzima. Kada je vladavina Bourbona konačno pala u Francuskoj 1848. godine, ostrvo je ponovno preimenovano u Réunion. Ostrvo je postalo veoma strateški važno od 1869. godine, kada je prokopan Sueski kanal. Réunion je postao prekomorski departman F