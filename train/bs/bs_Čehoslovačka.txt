Čehoslovačka (češki: Československo, slovački: Česko-Slovensko), je bivša država u centralnoj Evropi koja je egzistirala od 1918. do 1992. 1. januara 1993. je miroljubivo podjeljena na Češku Republiku i Slovačku, čin koji je više poznat kao Baršunast razvod, po analogiji sa Baršunastom revolucijom.


== Historija ==
Čehoslovačka je nastala u oktobru 1918. kao jedna od nasljednica Austro-Ugarske poslije Prvog svjetskog rata. mirovnim sporazumom Saint-Germain-en-Layeu regulirane su granice prema Austriji, kao i područja koja će pripasti novonastaloj državi. Bila je sastavljena od današnjih teritorija Češke Republike, Slovačke i (do 1939.) Karpatske Ukrajine (Rutenije). Njena teritorija je bio najindustrijalizovaniji dio Austro-Ugarske, i bila je najdemokratskija republika tokom perioda prije Drugog svjetskog rata, ali su je karakterizirali etnički problemi. Ti problemi bili su uzrok nezadovoljstva druge i treće po brojnosti etničkih grupa u Čehoslovačkoj - Nijemaca i Slovaka, zbog dominacije Čeha, koji su bili najbrojniji.
Pred Drugi svjetski rat Čehoslovačka je postala jedna od prvih Hitlerovih meta. Poslije Minhenskog sporazuma 1938. godine Hitlerove trupe izvršile su invaziju na Bohemiju i Moravsku u kojima su većinom živjeli Nijemci. Mađarskoj je pripojena južna Slovačka, a Slovačka i Rutenija su dobile autonomiju za neko vrijeme. Konačno, Čehoslovačka je prestala da postoji u martu 1939, kada je Hitler okupirao cijelu Češku, a ostatak Slovačke je primoran da proglasi nezavisnost.
Poslije Drugog svjetskog rata, predratna Čehoslovačka je rekonstituisana, dok je Rutenija (koja je bila njen dio) otcijepljena od države i pripojena Sovjetskom Savezu. Tri godine kasnije (1948-1989), Komunistička partija Čehoslovačke je došla na vlast i država se našla pod utjecajem Sovjetskog saveza. Religija je bila zabranjena, a ateizam je postao zvanična glavna misao. U kasnim 1960-tim godinama, u vrijeme Praškog proljeća, pokušano je da se komunistički sistem promijeni u demokratski. Intervencijom Sovjetskog Saveza 1968. to nije uspjelo. Godine 1969. Čehoslovačka je pretvorena u federaciju čeških zemalja i Slovačke. 1989. godine država je ponovo postala demokratska poslije "Plišane revolucije", a 1992. savezni parlament je odlučio da se država podijeli na Češku Republiku i Slovačku od 1. januara 1993.


=== Državna uređenja ===
1918-1968. (osim 1938-1945): centralizirana država
1969-1992. federalna republika sastavljena od Češke Socijalističke Republike *(1990-1992: Češka Republika) i Slovačke Socijalističke Republike (1990-1992: Slovačka Republika)
1918-1939. i 1945-1948. i 1990-1992: demokratska republika
1939-1945: podjeljena na Protektorat Bohemije i Moravske i Slovačku
1948-1989: komunistička država sa centraliziranom ekonomijom


=== Zvanična imena ===
1918-1920: Češko-Slovačka Republika i Republika Čehoslovačka (skraćeno RČS)
1920-1938. i 1945-1960. Čehoslovačka Republika (ČSR) ili Čehoslovačka
1938-1939: Češko-Slovačka Republika
1960-1990: Čehoslovačka Socijalistička Republika (ČSSR)
1990-1990: Čehoslovačka Federativna Republika (ČSFR)
1990-1992: Češka i Slovačka Federativna Republika (ČSFR)


=== Međunarodni sporazumi i članstva ===
Poslije Drugog svjetskog rata, aktivno je učestvovala u Mješovitom Vijeću ekonomske asistencije (Komekon), Varšavskom paktu, Ujedinjenim nacijama i njihovim agencijama, kao i u Pokretu nesvrstanih; jedna od članica OSCE-a.


== Geografija ==


=== Topografija ===
Uglavnom neravnomjerna područja. Zapadni djelovi pripadaju centralnoevropskim visoravnima. U istočni region zalaze sjeverni djelovi Karpata i Dunavski bazen.
Države s kojima je graničila su: Njemačka (1945-1990: Zapadna Njemačka i Istočna Njemačka), Poljska, Sovjetski Savez (od 1992. Ukrajina), Rumunija (do 1939.), Mađarska i Austrija.


=== Klima ===
Dominira kontinentalna klima gdje temperatura varira od umjerene temperature na granici sa Zapadnom Evropom na zapadu, do oštre na istoku na granici sa Sovjetskim Savezom.


== Stanovništvo ==


=== Sastav ===
Prema popisu iz 1991. godine Čehoslovačka je brojala 15.600.000 stanovnika. Etnički sastav stanovništva bio je sljedeći: Česi 54,1%, Slovaci 31%, Moravci 8,7%, Mađari 3,8%, Romi (Cigani) 0,7%


=== Religija ===
U pogledu religije postojale su ogromne razlike između dvije konstitutivne republike. Prema podacima iz 1991. godine religijska struktura bila je sljedeća - Katolici: 46.4%, Evangelisti: 5.3%, Ateisti: 29.5%, neizj