Njemačka je federacija 16 saveznih država ili pokrajina. Postoji 14 pokrajina (njem:Länder) i 2 države (njem:Freistaat), pri čemu je razlika samo u nazivu koji je zadržan iz tradicionalnih razloga. Svaka federalna jedinica je na saveznom nivou zastupljena u gornjem domu parlamenta (Bundesratu). Njemačke pokrajine pripadaju prvom nivou teritorijalne podjele Njemačke po standardima ISO 3166-2:DE i NUTS:DE.
Federalni konstituenti Njemačke su savezne zemlje (Bundesländer). Od 16 federalnih jedinica - zemalja, tri su gradovi: Berlin, Hamburg i Bremen. Odredba Osnovnog zakona iz 1949. godine negativno je određivala ovlasti federalnih jedinica, jer su sva ovlaštenja, koja nisu bila izričito data federaciji bila u rukama pokrajina. Ovako širok krug ovlasti sužavan je ustavnim amandmanima i jačanjem federalne vlasti. Danas je pokrajinama ostavljena najšira vlast u oblasti policije, obrazovanja, kulture i komunalnih poslova. U drugim područjima, gdje federacija ima zakonodavnu vlast, pokrajine mogu uređivati ​​pitanja na striktno lokalnoj razini i u saglasnosti s federalnim zakonima, koji uvijek imaju premoć.
Federalne jedinice imaju svoje ustave i izg