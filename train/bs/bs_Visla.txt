Visla je najduža poljska rijeka i jedna od najvećih u istočnoj Evropi. Duga je 1047 km. Izvire na jugu Poljske u 1200 m visokoj Barania gori, a ušće joj je u Gdanjskom zalivu u Baltičkom moru. Najvećim dijelom protječe kroz poljsku ravnicu.
Prolazi kroz nekoliko velikih poljskih gradova: Kraków, Varšavu, Gdańsk i kroz neke manje gradove. Slivno područje Visle ima površinu od 194.424 km2, od čega je 168.699 km2 na teritoriji Poljske, a ostatak se nalazi u susjednim državama: Ukrajini, Bjelorusiji i Slovačkoj. Visla teče od juga prema sjeveru tako da dijeli Poljsku na istočni i zapadni dio.


== Značenje naziva ==
Visla se pod ovim nazivom prvi put spominje u spisima Plinija 77. godine. Deminutivni nastavak -la često se koristi u mnogim indoevropskim jezičkim skupinama za nazive rijeka. Kad govori o Visli, Ptolomej koristi grčku riječ "Ouistoula", dok se u mnogim drugim historijskim izvorima ova rijeka naziva i "Istula". Međutim, današnji naziv vjerovatno potječe od Jordaneska, koji koristi termin "Viscla".


== Sliv i tok ==

Tok rijeke Wisłe se može podijeliti na tri dijela: gornji tok, od njenog izvora do grada Sandomirca, srednji tok, od Sandomirca do područja gdje se u nju ulijevaju rijeke Nareu i Bug, i donji tok koji se proteže do sjevera gdje Visla pravi deltu pri ušću u Baltičko more. Sliv obuhvata 194.424 km2 (u Poljskoj 168.700 km2) a njegova prosječna visina je 270 m. Osim toga, većina sliva (55%) nalazi se na visinama od 