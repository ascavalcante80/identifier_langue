Argon (Ar, grčki - argos = lijen) je plemeniti gas (ne stupa skoro ni u kakve hemijske reakcije). Godine 2000. dobijen je prvi spoj argona, HArF. Stabilni izotopi su mu: 36Ar, 38Ar i 40Ar.
Argon koji se javlja na Zemlji ima veću atomsku masu od kalija koji se javlja poslije njega. To je prouzrokovano tim da nepostojan izotop kalija 40K prelazi u argon (skoro sav argon na Zemlji je postao na taj način), dok je dominantan izotop kalija 39K stabilan.


== Zastupljenost ==
Pošto od nastanka Zemlje na njoj postoji dosta kalija, a veoma malo plemenitih gasova, argon koji nastaje iz kalija svojom količinom nekoliko puta prevazilazi ostale plemenite gasove. Zastupljen je u atmosferi u količini od 0,934%.


== Osobine ==
Pod normalnim uslovima je u gasovitom agregatnom stanju. Inertan je i ne reaguje ni pod kojim standardnim tehnološkim uslovima. Na -186 °C i 1,013 bar je u tečnom stanju.


== Primjena ==
U hemijskim reakcijama za dobijanje nereaktivne atmosfere (ako je i atmosfera dušika suviše reaktivna.
U tehnici zavarivanja, čist ili u gasnim smjesama sa CO, CO2, H2 i N2;
U metalurgiji za termičku obradu i proizvodnju visokolegiranih čelika, za zaštitu odlivaka, za desulfurizaciju ...
U elektronici za proizvodnju poluprovodnika, u proizvodnji rasvjetnih sredstava instrumentalnoj analitici, nuklearnoj tehnici ...
U građevinarstvu za proizvodnju za toplotnu izolaciju prozora ...


== Način proizvodnje i isporuke ==
Dobija se rektifikacijom tečnog zraka (frakcije kisika) na temperaturi ispod -185 °C
U čeličnim sudovima - bocama, pod pritiskom od 150 bara. Boce su pojedinačne ili u baterijama - paletama sa zajedničkim ventilom za punjenje i pražnjenje, u baterijama sudova - boca trajno ugrađenim na trans