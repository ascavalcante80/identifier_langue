
== Događaji ==
Homoseksualnost dekriminalizirana u Republici Srpskoj.
U Bosni i Hercegovini uvedena konvertibilna marka, zajednička moneta za oba entiteta.
1. januar - Pušenje postaje zabranjeno u svim barovima i restoranima u saveznoj državi Kalifornija.
2. januar -
Vlasti Nigera uhapsile bivšeg premijera Hamu Amadua, pod optužbom da je učestvovao u zavjeri u kojoj je ubijen šef države Ibrahim Bare Mainasara.
Rusija počinje sa cirkulacijom novih rublji kako bi se obuzdala inflacija.

12. januar -
19 evropskih država potpisalo dokument o zabrani kloniranja ljudskih bića.
u Beogradu počeo štrajk Gradskog saobraćajnog preduzeća. Prvi put u stogodišnjoj historiji javnog prijevoza na beogradske ulice nije izašlo nijedno vozilo GSP. Štrajk trajao šest dana.

15. januar - inauguracija Mila Đukanovića za predsjednika Crne Gore izazvala burne proteste pristalica bivšeg predsjednika Momira Bulatovića, vođe promiloševićeve struje u Crnoj Gori. Taj događaj označio ozbiljan rascjep u jugoslavenskoj vladajućoj nomenklaturi. Predsjednik Jugoslavije Slobodan Milošević nikada nije priznao pobjedu Đukanovića, što je saveznu državu dovelo u stanje provizorijuma, koje se održalo i po odlasku Miloševića sa vlasti, u oktobru 2000.
21. januar -
na poziv kubanskog predsjednika Fidela Kastra papa Jovan Pavle II počeo petodnevnu historijsku posjetu toj komunističkoj zemlji.

24. januar - u eksploziji koja je izazvala požar u oknu rudnika uglja Vangđiajing u kineskoj provinciji Liaoning poginulo je 77 ljudi.
28. januar - u Indiji na smrt osuđeno svih 26 optuženih za učešće u zavjeri i ubistvu bivšeg premijera Radživa Gandija.
4. april - U eksploziji metana u ukrajinskom rudniku uglja Skačinsko poginula 63 rudara.
27. juli bivša stažistkinja u Bijeloj kući, Monika Lewinski dala je prvu izjavu istražiteljima i time prekinula šestomjesečnu šutnju u vezi sa ljubavnom aferom sa američkim predsjednikom Billom Clintonom.
7. august U simultanim napadima na američka konzulate u Nairobiju (Kenija) i Dar es Salaamu (Tanzanija) 224 mrtvih. Napadi povezani sa Osamom bin Ladenom.
12. septembar - Održani treći Opći izbori Bosni i Hercegovini;
18. novembar - Alice McDermott dobila nagradu National Book Award za svoj roman "Charming Billy".
19. novembar - Slika Vincenta van Gogha "Portret umjetnika bez brade" prodana na aukciji za 71.5 miliona dolara.
20. novembar - Lansirana Zarya, prvi modul Međunarodne Svemirske Postaje.
20. novembar - Sud u Afganistanu oslobodio Osamau bin Ladena optužbe za bombaške napade na američke ambasade u Keniji i Tanzaniji.
2. decembar - Pripadnici međunarodnih snaga u Bosni i Hercegovini (SFOR) uhapsili su u Bijeljini Radoslava Krstića, aktivnog generala Vojske republike Srpske i predali ga Međunarodnom sudu za ratne zločine u Hagu.
Hrvatska je osvojila treće mjesto u nogometu na SP-u u Francuskoj.


== 1998. u temama ==


== Rođeni ==
27. maj - Teodora Đukić, bosanskohercegovačka nordijska skijašica,
11. august - Šejla Merdanović je bosanskohercegovačka alpska skijašica,
19. august - Katarina Bogdanović, bosanskohercegovačka nordijska skijašica,
20. septembar - Sara Mumović, bosanskohercegovačka nordijska skijašica,


== Umrli ==
