Washington, D.C. je glavni grad Sjedinjenih Američkih Država. Dobio je ime po Georgeu Washingtonu, vrhovnom zapovjedniku američke vojske u Američkoj revoluciji i prvom predsjedniku SAD-a.
U Washingtonu su sjedišta sve tri grane američke savezne vlade (izvršne, zakonodavne i sudske), kao i sjedišta većine saveznih služba. Washington je i sjedište Svjetske banke, Međunarodnog monetarnog fonda i Organizacije američkih država, kao i mnogih drugih međunarodnih i nacionalnih ustanova. Washington također ima brojne američke spomenike, muzeje i sportske klubove, pa je jedno od glavnih turističkih odredišta u SAD-u. Osim toga, glavno gradsko šetalište National Mall se često koristi za masovne političke demonstracije.
U Americi se grad službeno zove "Washington, D. C.". Kratica D. C. znači "District of Columbia" (Kolumbijski distrikt), jer je grad smješten u posebnom saveznom distriktu kojim upravlja gradska uprava, pa se u praksi grad i distrikt poklapaju.
Prema popisu stanovništva iz 2003., distrikt ima 563.384 stanovnika. Ako se uzme u obzir "metropolitansko područje" Washingtona, koje osim distrikta uključuje dijelove Marylanda, Virginije i Zapadne Virginije, onda ima više od 4,7 miliona stanovnika.


== Bosanskohercegovačka dijaspora ==
Bosanskohercegovačka dijaspora područje Washington DC u glavnom naseljava početkom devedesetih godina Dvadesetog vijeka. Bosanci i Hercegovci su se nastanili kako u užem gradskom jezgru tako i na širem području koje uključuje dijelove Maryland-a sa gradovima Bethesda, Rockville, Gaithersburg, te sjevernih dijelova Virginije sa gradovima Fai