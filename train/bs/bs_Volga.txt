Volga (rus. Волга, tatar. Идел/İdel, mordv. Рав, čuvaš. Атăл, mari. Юл, starogrč. Ῥᾶ, Rha) je rijeka u evropskom dijelu Rusije. Cjelokupne dužine od 3.530 km je najduža i vodom najbogatija rijeka Evrope i jedna od najdužih rijeka na svijetu.
Volga izvire u gorju Valdai na nadmorskoj visini od 228 m, teče prvo na istok, zatim skreće na jug kroz istočnoevropsku ravnicu i ulijeva se u Kaspijsko jezero u blizini Astrahana na nadmorskoj visini od -28 m (ispod nivoa mora). Visinska razlika izvora i ušća Volge iznosi 256 m.
Ima oko 200 većih pritoka, a površina sliva joj iznosi oko 1,36 miliona km², obuhvatajući ukupno 151.000 vodotoka, malehnih rijeka, potoka i povremenih vodotoka. Protok kroz Volgograd prosječno iznosi oko 264 milijarde m³ godišnje.
Preko kanala Volga-Baltičko more, Volga je na zapadu povezana sa Baltičkim more, a preko ovog kanala (kanal Baltičko more-Bijelo more) i sa Arktičkim okeanom. Preko kanala Volga - Don i rijeke Don povezana je sa Azovskim i Crnim more


