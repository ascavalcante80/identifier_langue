Engleski jezik spada u grupu Zapadno-germanskih jezika koji je potekao u Engleskoj od Staroengleskog jezika (Anglo Saksonskog jezika) koji se opet razvio od jezika koje su donijeli naseljenici iz dijelova današnje Njemačke i Danske. Drugi je jezik po broju korisnika u svijetu a maternji je jezik za oko 340 miliona stanovnika širom svijeta. Engleski je jezik je i službeni jezik u mnogim državama širom svijeta što je ostvareno kroz vojni, ekonomski i kulturni uticaj Velike Britanije tokom 18. i 19. vijeka i uticaj SAD-a tokom 20. vijeka.


== Historija jezika ==

Engleski jezik je nastao iz jezika germanskih plemena koja su se u kasnom starom vijeku naselila na jugoistoku otoka Velike Britanije. S razvojem kolonijalnog carstva Engleske, u područjima koja je kolonizirala njen je jezik postajao dominantan, a često i službeni. U Sjedinjenim Američkim Državama na saveznoj razini ne postoji službeni jezik, ali de facto službeni jezik je engleski. U Kanadi se, osim u Quebecu gdje je dominantniji francuski, također govori engleski. Jezici indijanskih plemena koja su živjela u Sjevernoj Americi su skoro izumrli, kako su dotična plemena raseljena u rezervate i pri tome bitno reducirana, a praktično svi njihovi pripadnici asimilirani u današnju civilizaciju.
Sličan proces zbivao se za vrijeme kolonizacije Južnoafričke Republike, Australije te Novog Zelanda, s istim posljedicama.


== Gramatika ==
Za razliku od bosanskog i većine slavenskih jezika engleski je tokom historijskog razvoja gotovo izgubio deklinaciju imenica i pridjeva:
množina pravilnih imenica tvori se dodavanjem nastavka s ili es,
praktično postoje dva padeža, nominativ i tzv. saksonski genitiv


== Izgovor ==
Engleski za većinu riječi ima tzv. historijski pravopis koji je uglavnom fiksiran u vrijeme izuma štamparstva pa je zbog jezičnih promjena teško predvidjeti izgovor riječi na tem