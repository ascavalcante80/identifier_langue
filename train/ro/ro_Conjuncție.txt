Conjuncția este partea de vorbire neflexibilă care leagă două propoziții în frază și două cuvinte cu același rol sintactic într-o propoziție. Conjuncția nu are funcție sintactică și are rol morfologic auxiliar. Ea se analizează gramatical cu partea de vorbire care o însoțește.


== În limba română ==
Conjuncția indică raportul de coordonare și subordonare între:
părțile de propoziție
o parte de propoziție și o propoziție
două propoziții


=== Clasificare ===
Criteriile de clasificare cuprind forma conjucției și raporturile stabilite de către conjuncție:


==== Clasificare după formă ====
Conjunțiile după formă pot fi:
simple: și, ca, să, ci, dar, de, fie, dacă, ori, sau etc.
compuse: ca să, și cu, cum că etc.
locuțiuni conjuncționale: măcar că, pentru că, cu toate că, chiar dacă, în afara, măcar de, de parcă, până să etc.


==== Clasificare după tipul raportului stabilit ====
Conjuncția după acest criteriu poate fi:
coordonatoare - când leagă doua propozitii de acelasi fel (principale sau secundare)
copulativă: și, nici
adversativă: dar, iar, însă, ci
disjunctivă: sau, ori, fie
conclusivă: deci, așadar,

subordonatoare: să, că, dacă, încât, deși, ca să, de etc.
Iar, nici, și - pot fi adverbe (când au înțelesul de: din nou, măcar, chiar) sau conjuncții (când leagă între ele părț