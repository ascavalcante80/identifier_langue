Ulaanbaatar (Улаанбаатар în mongolă, pronunțat [Ulaɣan Baɣatar]) este capitala Mongoliei. În limba română, Ulan Bator înseamnă Viteazul Roșu.Orașul este câteodată cunoscut, mai ales în texte mai vechi, ca Ulan Bator. În 2006, populația orașului era estimată la aproape un milion de locuitori. Ulaanbaatar este situat pe râul Tuul, în nord-estul țării.


== Istorie ==
Orașul a fost fondat în secolul XVIII, după ce capitala Mongoliei, cunoscută atunci ca Urga, a fost mutată frecvent din loc în loc. În anii 1860, orașul a crescut semnificativ, devenind un centru comercial pe ruta de ceai între Rusia și China. Sub numele de Ulaanbaatar, orașul a devenit capitala Republicii Populare Mongole în 1928 și a rămas capitala Mongoliei de atunci.


== Administrație ==
Ulaanbaatar este împărțit în nouă districte și este guvernat de un consiliu local compus din 40 de membri, aleși democratic din patru în patru ani. Consiliul local alege primarul orașului. Actualul primar este Tsogt Batbayar.


== Transport ==

Ulaanbaatar-ul este servit de Aeroportul Internațional Ginghis Han (cunoscut înainte ca "Buyant Ukhaa") și este legat de drumuri naționale, frecvent neasfaltate, cu majoritatea celorlalte orașe principale ale Mongoliei. Orașul are legături feroviare cu Rusia și China, fiind punct de tranzit pentru trenul între Moscova și Beijing.
Transportul în comun în oraș este oferit de companii private de autobuz care sunt autorizate de guvernul local și național. Majoritatea autobuzelor au fost cumpărate de la URSS pe timpul când Mongolia era comunistă, deși în ultimul timp există autobuze moderne din Japonia și Coreea de Sud. Pe lângă sistemul de autobuze, există și o rețea de microbuze care fac competiție directă cu companiile de autobuze, în general într-un mod ilegal.


== Cultură și învățământ ==
Ulaanbaatar are cinci universități majore: Universitatea Națională a Mongoliei, Universitatea Sțiințifică și Tehnologică a Mongoliei, Universitatea d