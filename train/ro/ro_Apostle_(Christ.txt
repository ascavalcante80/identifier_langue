Apostol (grec.: απόστολος/apóstolos; ebraică: șaliah = trimis, sol). Conform tradiției creștine, apostolul este ucenicul și trimisul, solul lui Isus din Nazaret.


== Descriere ==


=== În evanghelie ===

Conform evangheliilor sinoptice apostolii aleși de Isus din Nazaret sunt numiți și cei doisprezece apostoli. Numărul 12 are o semnificație tradițională simbolică, fiind similar cu numărul triburilor israelite din Pentateuch. Pe de altă parte, Sf. Pavel s-a intitulat „apostol” și a insistat asupra acestui titlu (Gal 1,1; 1 Cor 9,1 etc.)
Evangheliile lui Luca și Marcu amintesc faptul că Isus a ales cei 12 apostoli (Luca 6,13 și Marcu 3,14). Lista cu numele apostolilor din evanghelii, prin comparare între ele, nu corespund (ca nume) întotdeauna una cu cealaltă. Astfel de diferențe se pot observa între evangheliile lui Matei (10,2 ff) și Marcu (3,18 ff) (aici numele apostolilor corespund) cu evanghelia lui Luca (6,13 ff) unde în loc de Iuda-Tadeul apare fratele lui Iuda cu numele de Iacob cel Tânăr, iar în locul numelui lui Simon apare numele de Zelot.
În Evanghelia lui Ioan (Fapte 1,13) nu există o listă propriu-zisă (Ioan 1,45 ff; 21,2); în schimb, sunt menționate Învierea lui Isus și episoade din viețile apostolilor.


=== Tabel comparativ cu numele apostolilor ===


=== Martiriul ===
Conform lui Edward Gibbon, creștinii primari credeau ca fuseseră martirizați doar Sf. Petru, Sf. Pavel și Sf. Iacov (fiul lui Zebedei). Restul martirizărilor apostolilor sunt neconfirmate istoric.


== Alți apostoli ==
Fratele lui Isus, Iacov cel Drept a fost și el apostol.
O femeie, Iunia, era considerată de apostolul Pavel drept prima între apostoli, împreună cu Andronic. Iunia și Andronic erau rudele lui Pavel.
Alți apostoli: Barnaba, Timotei, Silas.


=== Apostoli trimiși către apostoli ===
Conform evangheliilor canonice, Maria Magdalena îndeplinește toate criteriile pentru a fi considerată apostol: a fost împreună cu Isus în timpul predicilor lui, a fost martoră la moartea și învierea lui Isus și i-a învățat pe alții evanghelia (ceilalți apostoli au aflat de la ea de învierea lui Isus, conform Evangheliei după Ioan). Biblia nu susține nicăieri că Maria Magdalena ar fi fost o prostituată, acesta fiind un mit inventat de slujbașii bisericii pentru a limita rolul femeilor în biserică. Maria Magdalena a fost confundată cu femeia păcătoasă care i-a spălat picioarele lui Isus, iar aceasta cu Maria, sora Martei, din Evanghelia după Ioan. Papa Grigore I cel Mare a preluat aceste zvonuri, declarând-o într-o predică din secolul al VI-lea pe Maria Magdalena drept posedată de șapte demoni, păcătoasă care în cele din urmă s-a pocăit. În 1969 Biserica Catolică a retractat zvonul că Maria Magdalena ar fi fost o prostituată. Dr. Tal Ilan consideră că Maria Magdalena a fost fondatoarea creștinismului, fiind prima