Yoga (Devanagari: योग) este una din cele 6 școli traditionale (astika) ale hinduismului, bazată pe meditație ca o cale spre auto-cunoaștere si eliberare. Textele Hindu care stabilesc bazele yoga conțin: Upanishadele, Bhagavad Gita, Yoga Sutra lui Patanjali, Hatha Yoga Pradipika și multe altele. În India, Yoga este privită ca fiind un mijloc de desăvârșire atât fizică, precum și spirituală. În afara Indiei, Yoga a început să fie asociată în primul rând cu practicarea așa-numitelor asana (poziții) incluse in Hatha Yoga (vezi deasemenea Yoga ca exercițiu), cu toate că a influențat intreaga familie de Religii dharmice și alte practici spirituale din toată lumea. Un practicant convins de Yoga este numit yogi, yogin (masculin), sau yogină (feminin).
Yoga, ca o combinare între exerciții si meditație este practicată de mai bine de 5 000 de ani.
De când a fost scrisă Bhagavad Gita, ramurile principale ale Yoga au fost clasificate astfel: Karma Yoga, Jnana Yoga, Bhakti Yoga și Raja Yoga.


== Istoria Yoga ==
Informații suplimentare: Istoria Yoga
O sculptură păstrata până azi de acum 5.000 de ani de la Civilizația de pe Valea Indusului infățișează o figură despre care arheologii cred ca este un yogin stând in poziție de meditație. Figura este reprezentată stând intr-o pozitie tradițională yoga, cu picioarele incrucișsate si mâinile odihnindu-se pe genunchi. Descoperitorul sculpturii, arheologul Sir John Marshall, a denumit figura Shiva Pashupati.

Prima referire la yoga, ramasă în scris, o găsim în Rig Veda, vechimea acesteia fiind estimată a fi în jurul a 3.500 de ani. Upanishad-ele, (800-100 î.Hr.), Bhagavad Gita (400-100 î.Hr.), și Yoga Sutras aparținând lui Patanjali (200 î.Hr.) deasemenea abordează conceptele și învățăturile yoga.


=== Etimologie ===
În limba sanscrită yoga este o derivare a termenului pre-indo-europpean yugam, dintr-o rădăcină yeug- (sanscrită yuj-) însemnînd "a se alătura" sau "a se uni"; înrudit cu latinescul iugum și termenul modern englezesc yoke.
Termenul este atestat în Rig Veda în sensul unui „act de alăturare, atașament, dedicare”, dar și în sensul de „ocupație, încercare, performanță”. Un sens spiritual de „exercitare, zel, silință” este atestat încă din Mahabharata, și sensul spiritual sau mistic al „contemplării abstracte, al meditației” apare în egală masură în Mahabharata, ca și în Upanishade.


=== Bhagavad Gita ===
Format:Articol sursă The Bhagavad Gita ("Cîntecul Domnului"), deși a fost scris undeva între anii 400 și 100 î.Hr., vorbește despre patru ramuri ale yoga:
Karma yoga: Yoga acțiunii în lume.
Jnana yoga: Yoga înțelepciunii și a silinței intelectuale
Bhakti yoga: Yoga dăruirii către Dumnezeu
Dhyana yoga (numita ulterior Raja yoga): Yoga meditației


=== Yoga Sutras lui Patanjali ===
Format:Articol sursă

Yoga Sutra lui Patanjali este o carte care cuprinde 196 de aforisme compilate de înțeleptul Patanjali undeva între 200 î.Hr. și 300 d.Hr.
Referindu-se la clasificările Bhagavad Gita, Yoga lui Patanjali este o formă de Raja yoga, căci caută prin meditație calea către scopul ultim. Patanjali însuși face referire la ea ca "Ashtanga Yoga" ("Yoga cu 8 brațe/ramuri"), de la cei opt pași pe care el i-a stabilit ca fiind calea practică de a atinge desăvârșirea, iluminarea. Acest concept de "opt brațe" a devenit din acel moment caracteristica principală a Raja Yoga, și este practic o însușire de bază a oricărei variante de Raja Yoga cunoscute de atunci și până în zilele noastre. Cele opt ramuri de yoga ale lui Patanjali sunt:
(1) Yama (Cele cinci "abțineri"): nonviolenta, adevar, a nu fura, puritate sexuala, detasarea de posesiuni.
(2) Niyama (Cele cinci "respectări"): puritate, mulțumire, asceza, cunoastere de sine și devotiune fata de Dumnezeu.
(3) Asana: Literal înseamnă "ședere", și Patanjali folosește acest termen pentru a denumi poziția șezută a corpului în timpul meditației. Mai târziu, odată cu afirmarea Hatha yoga, "Asana" a început să denumească toate pozițiile folosite.
(4) Pranayama ("Controlul Forței Vieții"): Controlul prān-ei (prăna), forța vieții sau energia vitală, cu referire mai ales la controlul respiratiei.
(5) Pratyahara ("Abstracția"): Înfrânarea organelor de simț.
(6) Dharana ("Concentrarea"): Fixarea atenției asupra unui singur obiect.
(7) Dhyana ("Meditația"): Contemplarea intensă si neintrerupta asupra obiectului meditatiei.
(8) Samadhi ("Extazul" sau "Enstaza"): Starea de absorbire completa in obiectul meditatiei, ceea ce conduce la Iluminare (in stadiul ultim de Samadhi).


=== Hatha Yoga Pradipika ===
Hatha Yoga este un sistem aparte de yoga introdus de Yogi Swatmarama, un yogin al secolului al XV-lea în India, autorul compilației Hatha Yoga Pradipika. Hatha Yoga este o dezvoltare— dar diferind substanțial de ea— a Raja Yoga a lui Patanjali, în care accentul se pune pe shatkarma, purificarea fizicului, ducând astfel la purificarea minții (ha) și prana, sau energia vieții (tha). În contrast, Raja Yoga, structurată de Patanjali, începe cu o purificare a minții (yamas) și a spiritului (niyamas), apoi merge spre corp prin asana (poziții ale corpului) și pranayama (suflare). Hatha Yoga conține substanțiale influențe tantra, și marchează primul moment de introducere a chakra și kundalini în canonul yogin. Comparativ cu asanele lui Patanjali din Raja Yoga în poziția șezând, văzute în general ca mijloace de pregătire pentru meditație, se marchează acum dezvoltarea asanelor ca "poziții" ale întregului corp, precum este și sensul modern al cuvântului "asana".
Hatha Yoga, în multele sale variante moderne, este stilul asociat astăzi termenului de "yoga". Deoarece pune accent pe trup prin practicarea asanelor și a pranayamei, mulți practicanți occidentali sunt satisfăcuți cu sănătatea fizică și vitalitatea pe care o dezvoltă și nu sunt interesați de celelalte șase ramuri ale Hatha Yoga, sau de mai vechea tradiție Raja Yoga, pe care aceasta se bazează.


== Filosofia Yoga ==
În toate ramurile yoga, țelul final este atingerea unei stări eterne de conștiință perfectă. În școlile moniste ale advaita vedantei și șaivismului, această perfecțiune ia forma mokșei, care este o eliberare de toată suferința lumească și de cercul nașterilor și al morților (Samsara), o stare în care gândurile încetează și apare experiența unirii beatifice cu Supremul Brahman. Pentru școlile dualiste bhakti ale vaișnavismului, bhakti însăși este țelul suprem al procesului yoga, iar perfecțiunea culminează într-o relație eternă cu Vișnu sau cu unul dintre avatarele lui, precum Krișna sau Rama.
Practicarea concentrarii (dharana) și a meditației (dhyana) este comună majorității formelor de yoga. Dharana, potrivit definiției lui Patañjali, este "aducerea conștiinței într-un singur punct" (sanscrită: ekāgrata, concentrare într-un singur punct). Conștiența este concentrată pe un punct subtil al senz