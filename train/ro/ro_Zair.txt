Republica Zair ([zaː.ɪr]; franceză République du Zaïre) a fost numele actualei Republici Democrate Congo între 27 octombrie 1971 și 17 mai 1997. Numele Zair provine din denumirea portugheză Zaire, la rândul ei o adaptare a termenului nzere sau nzadi din limba kongo ce înseamnă "râul care înghite toate celelalte râuri" și este utilizat și în ziua de astăzi pentru a face referire la stat, deoarece este mult mai scurt decât denumirea oficială și pentru a evita confuzia cu statul învecinat Republica Congo.
Guvernul fostei colonii belgiene Congo, devenit stat independent în 1960 sub denumirea Republica Congo, a fost subminat de numeroase revolte până în 1965, când colonelul Mobutu, comand