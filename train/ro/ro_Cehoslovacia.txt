Cehoslovacia (Československo în cehă, Česko-Slovensko în slovacă) a fost o țară în Europa Centrală care a existat din 1918 până la 31 decembrie 1992. La 1 ianuarie 1993, conform unei decizii politice anterioare a Parlamentului Cehoslovaciei a fost împărțită în Republica Cehă și Slovacia, conform unui proces politic pașnic cunoscut sub numele elegant de Divorțul de Catifea.


== Structură administrativă ==
1918 - 1938, republică centralizată
1938 - 1945, dezmembrată sub forma regiunii Sudetenland, Reichgau în cadrul celui de al Treilea Reich, Protectoratul Boemiei și Moraviei, protectorat al Germaniei naziste și formarea Slovaciei independente din teritoriile neincorporate Regatului Ungariei.
1945 - 1968, republică centralizată, țară independentă, aflată sub influența Uniunii Sovietice
1969 - 1990, republică federală împărțită în Republica Socialistă Cehă și Republica Socialistă Slovacă, țară independentă, aflată sub influența Uniunii Sovietice
1990 - 1992, Republica Cehă și Slovacă - republică federală împărțită în Republica Cehă și Republica Slovacă, țară independentă, aflată sub influența SUA


== Denumirile oficiale din 1918 până în 1992 ==
1918 - 1920, Republica Ceho-slovacă sau Republica Cehoslovacă (abreviat RČS); de asemenea, formele Ceho-Slovacia sau (mai rar) Cehoslovacia au fost folosite ca forme simplificate.
1920 - 1938, și, respectiv 1945 - 1960, Republica Cehoslovacă (abrevierea ČSR a înlocuit abrevierea anterioară RČS); forma scurtă era Cehoslovacia.
1938 - 1939, Republica Ceho-Slovacă sau Ceho-Slovacia.
1960 - 1990, Republica Socialistă Cehoslovacă (abreviat ČSSR) sau pe scurt Cehoslovacia.
aprilie 1990, în urma Revoluției de Catifea: Republica Federativă Cehoslovacă (varianta cehă) și Republica Federativă Ceho-Slovacă (varianta slovacă).
după aprilie 1990 și până la 31 decembrie 1992, Republica Federativă Cehă și Slovacă (abreviat ČSFR), și respectiv, formele simplificate Cehoslovacia (versiunea cehă) și Ceho-Slovacia (versiunea slovacă).
Începând cu 1 ianuarie 1993, ca urmare a Divorțului de Catifea, în locul Cehoslovaciei au apărut două state independente separate, Republica Cehă și Slovacia.


== Șefi de stat și de guvern ==
Lista președinților Cehoslovaciei
Lista premierilor Cehoslovaciei


== Demografie ==
Populație (1992): 15.6 milioane locuitori, Structura etnicǎ:
Cehi 62.8%
Slovaci 31.0%
Unguri 3.8%
Țigani 0.7%
Silezieni 0.3%
Alții (Ruteni, Ucraineni, Germani, Polonezi, Evrei) 1.4%
Spor natural +2.7% în 1985, +1.7% în 1990. Densitatea populației în 1986 121 loc/km². Cea mai populatǎ era regiunea Moravia 154 loc/km². Densitatea medie era de 120 loc/km² în Cehia și 106 loc/km² în Slovacia.
Cele mai mari orașe (1986):
Praga - 1,2 mln. locuitori
Bratislava - 417,103 locuitori
Brno - 385,684 locuitori
Ostrava - 327,791 locuitori
Kosice - 2