Paronimele sunt cuvinte asemănătoare ca formă, dar cu înțeles diferit.


== Tipuri de paronime ==
Drept paronime sunt considerate următoarele trei tipuri de perechi:
cuvinte alcătuite din același număr de foneme, dar deosebite prin metateza a cel mult două dintre ele: aerometrie-areometrie, antinomie-antonimie, barbiton-barbotin, cardan-cadran, manej-menaj;
cuvinte cu foneme vocalice sau consonantice corelative: abuz-obuz, adapta-adopta, eminent-iminent, fard-fart, oral-orar;
cuvinte cu un fonem în plus la unul dintre membrii perechii: abac-abacă, calmar-calemar, simula-stimula, spic-aspic.


== Alte exemple ==
anual (o dată pe an) - anuar (publicație care apare odată pe an);
atlas (colecție de hărți) - atlaz (țesătură);
caic (navă mică, cu vele sau cu motor, cu prora și cu pupa înălțate) - caiac (barcă pentru sport îngustă, ascuțită la capete, condusă cu padele);
calcan (specie de pește de mare) - calaican (sulfat de fier, de culoare verde);
compliment (făcut unei persoane) - complement (parte secundară de propoziție care determină un verb, un adverb);
familial (care aparține familiei, referitor la familie) - familiar (lipsit de pretenții, bine cunoscut, obișnuit, simplu);
mortal (care poate provoca / provoacă moartea) - mortar (material de construcție compus din var, nisip, ciment, apă,...);
opis (listă de acte, registru) - opus (invers / termen care denumește, împreună cu un număr de clasificare, o operă a unui compozitor, potrivit succesiunii cronologice a lucrărilor sale);
Orion (constelație) - oreion (parotidită epidemică);
padelă (vâslă prevăzută la capete cu câte o pală convexă) - pedală (pârghie de comandă sau de antrenare a unui mecanism: bicicletă, mașină de cusut...);
trocar (instrument chirurgical) - troacar (pardesiu sau palton femeiesc, mai scurt);
ordinar (nesimțit, obraznic) - ordinal (șir de numerale);
stol (mulțime de păsări zburătoare din aceeași specie, adunate împreună) - stor (perdea de țesătură, de împletitură sau din scândurele subțiri, destinată să ferească interiorul unei încăperi de razele soarelui.


== Note ==


== Bib