Drapelul Statelor Unite ale Americii constă dintr-un câmp dreptunghiular cu proporțiile de 10:19, între lățime și lungime, pe care se găsesc 13 dungi orizontale colorate alternativ, 7 în roșu și 6 în alb, începînd și terminînd cu cîte o dungă roșie, și avînd un dreptunghi albastru închis (cunoscut ca navy blue în engleză) în colțul din stînga sus, pe care se găsesc 50 de pentagoane stelate regulate, de culoare albă, aranjate pe 9 rînduri orizontale, de cinci ori cîte șase și de patru ori cîte cinci, rîndurile de șase stele alternînd cu cele de cinci stele.
Cele 50 de pentagoane stelate semnifică cele 50 de state ale Statelor Unite ale Americii, iar cele 13 benzi orizontale, 7 roșii și 6 albe, semnifică cele foste 13 colonii ale Marii Britanii care s-au răsculat împotriva sa. Datorită acestui design, drapelul Uniunii nord-americane este adesea numit "the Stars and Stripes" sau "Old Glory". Cel de-al doilea (supra)nume a fost dat de căpitanul William Driver, care a trăit în secolul al 19-lea.

Datorită simbolismului său, zona albastră cu cele 50 de stele este numită "uniune". Această parte a steagului SUA, numită Union Jack, fără nici o legătură cu steagul Marii Britanii, a stat singură ca steag naval între 1960 și 2002, după care United States Navy a revenit la primul steag naval pe care îl avusese, First US Navy Jack. Motivarea revenirii a fost că un astfel de steag este simbolic pentru lupta împotriva inamicilor perfizi, fiind o parte a Războiului contra terorismului. Oricum, Union Jack, continuă să fie utiliza