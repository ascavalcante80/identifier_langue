Perth este capitala și cel mai mare oraș al statului Australia de Vest.


== Întemeierea ==
Numele orașului Perth se trage de la comitatul scoțian Pertshire. În preajma anului 1829, în partea de sud-vest a Australiei a fost întemeiată o așezare care a primit drepturi de oraș în anul 1856. La început, această regiune era considerată foarte inospitalieră, iar oamenii nu erau dispuși să se stabilească nici măcar pe fâșia litorală, îngustă acoperită de verdeață. Situația s-a schimbat însa radical când, în 1893, a fost descoperit aur în apropiere de Kalgoorlie, în centrul Australiei de Vest. Perspectiva îmbogățirii rapide a atras în aceste ținuturi mulți coloniști din estul continentului. Deși febra aurului s-a stins cu timpul, ei s-au stabilit definitiv în Perth. La granița dintre secolele al XIX-lea și al XX-lea, orașul a devenit un important nod de comunicație al Australiei de Vest. Înflorirea și consolidarea bunăstării orașului s-au datorat extinderii portului din Fremantle, precum și construirii liniei transcontinentale de cale ferată în anul 1917. Distanța față de Adelaide(Australia de Sud): 2.700 km !


== Turism ==
Cu vremea, opinia publică a aflat că Perth nu este numai un centru economic atrăgător, ci și un loc ideal pentru recreere. Plajele minunate de pe malul Oceanului Indian aduc astăzi venituri însemnate capitalei Australiei de Vest, cautate pentru activitati de surfing, snorkeling si scuba-diving . De asemenea, numeroasele hoteluri de wellness si spa sunt cautate de o multime de turisti care vin aici pentru tratament si bunastare generala. Printre înotatori, avertismentul "shark alarm" ("pericol de rechini") trezește spaima. Incidentele în care sunt implicați temuții prădători mari veniți prea aproape de țărm sunt rare, apele din apropierea coastei fiind supravegheate permanent de elicoptere și de avioane. De regulă, înotătorii sunt avertizați din timp când din valuri răsar aripioarele dorsale ale rechinilor, astfel încat multe tragedii sunt evitate. Apele din largul orașului Perth cuprind un univers fascinant pentru amatorii de scufundări, care ascund epavele numeroaselor nave scufundate aici . Cel mai plin de viață cartier al orașului este Subiaco, întemeiat de călugări benedictini italieni în 1851.


== Învățământ ==
Regiunea din jurul orașului Perth pregătește numeroși studenți în instituții de învatamant, precum Universitatea Australiei de Vest, Universitatea Murdoch, Universitatea de Tehnologie Curtin sau Universitatea Eith Cowan.


== Muzee ==
În Galeria de Artă Aborigena pot fi admirate desene pe scoarță, bumeranguri și obiecte împletite care aparțin locuitorilor inițiali ai acestor teritorii, aborigenii