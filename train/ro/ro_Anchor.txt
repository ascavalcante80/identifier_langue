În domeniul naval, o ancoră este o piesă, grea și rezistentă, turnată, sau forjată, din oțel, care, lăsată pe fundul apei cu ajutorul unui lanț sau cablu, asigură staționarea navei sau ambarcațiunii.
În general, o ancoră se compune din următoarele părți principale:
fusul,
brațele și uneori,
traversa.
Din punctul de vedere al construcției, ancorele se împart în patru grupe distincte:
a) ancore, cu traversa și brațe fixe. ("Stocked anchor");
b) ancore cu traversă și brațe oscilante ("Close-stowing anchor");
c) ancore fără traversă și cu brațe oscilante ("Stockless anchor");
d) ancore de corp mort ("Mooring anchor").
Ancorele din primele trei grupe se folosesc curent de nave și se disting prin existența brațelor cu palme și gheare care pătrund în solul fundului, constituind astfel elementul de ținere și rezistență la derapare.
De obicei, navele au în dotare două ancore de greutate egală instalate pe teugă, cîte una în fiecare bord, și o ancoră de rezervă, amarată pe teugă.
Navele de mare tonaj au o ancoră și la pupa.


== Ancora de corp mort ==
Ancora de corp mort este un tip special de ancoră folosită pentru ancorarea geamandurilor de legare la corp mort, a geamandurilor de marcare și de fixare a dragilor pe poziția de lucru ori a unui ponton de acostare etc.
Există două tipuri de ancoră de corp mort:
a) ancore cu braț, funcționând prin împlântarea ghearelor în solul fundului;
b) ancore bloc, funcționînd exclusiv prin greutatea lor.
Din tipul ancoră cu braț fac parte:
ancora cu un singur braț, tipul general al ancorei de corp mort, având o gheară cu mare suprafață de prindere și traversă;
ancora ciupercă, folosită în locul ancorei cu un braț în special pe fundurile de mâl sau argilă;
ancora șurub, folosită în locurile