George Amiroutzes (în greacă Γεώργιος Αμιρουτζής) (n. 1400, Trapezunt – d. 1470) a fost un savant și filozof renascentist grec pontic.
El s-a născut în Trapezunt (Trebizonda), a trăit și a predat ca profesor în Italia renascentistă și a murit în cele din urmă la Constantinopol. El este considerat ca fiind un personaj controversat al epocii bizantine târzii. A fost lăudat și respectat pentru cunoștințele sale remarcabile, nu numai de teologie și filozofie, dar și de științe naturale, medicină, retorică și poezie, care i-au adus epitetul Filosoful (o Φιλόσοφος).
Amiroutzes a fost menționat pentru prima dată în calitate de consilier laic a delegației imperiale la Conciliul de la Ferrara-Florența. Acolo, el a susținut cu tărie unirea bisericilor, dar după revenirea la Constantinopol a făcut declarații împotriva primatului papal și a adaosului Filioque. Potrivit unui document papal i s-au dat 100 de florini protonotarios-ului George ca o subvenție; s-a presupus că Amiroutzes a fost astfel mituit pentru a sprijini unirea.
Cu toate acestea, el a fost denunțat de către colegii săi greci ca un oportunist, un trădător și un renegat pentru relațiile sale familiare cu sultanul Mahomed Cuceritorul. El a fost un nepot al Marelui Vizir Mahmud Pașa al Imperiului Otoman și a contribuit la căderea rapidă a Imperiului din Trapezunt ca urmare a faptului că l-a convins pe împăratul David să se predea otomanilor pentru a preveni vărsarea de sânge a supușilor săi. Deși împăratul i-a acordat iertarea și i-a păstrat averea și terenurile, el și unii dintre fiii săi au fost găsiți vinovați de trădare și executați câțiva ani mai târziu. George însuși a fost foarte popular la Curtea otomană și unul dintre sfetnicii lui Mahomed Cuceritorul cu privire la creștinism și filozofia greco-romană. El a fost împroprietăriți 