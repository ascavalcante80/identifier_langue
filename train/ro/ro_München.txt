München (pronunție în germană: /ˈmʏnçən/) este capitala landului (Bundesland-ului) Bavaria (Bayern) din Germania și al treilea oraș ca mărime din Germania, după Berlin și Hamburg, cu o populație de 1.500.560 locuitori (mai 2015). Se află pe râul Isar.


== NumeModificare ==
Numele orașului provine de la Mönch „călugăr, monah” (din latină, monachus). Numele în dialectul bavarez al limbii germane: Minga ['miŋa].


== IstorieModificare ==
Numele orașului este legat de o colonie (în locul numit Petersbergl) a unor călugări proveniți de la mănăstirea Schäftlarn. Nu se cunoaște data exactă a fondării așezării. Prima atestare documentară datează din 1158 sub în latina medievală villa Munichen, în timpul lui Henric Leul (Heinrich der Löwe), duce de Saxonia. O jumătatate de secol mai târziu localitatea a primit statut de cetate și a fost fortificată.
În 1327 întreg orașul a fost distrus de foc, dar a fost reconstruit câțiva ani mai târziu de Ludovic al IV-lea, împărat al Sfântului Imperiu Roman în acel moment. Prima instituție academică a orașului, Academia Bavareză de Științe, a fost fondată în 1759.
În 1806 a devenit capitală a regatului Bavaria. Douăzeci de ani mai târziu o altă prestigioasă instituție educațională, Universitatea Landshut, și-a pus bazele în München.
În 1882 în oraș a fost introdusă iluminarea electrică.

München a jucat un rol important în perioada nazistă, fiind numit de Hitler „capitala mișcării (naziste)” (Hauptstadt der Bewegung). Dar a fost și orașul unde Trandafirul Alb (Die Weiße Rose), un grup de studenți, a format o mișcare antinazistă din iunie 1942 până în februarie 1943. Au fost arestați pentru că au distribuit manifeste la Universitatea din München.
Orașul a fost lovit grav în timpul celui de Al Doilea Război Mondial, dar în perioada postbelică a fost reconstruit după un plan meticulos.


== Obiective turisticeModificare ==

Marienplatz (Piața Maria), numită după coloana cu statuia Fecioara Maria din centrul pieței, cu noua și vechea primărie, atrăgătoare prin turnurile lor, în turnul principal al primăriei noi fiind adăpostit mecanismul cu statuete și clopoței (Rathaus-Glockenspiel), un ceas ornat care mișcă figurine care reprezintă scene medievale și este acționat la anumite ore. Peterskirche (biserica Sf. Petru) este cea mai veche biserică din centru. Totuși catedrala Frauenkirche este cea mai faimoasă biserică din centrul orașului, prin spectaculoasa sa arhitectură medievală (sec. XV). Înălțimea de 99 metri a celor două turnuri a fost stabilită drept limită, începând din 2004, a înălțimii noilor clădiri ale orașului. O altă biserică impozantă este Theatinerkirche, situată în Odeonsplatz.
Capitala Bavariei are mai multe muzee de artă, printre care și Alte Pinakothek, Neue Pinakothek, și Pinakothek der Moderne cuprinse în cartierul muzeal Kunstareal.
Alte atracții turistice faimoase sunt Grădina Englezească, un parc de mare dimensiuni din centrul orașului (conceput la începutul sec. XIX), devenit de câteva decenii faimos și pentru practicarea nudismului liber în partea cea mai centrală și circulată a parcului; Deutsches Museum (un celebru muzeu al tehnicii). Probabil cea mai faimoasă atracție a cetății este Oktoberfest, o sărbătoare a berii lungă de două săptămâni de la sfârșitul lui septembrie și începutul lui octombrie în fiecare an.
Alte clădiri celebre din München sunt Frauenkirche (Catedrala Doamnei Noastre) și Olympiaturm (Turnul Olimpic, un turn impozant, ceva mai scund decât cel din Berlin, cu restaurant și cu antene de transmisiuni radio și TV) de lângă stadionul și satul olimpic.
În satul olimpic a avut loc masacrul din München din timpul jocurilor olimpice de vară din 1972, când teroriști palestinieni din organizația "Septembrie Negru" au luat ostatici membri ai echipei olimpice a Israelului. O tentativă de salvare din partea poliției vest-germane, cu concursul unor membri marcanți ai guvernului federal, a eșuat și s-a soldat cu omorârea ostaticilor israelieni, a cinci din teroriști și a unuia dintre trăgătorii din poliția orașului.
Finala Campionatului Mondial de Fotbal din 1974 a avut loc tot în München.


=== Lângă MünchenModificare ===
Parcul englez din München
Palatul Nymphenburg
Dachau


== EconomieModificare ==
În München își au sediile compania de asigurări Allianz AG (cea mai mare din Europa), concernul constructor de automobile BMW și concernul de mecanică, construcții de mașini și eletronică Siemens AG.


== ÎnvățământulModificare ==


=== Universități și colegiiModificare ===
München este un important centru universitar, cu o lungă listă de laureați ai Premiului Nobel de la Wilhelm Conrad Röntgen în 1901 până la Theodor Hänsch în 2005.
München a devenit centru spiritual încă din timpul împăratului Ludovic al IV-lea, când filosofi ca Michele di Cesena, Marsilio da Padova și William de Ockham au găsit protecție la curtea imperială. Ambele universități ale metropolei bavareze, Universitatea Ludwig Maximilian (LMU) și Universitatea Tehnică (TUM), au primit titlul de universități de elită din partea unui comitet de selecție , alături de Universitatea Tehnică Karlsruhe.

Universitatea Ludwig Maximilian (Ludwig-Maximilians-Universität München, LMU), fondată în 1472 în Ingolstadt, mutată în München în 1826
Universitatea Tehnică (Technische Universität München, TUM), fondată în 1868
Universitatea de Stiințe Aplicate München (Hochschule für angewandte Wissenschaften – FH München, HM), fondată în 1971
Centrul pentru Proprietatea Intelectuală München (Munich Intellectual Property Law Center, MIPLC) fondată în 2003
Universitatea Forțelor Armate Federale Germane, (Universität der Bundeswehr München) fondată în 1972
Pionierschule und Fachschule des Heeres für Bautechnik
Universitatea de Muzică și Teatru München, (Hochschule für Musik und Theater München) fondată în 1830
Academia de Arte Frumoase München, (Akademie der Bildenden Künste München) fondată în 1808
Universitatea de Film și Televiziune, (Hochschule für Fernsehen und Film) fondată în 1966
Hochschule für Philosophie München, fondată de ordinul iezuit în 1925 în Pullach, mutată la München în 1971
Hochschule für Politik München
Katholische Stiftungsfachhochschule München, fondată în 1971
Munich Business School (MBS)
European School of Management and Technology (ESMT)


=== Instituții de cercetare științificăModificare ===


==== Societatea Max PlanckModificare ====
Societatea Max Planck (Max-Planck-Gesellschaft zur Förderung der Wissenschaften e.V., MPG) este o instituție germană de cercetare, independentă, cu caracter obștesc, cu sediul administrativ în München. Următoarele institute se află în zona metropolitană a Münchenului :
Institutul Max Planck de Astrofizică (Max-Planck-Institut für Astrophysik , MPA), Garching
Institutul Max Planck de Biochimie (Max-Planck-Institut für Biochemie), Martinsried
Institutul Max Planck de Fizică Extraterestră (Max-Planck-Institut für extraterrestrische Physik), Garching
Institutul Max Planck de Științe Sociale Internaționale (Max-Planck-Institut für ausländisches und internationales Sozialrecht), München
Institutul Max Planck pentru Proprietatea Intelectuală, Concurență și Drept Fiscal (Max-Planck-Institut für Geistiges Eigentum, Wettbewerbs- und Steuerrecht), München
Institutul Max Planck de Neurobiologie (Max-Planck-Institut für Neurobiologie), Martinsried
Institutul Max Planck de Ornitologie (Max-Planck-Institut für Ornithologie), Seewiesen
Institutul Max Planck de Fizică (Max-Planck-Institut für Physik (Werner-Heisenberg-Institut)), München
Institutul Max Planck de Fizică a Plasmei (Max-Planck-Institut für Plasmaphysik), Garching
Institutul Max Planck de Psihiatrie (Max-Planck-Institut für Psychiatrie), München
Institutul Max Planck de Optică Cuantică (Max-Planck-Institut für Quantenoptik), Garching


==== Societatea FraunhoferModificare ====

Societatea Fraunhofer (Fraunhofer-Gesellschaft zur Förderung der angewandten Forschung e.V., PhG) este o asociație de cercetare, formată din 56 de institute specializate în diferite domenii ale științei aplicate . În München se află:
Sediu central (Zentrale der Fraunhofer-Gesellschaft);
Institutul Fraunhofer pentru Sisteme de Comunicație (Fraunhofer-Einrichtung für Systeme der Kommunikationstechnik ESK);
Institutul Fraunhofer pentru Fiabilitate și Microintegrare - filiala München (Fraunhofer-Institut für Zuverlässigkeit und Mikrointegration Institutsteil München IZM-M).


==== Institute ale armateiModificare ====
Armata germană (Bundeswehr) are în München următoarele institute de cercetare:
Institutul de Microbiologie al Armatei (Institut für Mikrobiologie der Bundeswehr);
Institutul de Farmacologie și Toxicologie al Armatei (Institut für Pharmakologie und Toxikologie der Bundeswehr);
Institutul de Radiobiologie al Armatei (Institut für Radiobiologie der Bundeswehr).


==== Alte instituteModificare ====
Institutul Goethe - sediul central
Institut für Rundfunktechnik (IRT) (pentru tehnica radiofonică și de televiziune)
Deutsches Jugendinstitut (DJI) (pentru problemele tineretului)


== Transport și administrațieModificare ==
München are un sistem public de transport dezvoltat, incluzând linii de metrou, tren suburban, tramvai și autobuz. Autoritatea locală a transportului în comun (tramvaie, autobuze, metrou și sistemul S-Bahn) se numește Münchner Verkehrs- und Tarifverbund (MVV). Tot îm München se află și sediul central al ADAC, cel mare mare club automobilistic din Germania.


=== Transport aerianModificare ===

Aeroportul din München poartă numele omului politic Franz Josef Strauss (CSU), prim-ministru al landului Bavaria între 1978-1988. Liniile subterane S1 și S8 fac legătura cu aeroportul.
Asigurarea cu apă potabilă a orașului München prin sisteme moderne de conducte s-a realizat relativ târziu în comparație cu celelalte orașe germane mari. Orientarea de la început spre surse de apă aflate la distanță, în zonă muntoasă, care a fost favorizată și de poziția geografică a orașului, a asigurat o calitate bună a apei (care are un conținut foarte mare de calcar - ceea ce este tipic pentru regiunile vecine cu munții Alpi).


== PersonalitățiModificare ==
Alfred Hellmuth Andersch (1914-1980) prozator, publicist, editor radio și activist antifascist
Eva Braun (1912-1945), amanta dictatorului Adolf Hitler
Eduard Buchner (1860-1917), biolog și chimist, laureat al Premiului Nobel pentru Chimie
Elisabeta, împărăteasa Austriei (1837-1898)
Heinrich Himmler (1900-1945), nazist, șeful SS, criminal de război
Thomas Hitzlsp