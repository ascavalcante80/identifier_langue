Wuppertal este un oraș în landul Renania de Nord-Westfalia, Germania și este cel mai mare oraș din regiunea Bergisches Land, fiind capitala și centrul economic, industrial și cultural al acestei regiuni. Marele oraș verde, cum mai este numit, este așezat în zona sudică a regiunii Ruhr, aproximativ în centrul geografic al regiunii metropolitane Rhein-Ruhr, la 30 kilometri est față de Düsseldorf, circa 40 kilometri nord-est față de Köln și 23 km sud-est de Essen.
Populația orașului universitar Wuppertal este de 355.000 de locuitori, ceea ce îi conferă poziția a 7-a în clasamentul celor mai mari orașe germane, fiind unul dintre centrele regionale ale Renaniei de Nord. Orașul a luat ființă la 1 august 1929 sub numele Barmen-Elberfeld prin unirea orașelor Elberfeld (oraș major de la 1883) și Barmen (din 1884) și a orașelor Ronsdorf, Cronenberg și Vohwinkel, pentru ca în 1930 numele să-i fie schimbat în Wuppertal ca urmare a unui referendum. Orașul de pe malul râului Wupper îi împrumută acestuia numele.
Cel mai înalt punct este situat la altitudinea de 519 m, iar cel mai jos la 51,2 m deasupra nivelui mării.

Wuppertal este renumit prin monoraiul Schwebebahn, teatrul Pina Bausch, fermecătoarea grădină zoologică, clădirea primăriei (Stadthalle) și Muzeul Von der Heydt.


== Poziția geografică ==
Wuppertal este situat pe un cot al Wupper-ului, de-a lungul graniței către Bergisch-ul de Jos la nord și platourile înalte la sud. Partea sudică a teritoriului orașului aparține platourilor Bergisch care ating înălțimi de cca. 350 m, platouri străbătute de văi create de diferite cursuri de ape. Partea de nord-vest a orașului aparține regiunii colinare care prezintă altitudini de cca 322 m.
Datorită importantelor diferențe de nivel în interiorul orașului există numeroase străzi cu pante mari și multe trepte, Wuppertal fiind orașul german cu cele mai multe trepte publice. A fost chiar denumit din această cauză, dar și datorită numeroaselor sale străzi drepte cu pante abrupte din cartierul Elberfelder, „San-Francisco”-ul Germaniei.
Crearea sa din mai multe nuclee urbane se oglindește și azi în planul său. Astfel Wuppertal are încă două centre urbane (Elberfeld și Barmen) și 5 alte cartiere (Beyenburg, Cronenberg, Langerfeld, Ronsdorf și Vohwinkel) cu elemente de orășel. Aproape din orice loc se poate ajunge în scurt timp într-o zonă relaxantă sau pe înălțimile împădurite.
Expansiunea teritoriului urban
Limita administrativă a orașului are o lungime de 94,5 km. Valea Wupper-ului se întinde în teritoriu pe o lungime de 33,9 km predominant pe direcția est-vest și prezintă lărgiri cu lățimi de la doi pînă la trei kilometri, aici fiind situate centrele Barmen și Elberfeld.
Cel mai înalt punct se atinge în Lichstscheid (350 m), cel mai jos la Müngsten (101 m), locul de vărsare al Morsbach în Wupper.


== Împărțire administrativă ==
Teritoriul urban este împărțit în 10 districte:
Acestea sunt distribuite la rândul lor într-un total de 60 de cartiere (în scop statistic).


== Structura orașului ==
Orașul s-a născut prin unirea mai multor orășele și sate izolate situate pe valea aceluiași râu, iar organizarea este descentralizată. Situația topografico-geografică condiționează legătura ca o unitate urbană cu o istorie și structură impusă (istoria comună a dezvoltării industriale, condiții asemănătoare pentru creștere și identificarea care exista deja de mult înainte de fuzionare).
Prin forma lunguiață est-vestică a văii rezultă o bandă de aglomerare dreaptă, care nu mai găsește niciun fel de paralelă în spațiul german. De-a lungul unei axe de 15 km formate din șoseaua și calea ferată principală împreună cu mijlocul de transport local (Schwebebahn-ul) se găsesc toate funcțiile importante ale orașului.
Este greu deci de determinat un centru clar, iar competiția dintre fostele orașe Barmen și Elberfeld îngreunează formarea unui centru omogen, iar actuala tendință de a se forma în centrul Elberfeld-ului zona comercială nu este îndestulătoare.
Poziția sa pe valea Wupper-ului creează impresia unei urbe de dimensiuni mari, iar spațiile verzi care se găsesc paralel cu direcția de curgere a râului, care permit ajungerea la pădurile înconjurătoare după doar câteva sute de metri. În secolul al XIX-lea au luat ființă aici numeroase cartiere foarte apropiate de centru și de apă (Briller, Cartierul Zoo, indirect și zona sudică a Elberfelder alături de zona Toelleturm din Barmen).
Dezvoltarea sa ca oraș-bandă are ca origine utilizarea industrială a Wupper-ului și a văii adiacente. Începând cu anii 1990 are loc dezindustrializarea zonei, ce va avea ca efect părăsirea a numeroase locații de-a lungul zonei centrale. Această depopulare, prezentă pe chiar teritoriul urban, va face ca aceste zone să nu beneficieze de servicii și admintrație prezente în alte cartiere, iar industria mijlocie din Wuppertal nu poate susține o modernizare suficientă.
Cauza pentru această lipsă a industriei o consituie însăși situarea geografică, pentru că amenajararea unei industrii grele pe valea îngustă nu este posibilă. La începutul secolului al XX-lea concernul Bayern trebuia să părăsească orașul în care a luat ființă datorită imposibilității de expansiune, mutându-și sediile la Leverkusen. Rezultă deci un oraș slăbit, mult mai afectat față de o urbe cu centru radial, iar suburbanizarea care încă are loc nu poate decât să contribuie la această decădere.
Cauzele pentru care orașul are forma unei benzi coincid cu cele care-i frânează dezvoltarea: topografia pur și simplu nu permite mărirea spațiilor industriale. Aceasta diferențează Wuppertal de orașe ca Berlin (modernizat intens după război), Brasília sau orașul Shenzhen din China, oraș-bandă ce este situat la limita Hongkong-ului și modernizat la rându-i după 1990.


== Orașe și comune învecinate ==
În sens orar începând cu nordul: Hattingen, Sprockhövel, Schwelm și Ennepetal (toate în Ennepe-Ruhr-Kreis, Radevormwald (Oberbergischer Kreis), Remscheid und Solingen (orașe fără Kreis), Haan, Mettmann, Wülfrath și Velbert (toate în Kreis Mettmann).


== Clima ==
Clima din Wuppertal este tipică nord-vestului Germaniei. Se resimt influențele atlantice care conduc la veri răcoroase și ierni relativ blânde. Relieful și amenajarea pământului conduc de asemenea la modificări ale parametrilor temperatură, umezeală, vânt, precipitații sau radiație solară.
Deasupra înălțimilor landului Bergisch se întâlnesc masele atlantice de aer umed cu curenții vestici. Norii se ridică în straturi înalte, care de regulă sunt mai reci, condensează și produc așa numitele ploi orografice (ploi cauzate de relief). Cantitatea medie de precipitații este de 1116 mm în vale și de 1883 pe culmi, fiind dublă față de cea din Berlin. Ea se numără printre cele mai mari de pe teritoriul german. Lunile cele mai bogate în preciptații sunt decembrie și iunie. Există chiar și o zicală care afirmă că „în Wuppertal copiii se nasc cu tot cu umbrelă”.
Temperatura medie anuală ia valori între 8.5 și 9 °C. În perioada de vegetație, care are de la 150 la 180 zile și în care temperaturile sunt mai mari de 10 °C, se înregistrează valorii medii între 13 și