Voltul (simbol: V) este unitatea de măsură derivată în Sistemul Internațional pentru tensiunea electrică, tensiunea electromotoare și diferența de potențial. Tensiunea de 1 V este tensiunea de la capetele unui conductor care, străbătut de un curent de un amper, disipă o putere de un watt. În mod echivalent, pentru a transporta o sarcină electrică de un coulomb între două puncte cu diferența de potențial de un volt, se consumă (sau se obține, î