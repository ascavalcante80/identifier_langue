Autocamionul, sau mai simplu camionul, este un autovehicul de dimensiuni mari, prevăzut cu platformă sau cu benă, folosit în transporturi de materiale, de mărfuri etc. în greutate de peste două tone. Autocamionul este un vehicul capabil să transporte mărfuri singur, autonom, și diferă de alte vehicule destinate transporului rutier de mărfuri prin faptul că are motricitate proprie. Acest articol va prezenta numai camioanele obișnuite, fără a include autovehiculele cu destinație specială, cum ar fi autospecialele destinate stingerii incendiilor, cele destinate colectării deșeurilor menajere, etc. Autocamionul este numit și TIR, prescurtarea de la Transport Internațional Rutier.


== Istoric ==
Autocamionul a devenit popular ca vehicul pentru transport de marfă în comun, dar structura lui evoluează din anii 1920. Autocamioanale cu cabină avansată din Europa unde șoferul stă adesea în fața sau deasupra motorului și a roților din față sunt un model popular european. Aceste tipuri de camioane sunt răspândite adesea în Europa, în timp ce în America de Nord și în Australia șoferul adesea stă în spatele motorului și a roților din față, botul autovehiculului ieșind în față. Puterea acestora este generată de motoarele Diesel masive, cu turboalimentare, care îi asigură forța de tracțiune necesară pentru a mișca cu putere autovehiculul încărcat dintr-un start oprit sau în sus pe o pantă abruptă.


== Descriere generală ==
Pentru a servi scopului său, transferul rutier de mărfuri, camionul este dotat cu remorci sau semiremorci, mai mari sau mici, platforme deschise, acoperite cu prelată sau dube închise, în unele cazuri având atașate diverse echipamente de lucru, cum ar fi macarale, motostivuitoare, încărcătoare etc pentru a facilita operațiunile de încărcare descărcare.
Locul șoferului într-un camion trebuie să fie întotdeauna protejat de eventualele deplasări ale obiectelor transportate. Acest lucru s-a realizat construind separat cabina de spațiul destinat mărfii, sau prin montarea unui paravan de protecție în cazul în care aceste spații sunt comune.
În funcție de dimensiune, am putea împărți camioanele în următoarele categorii:
Camion ușor
În categoria camioanelor ușoare putem include așa zisele camionete, care au masa maximă autorizată de până la 3,5 tone. Putem include aici: camioneta, furgoneta
Camion mediu : au masa maxima autorizata pana la 20 de tone
Camion cu gabarit depășit (peste 20 tone)


== Autotrenuri ==
Autotrenurile sunt autovehicule formate dintr-un c