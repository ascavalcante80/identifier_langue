Ștefan Zeletin (pseudonim al lui Ștefan Motăș, n. 1882 - d. 1934) a fost un filozof, economist și sociolog român. A fost profesor la Universitatea din Iași.


== Biografie ==
Mama sa Catinca Motăș, născută Chiriac, era fiica micului boier Ștefanache Chiriac din satul Ursa (la 6 km de Burdusaci), de obârșie grecească, subprefect al ocolului Zeletin.
În lucrarea sa „Burghezia română, originea și rolul ei istoric” (1925) a luat atitudine, de pe pozițiile burgheziei, împotriva punctelor de vedere agrariene, tradiționaliste, demonstrând necesitatea obiectivă a evoluției României spre civilizația industrială.
Zeletin a susținut un punct de vedere determinist în sociologie, într-o perioadă în care teoria idealist-eclectică a factorilor predomina în literatura sociologică românească, și a recunoscut, în opoziție cu concepțiile conservatoare, faptul că organismele suprastructurale burgheze sunt produsul necesar al transformărilor social-economice. Zeletin a afirmat rolul permanent progresist al burgheziei, a justificat procesul de spoliere a maselor țărănești ca izvor necesar al acumulării capitaliste. A condamnat socialismul, susținând capacitatea de perfecționare a capitalismului și posibilitatea transformării pe baze neoliberale („Neoliberalismul”, 1927).
În studiile sale de filosofie, Zeletin a dezvoltat opinii idealiste, spiritualiste („Evanghelia naturii”, vol I, 1915; „Gânduri despre lume și viață”, 1928).


== Opera ==
Ștefan Zeletin: contribuții documentare, 231 pagini, Editura Corgal Press, 2002, ISBN 9738017475, 9789738017474
Din țara măgarilor. Însemnări, 1916 reeditare în 2006, Editura Nemira, ISBN 973-569-828-5
Burghezia română, reeditare în 2008, 416 pagini, Editura MINERVA


== Note ==


== Bibliografie ==
Academia Republicii Populare Române, Dicționar Enciclopedic Român, Editura Politică, București, 1962-1964
Burghezia Română: Originea si Rolul Ei Istoric, 1925
Bădiceanu, Val