Gradele de comparație sunt forme pe care le iau adjectivul și unele adverbe pentru a arăta în ce măsură se aplică o caracteristică entităților determinate. Astfel gradele de comparație ale adjectivului indică în ce măsură un obiect posedă o însușire în raport cu alte obiecte sau cu alte momente ale existenței sale; iar gradele de comparație ale adverbului indică nuanța graduală (intensitatea) trăsăturii unei acțiuni, stări sau unei însușiri ori circumstanțele acțiunilor și stărilor.

Există trei grade de comparație:
pozitiv - arată caracteristica obișnuită. Gradul este marcat prin morfemul Ø.

om bun, copil drag, scris frumos

comparativ - indică raportul intensităților unei caracteristici stabilita între două sau mai multe entități ce prezintă acea caracteristică. Există trei moduri de comparare:

de superioritate - în limba română este indicat de morfemele: mai și tot mai
om mai bun

de egalitate - în limba română este indicat de morfemele: la fel (de), tot așa (de), tot atât (de), deopotrivă (de), etc.
om la fel de bun

de inferioritate - în limba română este indicat de morfemul mai puțin
om mai puțin bun

superlativ - precizează că trăsătura obiectului apare - pozitiv sau negativ - cu maximă intensitate.

relativ - în limba română se folosește morfemul cel/cea/cei/cele mai pentru pozitiv și cel/cea/cei/cele mai puțin pentru negativ
cel mai bun om

absolut - în limba română se utilizează morfemele: foarte, tare, etc.
om foarte bun sau grozav de bun sau neinchipuit sau din c