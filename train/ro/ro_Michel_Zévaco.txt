Michel Zévaco s-a născut la Ajaccio pe data de 1 februarie 1860, în Corsica, Franța. A fost un jurnalist francez, nuvelist, editor, regizor de film și activist anarhist.
Michel Zévaco și-a petrecut adolescența în internat, unde a obținut bacalaureatul în 1878. După o scurtă experiență ca profesor la vârsta de 20 de ani, el s-a alăturat armatei, unde a rămas timp de patru ani. Eliberat de orice obligație militară, în iulie 1886, el s-a mutat la Paris. Atras de litere și politică, Michel Zévaco a devenit un jurnalist și sub-editor la ziarul "L’Egalité" sub dirijarea socialistului revoluționar Roques Jules.
Michel Zévaco a candidat fără succes în anul 1889 la alegerile pentru "Ligue socialiste de Roques." Datorită virulenței din cuvintele sale, în mijlocul atacurilor anarhiste, Michel Zévaco a fost condamnat de mai multe ori la închisoare, în Sainte-Pélagie. Spre exemplu, el a fost condamnat pe data de 6 octombrie 1892 de către "Curtea cu Juri de la Seine", unde a ținut un discurs la o întâlnire publică în Paris:

Burghezia ne omoară de foame, fură, ucide, dinamitează, toate mijloacele sunt bune pentru a scăpa de acest putregai."

În 1900, Michel Zévaco abandonează jurnalismul politic pentru a se dedica scrierii romanelor. Primul său roman a fost Păcatele familiei Borgia, publicat în jurnal de către Jean Jaurès în "La Petite République socialiste", (Micuța Republică socialistă). După marele succes obținut cu prima carte, Michel Zévaco creează pentru același jurnal, personajul Pardaillan.
În 1905, Michel Zévaco merge la ziarul "Le Matin" unde lucrează împreună cu Gaston Leroux. Între 1905 și 1918, scrie pentru "Le Matin" încă două romane, "Le Capitan" și continuarea ciclului "Cavalerii Pardaillan".
Pe durata primului război mondial, Michel Zévaco părăsește localitatea Pierrefonds și se stabilește la Eaubonne (Val-d’Oise). Michel Zévaco moare pe data de 8 august, în anul 1918, de o boală incurabilă, de cancer. El rămâne în amintirea tuturor ca un mare scriitor francez de romane populare.


== Opere publicate ==
Ciclul "Les Pardaillan"-Cavalerii Pardaillan:
Cavalerii Pardaillan (1902/1907)
Epopeea dragostei (1902/1907)
Fausta (1903/1908)
Fausta învinsă (1903/1908)
Pardaillan și Fausta (1913)
Iubirile lui Chico (1913)
Fiul lui Pardaillan (1914/1916)
Comoara Faustei (1914/1916)
Sfârșitul lui Pardaillan (1926)
Sfârșitul Faustei (1926)
Alte lucrări:
Crimele familiei Borgia (1906)
Capitanul (1907)
Nostradamus (1909)
Puntea Suspinelor (4 volume)
Eroina (1910)
Triboulet (1910)
Hotel Saint-Pol (1911)
Marchiza de Pompadour (volumul I) și Regele rival (volumul al II-lea)
Buridan, eroul de la Tour de Nesle (volumul I) și Regina sângeroasă, Margareta de Burgundia (volumul al II-lea)
Don Juan și Comandorul
Regina Isabela (volumul I) și Podul de Montereau (volumul al II-lea)
Clericii (1920)
Regina d'Argot (volumul I) și Primerose (volumul al II-lea