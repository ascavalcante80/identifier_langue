Zambia este un stat situat în partea central sudică a Africii și are următorii vecini:
la nord - Republica Democrată Congo
la nord-est - Tanzania
la est - Malawi
la sud - Mozambic, Zimbabwe, Botswana
la vest - Angola


== Cadrul natural ==
Zambia este situată în inima Africii Australe, fiind - exceptând, Munții Munchinga (2301 m în Mafinga Hills, altitudinea maximă din țară) în est - un spațiu al platourilor înalte (1000–1400 m), ușor vălurite și acoperite de ierburile înalte ale savanei.


=== Clima ===
Zambia are un climat tropical, însă datorită altitudinii relativ mari, acesta este mai degrabă moderat decât ploios și fierbinte. Temperaturile medii în zonele înalte variază între 20°C și 23°C. Există trei anotimpuri distincte. Perioada mai-august este relativ răcoroasă și uscată, devenind fierbinte din septembrie până în noiembrie și decembrie, când începe sezonul ploios, și continuând până în aprilie. Durata sezonului ploios și cantitatea de precipitații variază între nord și sud. Cantitatea de precipitații care, în nord, atinge circa 1500 mm, se dublează în sud.


=== Hidrografie ===
Principalul colector este râul Zambezi, pe care se află renumita cascadă Victoria, cu un ridicat potențial hidroenergetic, iar alte râuri importante sunt Kafue și Luangwa. Lacul Bangweulu se află în interiorul părții de nord a statului, în timp ce lacurile Mweru și Tanganyika se găsesc la granița de nord. Mlaștinile Bangweulu reprezintă unele dintre cele mai mlăștinoase ținuturi din lume.


=== Vegetație ===
Este reprezentată de savană cu palmieri și baobabi și pădurea tropicală cu esențe valoroase mahon ș.a. Acoperă o mare parte a teritoriului.
În partea de SV se găsesc păduri întinse de tek.


=== Fauna ===
Este foarte variată, este ocrotită în P.N. și R.N., P.N. Kafue,(2,2 mil. ha.) fiind unul dintre cele mai mari din Africa. Zone naturale incluse în patrimoniul Mondial UNESCO: Arealul Cascadei Victoria / Victoria Falls (Mosi-ao-Tunya) desfășurat și pe teritoriul statului vecin Zimbabwe.


== Populația ==
Populația este compusă majoritar din grupuri etnice africane bantu. Limba oficială este engleza, plus 80 de dialecte și limbi locale. Religiile principale sunt creștinismul, islamul, hinduismul și religiile tradiționale.
Date demografice:
1950: 2 440 000;
1970: 4 300 000;
1980: 5 830 000;
2004: 10 462 000;
2009: cca. 13 000 000.
Circa 99% din populația Zambiei este de origine Bantu, compusă din peste 70 de triburi. Dintre ele, cel mai mare este Bemba, ai cărui locuitori trăiesc în nordul Zambiei, reprezentând 36% din întreaga populație; Nyanja, din est, reprezintă 18%, iar Tonga din sud, 15%. Importanța populației Bemba este evidentă, limba fiind un mijloc de comunicare în orașele țării. Însă limba oficială rămâne Limba engleză.
Circa 87% din populație este de religie creștină și circa 7% sunt adepți ai cultelor tradiționale tribale.
După ce Zambia și-a obținut independența în 1964, populația a crescut de peste două ori. Prin comparație cu alte state africane, Zambia este foarte urbanizată.
Lusaka, centrul administrativ al țării, și fermele coloniștilor albi au atras mâna de lucru spre centrul țării, mai ales de-a lungul căii ferate care t