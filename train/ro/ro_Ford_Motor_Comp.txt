Ford Motor Company este o corporație multinațională americană situată pe locul trei în lume la producția de automobile. În 2006, s-a clasat pe locul doi în SUA la producția de automobile cu o cotă de 17.5% în spatele General Motors care a avut 24.6% cotă dar înaintea companiei Toyota 15.4% și a companiei DaimlerChrysler 14.4%. Ford s-a clasat de asemenea pe locul șapte în topul celor mai mari companii din SUA cu venituri de aproximativ US$ 160.1 miliarde. În 2006, Ford a produs aproximativ 6.6 milioane de automobile și a avut 280.000 de angajați în aproximativ 100 de fabrici și alte facilități din întreaga lume. Compania a vândut 5,3 milioane de mașini în anul 2010, cu 771.000 mai multe decât în anul 2009.
Având sediul în Deaborn, Michigan, o suburbie a orașului Detroit, producătorul de automobile a fost fondat de către Henry Ford în anul 1903. De-a lungul timpului Ford a înglobat multe alte firme cum ar fi Lincoln și Mercury în SUA, Jaguar și Land Rover în Marea Britanie sau Volvo în Suedia. Ford deține de asemenea și 30% din Mazda.
Ford a fost tot timpul în top zece cele mai mari companii din lume în funcție de venituri iar în anul 1999 a fost printre cele mai profitabile companii din lume, și al doilea cel mai mare producător de automobile din lume.
Ford a introdus diferite metode de producere în masă a automobilelor și managementul în masă a unei forțe de muncă industriale, în special producția pe bandă rulantă a automobilelor. Combinația lui Henry Ford de fabrici eficiente, muncitori bine plătiți și prețuri mici a revoluționat lumea automobilelor iar acest proces a fost cunoscut sub numele de "Fordism".


== Istorie ==

Ford s-a lansat într-o fabrică modificată în 1903 cu 28.000 de dolari de la doisprezece investitori, în special de la John Francis Dodge și Horace Elgin Dodge care mai târziu au fondat "Compania de automobile a fraților Dodge". În timpul anilor de pionierat, compania a produs numai cateva bucăți de Ford T Model pe zi într-o fabrică pe Bulevardul Mack din Detroit, Michigan. Grupuri de câte doi-trei oameni munceau la fiecare automobil, de la componente până la comenzile de la alte companii. Henry Ford a avut 40 de ani când a înființat compania Ford, care va avea să devină una dintre cele mai mari și mai profitabile companii din lume, de asemenea fiind și printre puținele companii care au supraviețuit Marii Depresiuni. Ford este cea mai mare companie din lume aparținând unei singure familii, fiind în managementul familiei Ford de mai bine de 100 de ani.


== Corporate Governance ==
Membrii consiliului de administrație începând cu 2007 sunt: Mike Goulet, Richard Manoogian, Stephen Butler, Ellen Marram, Kimberly Casiano, Alan Mulally, Edsel Ford II, Homer Neal, William Clay Ford, Jr, Jorma Ollila, Irvine Hockaday, Jr, John L. Thornton și William Clay Ford. Principalele divizii sunt: Lewis Booth Executive Vice President la Premier Automotive Group și la Ford Europa; Mark Fields Executive Vice President la Ford Americas; Donat Leclair Executive Vice President și Chief Financial Officer; Mark A. Schulz Executive Vice President și President la Operațiuni Interne și Michael E. Bannister Group Vice President la Ford Motor Credit.


== Modele Americane ==

Ford Fiesta
Ford Focus
Ford Edge
Ford Escape
Ford Fusion (modelul american)
Ford Taurus
Ford Contour
Ford Crown Victoria, anterior LTD
Ford Mustang
Ford GT
Ford Bronco
Ford Flex
Ford Explorer
Ford Expedition
Ford Excursion
Ford Ranger
Ford Transit Connect
Ford Seria E
Ford F-150, F-250, F-350, F-450, F-550, F-650, F-750


== Modele Europene ==
Ford Ka
Ford Fiesta
Ford Kuga
Ford Focus
Ford B-MAX
Ford C-MAX
Ford Grand C-MAX
Ford Mondeo
Ford Galaxy
Fusion (modelul european)
Ford S-MAX
Ford Transit
Ford Transit Connect
Ford Cougar


== Tipuri de mașini Ford ==


== Ford în România ==
În 21 martie 2008 Ford a preluat oficial Automobile Craiova, promițând o investiție de 700 de milioane de USD în decurs de patru ani și angajarea a 9.000 de oameni. În ianuarie 2010, Ford a realizat un împrumut în valoare de 400 milioane euro de la Banca Europeană de Investiții, garantat de statul român în proporție de 80% Creditul va fi folo­sit pentru cofinanțarea unui proiect de dezvoltare a unui motor cu emisii re­duse de dioxid de carbon și a pro­ducției ulterioare la uzina din Craiova. Începuturile Ford Motor Company, fondată în 1903, și-a început relațiile cu România în anul 1928, atunci când Andrei Popovici, secretarul Legației Române la Washington, îi decernează lui Henry Ford un înalt ordin al Casei Regale ca “binefăcător al omenirii, pentru dezvoltarea industriei, a relațiilor sociale și internaționale”. În 1931, Ford deschide o firmă de vânzări în Român