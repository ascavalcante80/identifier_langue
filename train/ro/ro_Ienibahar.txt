Ienibaharul este o plantă exotică (Myrthus pimenta) ce produce niște fructe asemănătoare boabelor de piper, de formă rotundă și culoare maro-negricioasă. Mai este cunoscut și sub numele de piper jamaican, kurundu, pimenta sau piper cu aromă de cuișoare. Ienibaharul, un arbore tot timpul verde, din familia Myrtaceae, este originar din Jamaica. Numele derivă din spaniolul pimenta, adică piper.
Ienibaharul este folosit ca mirodenie în bucătărie, având un gust iute și aromat, o combinație între cuișoare, nucșoară și scorțișoară.


== Istorie ==
Cristofor Columb a fost cel care a adus planta din Caraibe, crezând ca este piper; de fapt păstăile de ienibahar seamănă foarte mult cu niște păstăi mari de piper.
Înaintea Primului Război Mondial, ienibaharul era foarte utilizat, dar în timpul războiului au fost tăiați foarte mulți arbori, iar producția nu a mai fost niciodată reluată.
Datorită denumirii de „piper cu aroma de cuișoare”, cu care este cunoscut mai ales în Europa, ienibaharul poate fi asemuit cuișoarelor, chiar confundat cu acestea.


== Zone de producție ==
Este produs mai ales în Jamaica, dar și în Guatemala, Honduras și Mexic.


== Utilizare ==

Este indicată folosirea boabelor întregi, ienibaharul pierzându-și foarte ușor aroma. Se foloseste pentru aromatizarea peștelui, marinarea cărnii de porc sau de oaie, sau la prepararea murăturilor, împreună cu hrean și piper.
Ienibaharul este una dintre principalele mirodenii ale bucătăriei caraibiene și foarte utilizat în prepararea multor feluri de mâncare în bucătăria palestiniană. Este folosit pentru aromatizarea cărnii uscate sau afumate în bucătăria mexicană și unul dintre ingredintele