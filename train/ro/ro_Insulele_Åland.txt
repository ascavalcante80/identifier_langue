Insulele Åland (pronunțat [ˈoːland]; în finlandeză Ahvenanmaa) sunt o provincie autonomă, demilitarizată și unilinguală (suedeză) a Finlandei și un grup de insule. Insulele Åland sunt situate la intrarea în Golful Botnic, centrate gravitațional la aproximativ 40 de km de coasta Suediei, și la 25 de km față de coasta Finlandei. Este vorba, de fapt, de un întreg arhipelag, egal depărtat de Stockholm și de Turku, dar întins pe aproape o treime din această distanță, ocupând mai tot accesul în Golful Botnic.
În limba română s-ar putea folosi și numele provenit din latină al insulelor, Alandia.
Limba suedeză este unica limbă oficială. Finlandeza este vorbită doar de puținii finlandezi care locuiesc în insule și asta numai între ei. Insulele Åland sunt un centru regional de turism prin piața sa fără vamă.
Capitala Insulelor Åland este Mariehamn (finlandeză Maarianhamina). Insulele au o suprafață totală de 6.784 km² și, sunt împreună cu Finlanda, parte a zonei Euro și a Uniunii Europene. Pe insule au fost numărați la recensământul din 2003 26.257 de locuitori.
Numele insulei este faimos și pentru că mai toate clasificările alfabetice profită de ortografia alternativă Aaland (cu doi de a la început). Pentru limbile daneză, suedeză și norvegiană "å" se poate "europe