Hertha Berliner Sport-Club von 1892 (cunoscut ca Hertha BSC sau Hertha Berlin) este un club de fotbal din Germania. Echipa a fost fondată în 1892, cu numele de BFC Hertha 92. Numele Hertha provine de la Nerthus, zeița fertilității la germani. Clubul a avut o ascensiune rapidă și în 1905 a câștigat prima oară campionatul Berlinului. În 1920 a fuzionat cu echipa Berliner Sport-Club. Între anii 1926 și 1931 s-a calificat de șase ori consecutiv în finala campionatului german, însă a câștigat competiția doar de două ori, în 1930 și 1931. Hertha își crease o echipă puternică în perioada interberlică fiind al doilea club ca valoare din toată Germania.
În anul 1933, campionatul a fost împărțit în șaisprezece divizii după regiune, iar Hertha Berlin a fost repartizată în Gauliga Berlin-Brandenburg. Clubul și-a continuat și aici performanțele, terminând de fiecare dată în prima jumătate a clasamentului, iar în 1935, 1937 și 1944 a cucerit liga națională.
După al doilea război mondial, trupele aliaților au desființat mai multe organizații germane, printre care și cluburi de fotbal. Hertha se număra printre acestea, și clubul a fost reînființat în 1945 cu numele de SG Gesundbrunnen, participând în campionatul Oberliga Berlin - Grupa C. Perioadele următoare au însemnat dispariția unor ligi locale, mutarea echipei în Germania de Est și în alte campionate Berlineze, până în 1963, când s-a constituit Bundesliga.
De atunci, Hertha a revenit în divizia profesionistă, dar chiar când clubul era în zona retrogradării, echipa a fost din nou desființată pentru a opri fotbalul în Berlin, și a se ridica Zidul Berlinului. Acest lucru a provocat o criză în Bundesliga, și echipa a reapărut peste alți câțiva ani de non-existență. Hertha Berlin a m