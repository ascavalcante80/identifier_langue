विकिमीडिया फाउंडेशन एक अमेरिकी गैर लाभ धर्मार्थ संगठन है, जिसका मुख्यालय सैन फ्रांसिस्को, कैलिफोर्निया, संयुक्त राज्य अमेरिका में हैं। यह फ्लोरिडा राज्य के कानूनों के तहत आयोजित किया जाता है, जहां यह शुरू किया गया था। यह कई ऑनलाइन सहयोगात्मक परियोजनाए - विकिपीडिया, विक्षनरी, विकिसोर्स, विकिमीडिया कॉमन्स, विकिन्यूज, विकिवर्सिटी, विकिमीडिया इनक्यूबेटर और मेटाविकी को संचालित करता है। विकिपीडिया दुनिया भर में सबसे अधिक देखी जाने वाली वेबसाइटों मे शीर्ष दस में स्थान रखती हैं। विकिमीडिया फाउंडेशन की उपस्थिति की आधिकारिक घोषणा विकिपीडिया के सह संस्थापक जिमी वेल्स ने २० जून २००३ को की थी। विकिमीडिया फाउंडेशन के नियम इंटरनेट पर उपलब्ध


== फाउंडेशन का उद्देश्य ==
विकिमीडिया फाउंडेशन का उद्देश्य मुफ्त लाइसेंस या सार्वजनिक कार्यक्रम (public domain) के अन्तर्गत, शैक्षणिक सामग्री एकत्रित करके विश्व के लोगों को सशक्त एवं व्यस्त बनाना, एवं इसे भूमण्डल में प्रभाविकता से प्रसारित करना है।
अध्यायों के अन्तरजाल की सहायता से, फाउंडेशन एक से अधिक भाषा के लिये विकि प्रोजेक्ट एवं अन्य प्रयत्न, जो कि उद्देश्य की और अग्रसर है, की सहायता एवं विकास के लिये मूलभूत और संगठित ढांचा प्रदान करता है। फाउंडेशन इन प्रॉजेक्ट्स की मदद से निरन्तर इंटरनेट पर मुफ्त उपयोगी सूचना उपलब्ध करायेगा।


== दानपुण्य संस्था ==
विकिमीडिया फ्लोरिडा, अमेरिका के कानून के अंतर्गत एक बिना-लाभार्जन की दानपुण्य संस्था है। पूरी तरह से हिसाब रखने वाला विकिमीडिया फाउंडेशन गाइडस्टार एवं इसकी भागीदार साइटों पर एक दानपुण्य संस्था के रूप में सूचित है। विकिमिडिया फाउंडेशन अमेरिका में ५०१(सी)(३) कर-मुक्त स्थिति में है।


== सहयोग कार्यक्रम ==
विकिमीडिया फाउंडेशन प्रसिद्ध कार्यकारी एनसायक्लोपीडिया, विकिपीडिया, २००६ के अंत तक विश्व में सबसे ज्यादा देखी जाने वाली १५ वेबसाइटों में से एक, को सहयोग देता है। जनवरी, २००१ में विकिपीडिया की स्थापना, एवं जून, २००३ में विकिमीडिया फाउंडेशन की समविष्टि से इसकी प्रगति विस्मयित रही है। अंग्रेजी-भाषा विकिपीडिया, इसका प्रथम कार्यक्रम, समाविष्टि के बाद से १.३५ लाख लेखों से आज १५० लाख लेख तक पहुंच गया है। ३९ अन्य-भाषाओं की विकिपीडिया पर अपनी भाषा में १००,००० से ज्यादा लेख लिखे जा चुके हैं।
साथ ही साथ, फाउंडेशन विकिपीडिया के अतिरिक्त, अन्य कई प्रोजेक्टों को संचालित करता है, जैसे कि विकिमीडिया कोमन्स, मुफ्त चित्रों एवं मीडिया का संग्रहण, जिसने नवंबर २००६ में दस लाख चित्रों का आंकडा पार किया है। विक्शनरी, मुफ्त शब्दकोष, ८ अलग-अलग भाषाओं में ५०,००० शब्दों से ज्यादा प्रविष्टियां रखता है, जिनमें से तीन २००,००० से ज्यादा परिभाषायें रखते हैं। विकिसोर्स, एक भौतिक स्रोत संग्रहण, लगभग १५०,००० पृष्टों का 