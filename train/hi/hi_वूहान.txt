वूहान (武汉), चीन के हुबेइ प्रान्त की राजधानी है और मध्य चीन में सबसे अधिक जनसंख्या वाला नगर है। यह जिआंघन मैदान के पूर्व में, यांग्त्ज़ी और हान नदियों के कटाव पर स्थित है। तीन बरो (नगर-प्रशासन), वूचांग, हांकोउ और हान्यांग के संगुटीकरण से उत्पन्न वूहान को "नौ प्रान्तों के सार्वजनिक मार्ग" के नाम से भी जाना जाता है; यह एक प्रमुख परिवहन केन्द्र है और दर्जनों रेलमार्ग, सड़कें और महामार्ग इस नगर से होकर जाते हैं। वूहान की जनसंख्या ९१ लाख (२००६) है, जिसमें से इसके नगरीय क्षेत्र में ६१ लाख लोग रहते हैं। १९२९ के दशक में, वूहान, वामपंथी कुओमिन्तांग (केएमटी) सरकार की राजधानी थी जिसका नेतृत्व वांग जिंग्वेइ ने चिआंग काइ-शेक के विरोध में किया था। आज वूहान की पहचान मध्य चीन के राजनीतिक, आर्थिक, सांस्कृतिक, शैक्षणिक और परिवहन केन्द्र के रूप में है।


== भूगोल और मौसम ==
वूहान, हुबेइ प्रान्त के मध्