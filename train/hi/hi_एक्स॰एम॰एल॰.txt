एक्स॰एम॰एल॰ (Extensible Markup Language या XML) एक सामान्य उपयोग की मार्कअप भाषा है। अधिक सूक्ष्म रूप मे कहें तो यह सामान्य उपयोग की विनिर्देश यानि स्पेसिफिकेशन है जो स्वानुकूल मार्कअप भाषा की रचना करने के काम आती है। एक्सटेंसिबल इसलिये क्योंकि ये प्रयोक्ताओं को अपने टैग बनाने की अनुमति देता है। क्षमल का मूल उद्देश्य है अलहदा सूचना निकायों के बीच, विशेषकर इंटरनेट द्वारा, संरचित यानी स्ट्रक्चर्ड सूचना के आदान प्रदान के लिये सुविधा प्रदान करना।


== अंतर - एच टी एम एल से ==
एक्स एस एल, एचटीएमएल से इस माने में अलग है कि एचटीएमएल में टैग और उनके attributes( लक्षण) के नाम सुनिश्चित हैं जबकि एक्सएमएल में नहीं । उदाहरणतया, HTML में एक पाराग्राफ़ को

 <p> 

टैग के साथ ही लिखा जाएगा । साथ ही इसके अंदर अगर पृष्ठभूमि का रंग लाल करना हो तो इसे इसप्रकार ही लिखा जाएगा

<p background-color="red"> अंदरूनी लेख </p> 

। जबकि एक्सएसएल में प्रयोक्ता अपने हिसाब से लिख सकता है और उसका अर्थ भी अपने हिसाब से लगा सकता है ।

<textblock>
<textbgcolor> 990000 </textbgcolor>
<text> </text>
</textblock>

चूँकि XML में प्रयोक्ता अपने हिसाब से टैग का इस्तेमाल करता है, अतः एक ख़ास काम के के लिए उसे एक ख़ास रूप में बदलना पड़ता है । जैसे वैब ब्राउज़र के लिए एचटीएमएल, या पुस्तक प्रकाशन के लिए लातेक या वर्ड फ़ार्मेट ।