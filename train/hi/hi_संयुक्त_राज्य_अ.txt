संयुक्त राज्य अमेरिका (अंग्रेज़ी: United States of America; स्पेनी: Estados Unidos de América) उत्तर अमेरिकी महाद्वीप में स्थित एक देश है। इसकी राजधानी वाशिंगटन है। संयुक्त राज्य अमेरिका उत्तर अमेरिकी महाद्वीप पर स्थित एक संघीय गणतंत्र है। सं॰ रा॰ अ॰ ५० राज्यों और एक संघीय ज़िले से बना है। इसके अतिरिक्त इसके अन्य भी बहुत से अधिनस्थ क्षेत्र हैं जो ओशिनिया और अन्य स्थानों पर भी फैले हैं। यह एक राष्ट्रप्तिय गणतंत्र है। ३०.५ करोड़ की जनसंख्या के साथ यह चीन और भारत के बाद विश्व का सबसे अधिक जनसंख्या वाला देश है यद्यपि तीसरे स्थान पर होने के पश्चात भी इसकी जनसंख्या प्रथम दो की तुलना में बहुत कम है।
उत्तर अमेरिका में इसके ४९ राज्य स्थित हैं, जिनमे से ४८ संसक्त (एक दूसरे से जुड़े हुए) है और एक राज्य अलास्का सुदूर उत्तर में जिसे अमेरिका की मुख्य भूमि से कनाडा अलगकरता है (यह कनाडा के ब्रिटिश कोलंबिया राज्य से लगा हुआ है)। एक राज्य हवाई, प्रशांत महासागर के मध्य मेंस्थित है। संघीय राजधानी वाशिंगटन देश के पूर्वी भाग में, कोलंबिया ज़िले में स्थित है, मेरिलैंड और वर्जिनिया के मध्य में स्थित है।


== नाम ==
संयुक्त राज्य अमेरिका, यह नाम थॉमस पेन द्वारा सुझाया गया था और ४ जुलाई, १७७६ के स्वतंत्रता के घोषणापत्र में आधिकारिक रूप से प्रयुक्त किया गया। लघु रूप से इसके लिए बहुधा संयुक्त राज्य का भी उपयोग किया जाता है। हिन्दी भाषा में 'संयुक्त राज्य' या 'संयुक्त राज्य अमेरिका' के स्थान पर केवल 'अमेरिका' या'अमरीका' (अब प्राय: अप्रचलित) कहने का ही प्रचलन है, जो इस देश के लघु नाम के रूप मे उपयोग में लाया जाता है।


== इतिहास ==


=== स्वतन्त्रता और विस्तार ===
संयुक्त राज्य अमेरिका की स्थापना की आधिकारिक तिथि ४ जुलाई, १७७६ है, जब द्वितीय महाद्विपीय कांग्रेस ने १३ अलगाववादी उपनिवेशिक राज्यों के प्रतिनिधि स्वरूप स्वतन्त्रता के घोषणापत्र पर हस्ताक्षर किए। पर सरकार के मूलभूत ढाँचे में सन् १७८८ में बहुत परिवर्तन किए गए जब लेख संघ (आर्टिकल्स ऑफ कॉन्फेडरेशन) के स्थान पर अमेरिकी संविधान को लाया गया।
सरकारी राजधानी के फिलाडेल्फिया स्थानांतरित होने से पूर्व, न्यूयॉर्क नगर एक वर्ष तक संघिइय राजधानी था। १७९१ में, राज्यों ने अधिकार विधेयक को पारित किया, संविधान में वे दस संशोधन करने के लिए जो व्यक्तिगत स्वतंत्रता और कानूनी सुरक्षा की सीमा के संघीय प्रतिबंधों को निषिद्ध कर दे। उत्तरी राज्यों ने १७८० से १८०४ के बीच दास प्रथा को प्रतिबंधित कर दिया, लेकिन दक्षिणी राज्यों में यह प्रथा जारी रही। सन् १८०० में नया बसा वॉशिंगटन डी॰ सी॰ संघीय सरकार और राष्ट्र की नई राजधानी बना।
नए नवेले देश ने अपनी सीमाओं का पश्विम की ओर विस्तार करने के लिए स्थानीय इंडियन लोगों पर युद्धचक्र आरंभ किया जो उन्नीसवीं सदी के अंत तक चला और स्थानीय अमेरिकीयों को अपनी भूमियों से हाथ धोना पड़ा। १८१२ में ब्रिटेन के साथ हुए युद्ध के कारण, जो बरबरी का रहा, अमेरिकी राष्ट्रवाद को प्रबलता मिली। १८४६ में ब्रिटेन के साथ हुई [[ओरेगॉन संधि]] के कारण अमेरिका को वर्तमान अमेरिकी उत्तरपश्चिम पर नियंत्रण मिला। १८४८ में मेक्सिको में अमेरिकी हस्तक्षेप के कारण कैलिफोर्निया और वर्तमान अमेरिकी दक्षिणपश्चिम का अमेरिका में विलय हो गया। १८४८-१८४९ के कैलिफोर्निया स्वर्ण दौड़ (कैलिफोर्निया गोल्ड रश) के कारण यह विस्तार