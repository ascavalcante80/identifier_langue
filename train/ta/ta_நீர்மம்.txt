நீர்மம் (இலங்கை வழக்கு: பாயம்) (திரவம், liquid) என்பது நீர் வடிவில் இருக்கும் ஒரு பொருள். நீர், எண்ணெய், உருகிய மாழை (உலோகம்), பழச்சாறு போன்றவை நீர்மப் பொருள்கள் ஆகும். ஒரு பொருள் இயல்பாய் உள்ள நான்கு நிலைகளில் நீர்ம நிலையும் ஒன்று. நீர்மப்பொருளின் சில அடிப்படைப் பண்புகள்:
நீர்மப்பொருள் தனக்கென ஒரு வடிவம் கொள்ளாது, தான் இருக்கு கொள்கலத்தின் வடிவைக் கொண்டு இருக்கும்.
நீர்மப்பொருளை ஒரு கொள்கலத்தில் இருந்து மற்றொரு கொள்கலத்திற்கு ஊற்ற முடியும்.
நீர்மத்தில் இருக்கும் அணுக்கள் ஒன்றுக்கொன்று நிலைத்த இணைப்பு ஏதும் கொண்டிராது.
நீர்மத்தில் இருக்கும் அணுக்களோ மூலக்கூறுகளோ நீர்மத்துக்குள் வெவ்வேறு இடங்களுக்கு நகர்ந்து அலைந்து கொண்டு இருக்கும்.
நீர்மத்தில் உள்ள அணுக்களுக்கு இடையே அல்லது மூலக்கூறுகளுக்கு இடையே உள்ள தொலைவு அணுக்களின் அல்லது மூலக்கூறுகளின் அளவைவிட பல மடங்கு பெரிதாக இருக்க