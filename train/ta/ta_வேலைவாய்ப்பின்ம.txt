வேலைவாய்ப்பின்மை என்பது ஒரு நபர் வேலை செய்யத் தயாராகவும் விருப்பத்துடனும் இருந்து ஆனால் அவர் தற்போது வேலையின்றி இருக்கிறார் என்பதைக் குறிப்பிடுவதாகும். வழக்கமாக வேலைவாய்ப்பின்மையின் விகிதத்தைப் பயன்படுத்தி மேலோங்கப்படும் வேலைவாய்ப்பின்மை அளவிடப்படுகிறது. இங்கு தொழிலாளர் ஆற்றலில் வேலையில்லாதவர்களைக் கொண்டு சதவீதம் வரையறுக்கப்படுகிறது. மேலும் வேலைவாய்ப்பின்மை விகிதமானது பொருளாதார ஆய்வுளிலும் மற்றும் பெருமப்பொருளியலின் நிலையின் அளவாக அமெரிக்க கலந்துரையாடல் மன்றத்தின் முன்னணி சுட்டிக்காட்டியின் பொருளாதாரச் சுட்டியாகவும் பயன்படுத்தப்படுகிறது.
பெரும்பாலான பொருளாதாரப் பள்ளிகள் ஊதியங்கள் சந்தை நிலவர விகிதத்தை விட அதிகமாக இருப்பதே தன்னிச்சையற்ற வேலைவாய்ப்பின்மையின் காரணம் என ஏற்றுக்கொள்கின்றன. எனினும் இது ஏன் இவ்வாறு இருக்கிறது என்பதில் சில கருத்து வேறுபாடுகளும் இருக்கின்றன: பொருளியலாளர்கள் தொழில் இறக்க நிலையில் இருக்கும் போதும் ஊதியம் அதிகமாகவே நீடித்திருக்கிறது. ஏனெனில் அவர்கள் இயல்பாகவே 'விடாப்பிடியாக' இருக்கிறார்கள் என்று வாதிடுகிறார்கள். எனினும் மற்றவர்கள்  குறைந்த பட்ச ஊதியம் மற்றும் தொழிற்சங்க நடவடிக்கைகள் அவர்களை உயர்வாக வைத்திருக்கிறது என்று வாதிடுகிறார்கள்.
பொருளாதாரத்தில் (சுழல் வேலைவாய்ப்பின்மை) சரக்குகள் மற்றும் சேவைகளுக்கான பற்றாக்குறையான செயல்திறமிக்க தேவைகளின் முடிவாக வேலைவாய்ப்பின்மை ஏற்படுகிறது என கெய்னீசியன் பொருளியல் வலியுறுத்துகிறது. மற்றவர்கள் கட்டமைப்பு பிரச்சினைகள் மற்றும் தொழிலாளர் சந்தைகளில் அமைந்திருக்கும் திறமையின்மைகள் (கட்டமைப்பு வேலைவாய்ப்பின்மை) ஆகியவற்றைக் குறிப்பிடுகிறார்கள். முதல்தர அல்லது புதிய முதல்தர பொருளாதாரம் இந்த விளக்கங்களை நிராகரிக்கிறது. மேலும் மிகவும் கண்டிப்பான முறையில் குறைந்தபட்ச ஊதியச் சட்டங்கள், வரிகள் மற்றும் மற்ற ஒழுங்குபடுத்து முறைகள் போன்றவற்றை வெளியிலிருந்து தொழில் சந்தையின் மேல் சுமத்துகிறது. இவை பணியாளர்கள் தேர்வு செய்யப்படுவதைச் சோர்வடையச் செய்யலாம் (முதல்தர வேலைவாய்ப்பின்மை). எனினும் மற்றவர்கள் வேலைவாய்ப்பின்மையை பெரும்பாலும் வேலையில்லாமல் இருப்பவர்களின் தன்னிச்சையான தேர்வுகளின் காரணமாகவே ஏற்படுவதாகப் பார்க்கிறார்கள் (பிறழ்ச்சி வேலைவாய்ப்பின்மை). மாறாக சிலர் பாதகம் விளைவிக்கும் தொழில்நுட்பங்கள் அல்லது உலகமயமாக்கல் ஆகியவற்றினால் வேலைவாய்ப்பின்மை ஏற்படுவதாகக் குற்றம்சாட்டுகிறார்கள்.
வேலைவாய்ப்பின்மை எப்படி துல்லியமாக கணக்கிடுவது என்பதிலும் கருத்து வேறுபாடுகள் நிலவுகின்றன. வெவ்வேறு நாடுகள் மாறுபட்ட நிலைகளில் வேலைவாய்ப்பின்மையைச் சந்திக்கின்றன. வழக்கமாக ஐரோப்பிய ஒன்றியத்தில் உள்ள மற்ற நாடுகளைக் காட்டிலும் USA குறைவான வேலைவாய்ப்பின்மை நிலையைச் சந்திக்கிறது. எனினும் இதில் UK மற்றும் டென்மார்க், சிறப்பாக செயலாற்றும் இத்தாலி மற்றும் பிரான்ஸ் போன்ற நாடுகளில் மாறுபாடுகளும் இருக்கிறது. மேலும் இது பொருளாதார சுழற்சிகள் முழுவதும் நேரத்திற்கு நேரம் மாறுபடுகிறது (எ.கா. தீவிர வீழ்ச்சி).


== ஓகூன்'ஸ் விதி ==
ஓகூன்'ஸ் விதி ஆற்றல் மிக்க GDP க்கு தொடர்புபடுத்தும் போது ஒவ்வொரு 3% GDP சரிகிறது. வேலைவாய்ப்பின்மை (மொத்த பணியாற்றலில்) 1% அதிகரிக்கிறது எனக் குறிப்பிடுகிறது. பொருளாதாரம் ஆக்கவளமுடைய செயல்திறனில் இயக்கப்படும் போது அது வேலைவாய்ப்பின்மையின் இயல்பான விகிதத்தைச் சந்திக்கும்.
U= ^u-h[100(y/yn)-100]


== தன்னிச்சையற்ற வேலைவாய்ப்பின்மை ==
பொதுவான தேற்றத்தில் கெய்னீஸ் புதிய-முதல்தர பொருளாதாரத் தேற்றம் பொருளாதாரத் தேக்கத்தின் போது அதிக சேமிப்பு மற்றும் தனியார் முதலீட்டாளர் துணிவின்மை போன்ற காரணங்களால் பயன்படுத்தப்படவில்லை என வாதிட்டார். அதன் விளைவாக மக்கள் வேலையில் இருந்து தன்னிச்சையற்ற முறையில் தூக்கி எறியப்பட்டனர். மேலும் அவர்களால் புதிய வேலையைத் தேடிக் கொள்ளவும் முடியவில்லை.
புதிய முதல் தர மற்றும் கெய்னீசியன் தேற்றங்களுக்கு இடையே உள்ள இந்த முரண்பாடுகள் அரசுக் கொள்கையின் கடுமையான தாக்கம் கொண்டுள்ளன. அரசின் நோக்கம் ஆதாயங்களை அதிகரித்தல், அரசாங்க வேலைகள் மற்றும் வேலை தேடுபவர்களை புதிய தொழிலின் மீது கவனம் செலுத்துதல், மற்றொரு நகரத்திற்கு மாறுவதற்கு ஊக்கப்படுத்துதல் ஆகியவற்றின் மூலமாக வேலைவாய்ப்பின்மையைச் சுருக்குவதும் நீக்குவதும் ஆகும்.
தன்னிச்சையற்ற வேலைவாய்ப்பின்மை விவசாய சமூகங்களில் ஏற்படுவதில்லை. மேலும் வளர்ச்சியடையாத நாடுகள் என அதிகாரப்பூர்வமாக ஏற்றுக் கொள்ளப்பட்ட நாடுகளிலும் இல்லை. ஆனால் ஆப்பிரிக்கா மற்றும் இந்தியா/பாகிஸ்தானின் பெரு-நகரங்கள் போன்ற நகரிய சமூகங்களில் ஏற்பட்டது. சில சமூகங்களில் ஒரு திடீரென வேலை இழந்த நபர் தங்கள் அத்தியாவசியத் தேவைகளுக்காக ஏதேனும் ஒரு ஊதியத்தில் ஒரு வேலையோ, ஒரு தொழில்முனைவோராகவோ அல்லது அடிமட்ட பொருளாதாரத்தில் விரைவாக செயல்படுபவர்களுடன் இணைதல் போன்றவற்றையோ சந்திக்க வேண்டியிருக்கிறது.
எஹ்ரென்ரெய்ச்சால் எழுதப்பட்ட கதைகளில் விவரக்கதைப் பார்வை, பவுர்டியு விவரக்கதை சமூகவியல், மற்றும் ஜான் ஸ்டெயின்பெக்கின் த கிரேப்ஸ் ஆஃப் வ்ராத் போன்ற சமூக பாதிப்புள்ள நாவல்கள் ஆகியவற்றில் தன்னிச்சையற்ற வேலைவாய்ப்பின்மை விவாதிக்கப்படுகிறது.


== தீர்வுகள் ==
சமூகங்கள் முடிந்தவரை பல மக்களை பணியில் இருக்கவைக்க பல மாறுபட்ட மதிப்பீடுகளை முயற்சிக்கின்றன. எனினும் வேலைவாய்ப்பின்மையின் இயல்பான விகிதம் தவிர மற்ற வேலைவாய்ப்பின்மைக் குறைப்பு முயற்சிகள் பொதுவாக தோல்வி அடைகின்றன. அதன் முடிவுகள் குறைவான வெளியீடுகளை மட்டுமே தருகின்றன மேலும் பணவீக்கத்தை அதிகரிக்கின்றன.


=== தேவைப் பகுதி ===
முதல்தர பொருளாதாரத் தேற்றத்தின் படி, சந்தைகள், வழங்கல் தேவைக்குச் சமமாய் இருக்கும்போது சமநிலை அடையும்; சந்தை விலைக்கு விற்க நினைக்கும் ஒவ்வொருவராலும் அதைச் செய்ய இயலும். அந்த விலைக்கு விற்க முடியாது என்று நினைப்பவர்கள் விற்க முடியாது; தொழிலாளர் சந்தையில் இது முதல்தர வேலைவாய்ப்பின்மை எனப்படுகிறது. தொழிலாளர்களுக்கான தேவைகளின் அதிகரிப்பு பொருளாதாரத்தை தேவை வளைவு, அதிகரிக்கும் ஊதியம் மற்றும் வேலை ஆகியவற்றை நோக்கி நகர்த்தலாம். பொருளாதாரத்தில் தொழிலாளர்களுக்கான தேவை சரக்குகள் மற்றும் சேவைகளுக்கான தேவையிலிருந்து பெறப்படுகிறது. அதே போல் பொருளாதாரத்தில் சரக்குகள் மற்றும் சேவைகளுக்கான தேவைகள் அதிகரித்தால் தொழிலாளருக்கான தேவை அதிகரிக்கும், வேலைவாய்ப்பு மற்றும் ஊதியம் அதிகரிக்கும். பணம்சார் கொள்கை மற்றும் அரசுக்கருவூலக் கொள்கை இரண்டும் பொருளாதாரத்தில் குறைந்த கால வளர்ச்சியை அதிகப்படுத்தப் பயன்படுத்தப்படலாம். அது தொழிலாளர்களுக்கான தேவையை அதிகரிக்கும் மற்றும் வேலைவாய்ப்பின்மையைக் குறைக்கும்.


=== வழங்கல் பகுதி ===
எனினும் தொழிலாளர் சந்தை ஆற்றல் வாய்ந்ததல்ல: அது தெளிவானதும் அல்ல. குறைந்த பட்ச ஊதியம் மற்றும் யூனியன் நடவடிக்கைகள் ஊதியத்தை சரிவிலிருந்து தடுத்து வைத்திருக்கும். அதாவது பலரும் தங்கள் தொழிலாளர்களை நடைமுறை விலைக்கு விற்க நினைத்திருப்பார்கள் ஆனால் அவர்களால் முடியாது. வழங்கல்-பகுதி கொள்கைகள் தொழிலாளர் சந்தையை மிகவும் நெகிழ்வுடையதாகச் செய்வதன் மூலம் தீர்வு காணப்படலாம். இதில் குறைந்த பட்ச ஊதியத்தை நீக்குதல் மற்றும் யூனியன்களின் ஆற்றலைக் குறைத்தல் ஆகிய இரண்டும் அடங்கியுள்ளது. மற்ற வழங்கல் பகுதி கொள்கைகள் முதலாளிகளுக்கு பணியாளர்கள் மிகவும் ஈர்க்கப்படக்கூடியவர்களாக இருப்பதற்கு கல்வியைப் பயன்படுத்துதல் உள்ளிட்டவை ஆகும்.
வழங்கல் பகுதி மறுவடிவமைப்புகள் கூட நீண்ட-கால வளர்ச்சியை அதிகரிக்கும். இந்த அதிகரித்த சரக்குகள் மற்றும் சேவைகளின் வழங்கலுக்கு அதிகமான பணியாளர்கள் தேவைப்படும். அதனால் வேலைவாய்ப்பு அதிகரிக்கும். தொழில்களில் வரிகளைக் குறைத்தல் மற்றும் நிபந்தனைகளைக் குறைத்தல் உள்ளிட்டவை வேலைகளை உருவாக்கும் மற்றும் வேலைவாய்ப்பின்மையைக் குறைக்கும் என வழங்கல் பகுதி கொள்கைகளில் வாதிடப்படுகிறது.


== வேலைவாய்ப்பின்மையின் வகைகள் ==
பொருளாதார இலக்கியத்தில் பல்வேறு விளக்கங்கள் தன்னிச்சையான மற்றும் தன்னிச்சையற்ற வேலைவாய்ப்பின்மைக்கு இருந்த போதும் ஒரு எளிமையான மேம்பாடு பொதுவாக பயன்படுத்தப்படும். தன்னிச்சையான வேலைவாய்ப்பின்மை தனிநபர்களின் முடிவுகளின் தன்மையைப் பொருத்ததாகும். அதேசமயம் தன்னிச்சையற்ற வேலைவாய்ப்பின்மை தனிநபர்கள் இயக்கப்படும் சமூக-பொருளாதார சூழ்நிலைகள் (சந்தை வடிவமைப்பு, அரசாங்க தலையீடு மற்றும் மொத்த தேவையின் நிலை உள்ளிட்டவை) காரணமாக ஏற்படுகிறது. இந்த சொற்களில் மிகுதியான அல்லது பெரும்பாலான பிறழ்ச்சி வேலைவாய்ப்பின்மை தன்னிச்சையானதாக இருக்கிறது. பின்னர் அது தனித்த தேடல் பண்புகளை வெளிப்படுத்துகிறது.
மற்றொரு வகையில் சுழல் வேலைவாய்ப்பின்மை, கட்டமைப்பு வேலைவாய்ப்பின்மை மற்றும் முதல்தர (இயற்கையான) வேலைவாய்ப்பின்மை போன்றவை இயல்பாக பெருமளவில் தன்னிச்சையற்றதாக இருக்கின்றன. எனினும் கட்டமைப்பு வேலைவாய்ப்பின்மை தோன்றுவதற்கு வேலையில்லாமல் இருப்பவர் கடந்த காலத்தில் எடுத்த தேர்ந்தெடுப்புகளின் பிரதிபலிப்பு காரணமாக இருக்கலாம். அதே சமயம் முதல்தர (இயற்கையான)வேலைவாய்ப்பின்மை தொழிலாளர் யூனியன்கள் மற்றும்/அல்லது அரசியல் கட்சிகள் ஆகியோரால் உருவாக்கப்படும் சட்டம் சார்ந்த மற்றும் பொருளாதாரம் சார்ந்த தேர்ந்தெடுப்புகளின் முடிவுகளால் நிர்ணயிக்கப்படலாம். அதனால் நடைமுறையில் தன்னிச்சையான மற்றும் தன்னிச்சையற்ற வேலைவாய்ப்பின்மை இடையே உள்ள வேறுபாடுகளைக் கண்டறிவது மிகவும் சிரமமானதாகும். தன்னிச்சையற்ற வேலைவாய்ப்பின்மையின் தெளிவான நிலைகள், ஊதியங்கள் ஏற்றவாறு இருந்த போதும் வேலையில்லாத பணியாளர்களைக் காட்டிலும் சில பணியிடங்களே இருத்தல் நிலையாகும். அதனால் அனைத்து பணியிடங்களும் நிரப்பப்பட்டாலும் அவை வேலையில்லாத பணியாளர்களாகவே இருக்க வேண்டும். பெருமபொருளாதார ஆற்றல்கள் சிறுமபொருளாதார வேலைவாய்ப்பின்மையை வழிநடத்தும் நிலைகள், சுழல் வேலைவாய்ப்பின்மையின் நிலையாக இருக்கிறது. மேலும் காண்க: வேலைவாய்ப்பின்மை வகைகள்


=== பிறழ்ச்சி வேலைவாய்ப்பின்மை ===
ஒரு பணியாளர் ஒரு வேலையிலிருந்து மற்றொரு வேலைக்கு மாறும் போது பிறழ்ச்சி வேலைவாய்ப்பின்மை ஏற்படுகிறது. ஒருவர் வேலை தேடும் காலத்தில் அவர் பிறழ்ச்சி வேலைவாய்ப்பின்மையைச் சந்திக்கலாம். இது புதிதாக பட்டம் முடித்து வந்து வேலை தேடுவோருக்கும் பொருந்தும். இது பொருளாதாரத்தின் ஆக்கத்திறனுள்ள பகுதியின் எடுத்துக்காட்டு ஆகும். இதில் பணியாளர்களின் நீண்ட கால நலன் மற்றும் பொருளாதார செயல்திறன்கள் இரண்டும் அதிகரிக்கும் மற்றும் இது தன்னிச்சையான வேலைவாய்ப்பின்மையின் ஒரு வகையாகும். இது தொழிலாளர் சந்தையில் நிறைவுறாத தகவல்களின் விளைவாக ஏற்படுவதாகும். ஏனெனில் வேலை தேடுபவர்களுக்கு குறிப்பிட்ட பணியிடத்திற்கு அவர்கள் தேர்வு செய்யப்படுவார்கள் என்று தெரிந்தால் கிட்டத்தட்ட புதிய வேலையைப் பெறுவதற்கு நேரம் விரயம் ஆகாது. அது இந்த வகை வேலைவாய்ப்பின்மையைக் குறைக்கும்.
பிறழ்ச்சி வேலைவாய்ப்பின்மை என்பது பொருளாதாரத்தில் எப்போதுமே இருக்கும் ஒன்றாகும். அதனால் தன்னிச்சையற்ற வேலைவாய்ப்பின்மையின் நிலை என்பது உண்மையில் வேலைவாய்ப்பின்மை வீதத்திலிருந்து பிறழ்ச்சி வேலைவாய்ப்பின்மை வீதத்தக் கழித்து கணக்கிடுவதாகும். அதாவது வேலைவாய்ப்பின்மையின் அதிகரித்தல் அல்லது குறைதல் ஆகியவை பொதுவாக எளிமையான புள்ளிவிவரங்களையே வெளிப்படுத்துகின்றன.


=== முதல்தர வேலைவாய்ப்பின்மை ===
முதல்தர அல்லது உண்மையான-ஊதிய வேலைவாய்ப்பின்மை ஒரு வேலைக்கான ஊதியம் சந்தை-நிலவர நிலையை விட அதிகமாக இருக்கும் போது ஏற்படுகிறது. தன்விருப்ப மனப்போக்கை ஆதரிக்கும் எஃப்.எ. ஹாயக் போன்ற பொருளியலாளர்கள் பொருளாதாரத்தில் வேலைகளின் நிலைகளை அதிகரிக்கும் முயற்சியாக அரசாங்கத் தலையீடுகள் ஏற்படும் போது வேலைவாய்ப்பின்மை மேலும் அதிகரிக்கிறது என வாதிடுகின்றனர். எடுத்துக்காட்டாக குறைந்த பட்ச ஊதியம் சந்தைச் சமநிலைக்கு மேல் சில ஆற்றல்களுடன் தொழிலாளர்களின் விலையை அதிகரிக்கும். இதன் விளைவாக ஒரு நபர் கிடைக்கும் விலைக்கு வேலை செய்ய விருப்பமுடன் இருந்தாலும் ஊதியம் அவருடைய மதிப்பைவிட அதிகமான தொகைக்குக் கட்டாயப்படுத்தும் நிலை அவரை ஒரூ வேலையில்லாதவராக்கும். பணிநீக்கங்களைக் கட்டுப்படுத்தும் விதிகள் தொழில்களில் பணியமர்த்தும் ஆர்வத்தைக் குறைக்கும். இதனால் பணியமர்த்தல் மிகவும் கடினமானதாகிறது. இது பல இளம் மக்களை வேலையில்லாதவர்கள் ஆக்கிவிடும் மற்றும் அவர்களால் வேலை தேட முடியாது என்று அவர்கள் நம்புகிறார்கள்.
முர்ரே ரோத்பார்ட் போன்ற சிலர், சமுதாயப் புறக்கணிப்புகள் கூட ஊதியத்தை சந்தை நிலவர நிலைக்குச் சரிவதைத் தடுக்கலாம் என கருத்து தெரிவிக்கின்றனர்.


==== சுழல் அல்லது கெய்னீசியன் வேலைவாய்ப்பின்மை ====
சுழல் அல்லது கெய்னீசியன் வேலைவாய்ப்பின்மை, தேவைக் குறைபாடுள்ள வேலைவாய்ப்பின்மை என்றும் அழைக்கப்படும். இது பொருளாதாரத்தில் போதுமான மொத்தத் தேவை இல்லாத போது ஏற்படுகிறது. இது தொழில் சுழற்சி பின்னடைதல் மற்றும் ஊதியம் சமநிலை நிலைக்கு ஏற்றார்போல் சரியாமை போன்ற காரணங்களால் ஏற்படுகிறது.


=== கட்டமைப்பு வேலைவாய்ப்பின்மை ===
கட்டமைப்பு வேலைவாய்ப்பின்மை பணியாளர்கள் மற்றும் ஆற்றல்மிக்க தொழிலாளர்களுக்கு இடையில் வழங்கப்படும் வேலையில் ஏற்படும் பொருந்தாமையின் காரணமாக ஏற்படுகிறது. இது புவியியல் இடங்கள், திறன் மாறுபாடுகள் மற்றும் மற்ற பல காரணிகள் தொடர்புடையதாக இருக்கலாம். சில பொருந்தாமை ஏற்பட்டால் பிறழ்ச்சி வேலைவாய்ப்பின்மையும் இதே போன்று மிகவும் முக்கியத்துவம் வாய்ந்ததாக இருக்கும். - எடுத்துக்காட்டாக 1990களின் பிற்பகுதியில் தொழில்நுட்ப குமிழ் ஏற்பட்டு கணினி வல்லுநர்களுக்கான தேவை உருவானது. 2000–2001 ஆம் ஆண்டுகளில் இந்த குமிழ் வீழ்ச்சி அடைந்தது. விரைவில் வீட்டுக் குமிழ் தோன்றியது. அது வீடு-மனை தொழில் பணியாளர்களுக்கான தேவையை உருவாக்கியது. மேலும் பல கணினிப் பணியாளர்கள் வேலை தேடுவதற்கு மீண்டும் பயிற்சியெடுக்க வேண்டியிருந்தது.
ஆண்ட்ரே கோர்ஸ் நவீன சமூகத்தில் கட்டமைப்பு வேலைவாய்ப்பின்மை நிரந்தரமானதாக இருக்கும் என நம்புவதாகக் குறிப்பிட்டார். மைக்ரோசிப் புரட்சி மற்றும் கணினி அறிவியலில் ஏற்பட்ட வெடிப்பு மற்றும் வேலையை இயந்திரமயமாக்கல் போன்றவை வளர்ச்சி குன்றிய தொழில்வாய்ப்புள்ள நாடுகளில் கூட உற்பத்தியை அதிகரித்துள்ளது.
பொருளாதாரத்தில் நோபல் நினைவுப் பரிசு வென்றவரான பால் க்ரூக்மேன், இந்த வாதத்தை மறுத்தார். மேலும் "ஒரு பிரச்சினையினால் முதலாளித்துவம் பாதிக்கப்படாது ... அது அதன் சொந்த நன்மைக்காக மிகவும் பலனளிக்கக் கூடியவகையில் செயல்படும்" என்று வாதிட்டார்.


=== நீண்ட-கால வேலைவாய்ப்பின்மை ===
ஐரொப்பிய ஒன்றிய புள்ளியியல் சான்றின் படி ஒரு ஆண்டுகளுக்கும் மேலாக தொடர்ந்திருக்கும் வேலைவாய்ப்பின்மை பொதுவாக இவ்வாறு வரையறுக்கப்படுகிறது. இது சமூக விலக்கலின் முக்கிய சுட்டிக்காட்டியாக இருக்கிறது.


== வேலைவாய்ப்பின்மைக்கான விலைகள் ==


=== தனிப்பட்ட முறையில் ===

வேலைவாய்ப்பில்லாத தனிநபர்கள் நிதிசார் கடமைகளைச் சந்திக்கத் தேவையான பணத்தைச் சம்பாதிக்க முடியாது. அடமானப் பணம் செலுத்துதல் அல்லது வாடகை செலுத்துதல் போன்றவற்றிற்கு பணம் செலுத்த முடியாததால் அனுபவ உரிமை விலக்குதல் அல்லது வெளியேற்றப்படல் போன்ற நடவடிக்கைகளின் மூலமாக வீடில்லாத நிலைக்கு ஏதுவாகலாம். வேலைவாய்ப்பின்மை நோய்க்கு ஆளாகும் பண்பை அதிகரித்து ஊட்டச்சத்துக்குறைவு, உடல்நலக்குறைவு, மன அழுத்தம் மற்றும் சுய-மதிப்பு இழத்தல் போன்றவை ஏற்பட்டு மன உளைச்சலுக்கு வழிவகுக்கும். சோசியல் இண்டிகேட்டர்ஸ் ரிசர்ச்சில் வெளியிடப்பட்ட ஒரு ஆய்வின் படி நேர்மறை மனப்போக்கு உள்ளவர்கள் கூட வேலையில்லாதவராக இருக்கும் சூழ்நிலையில் ஒரு விசயத்திலிருக்கும் பிரகாசமான பகுதியைக் கண்டறிய சிரமப்படுகிறார் என்று கண்டறியப்பட்டது. 16 இலிருந்து 94 வயது வரையுள்ள ஜெர்மன் பங்களிப்பாளர்களில் இருந்து பெறப்பட்ட நேர்காணல்கள் மற்றும் தரவைப் பயன்படுத்திய தன்னிச்சையான மாணவர்கள் எண்ணிக்கை அல்லாமல் தனிநபர்கள் மன அழுத்தத்தை வாழ்வில் எதிர்கொள்ளுதல் உள்ளிட்ட ஆய்வில் ஆய்வாளர்கள் நேர்மறையாளர்கள் கூட வேலையில்லாமல் இருக்கும் போது சிக்கலுக்குள்ளாகிறாகள் என நீருபித்தனர்.
டாக்டர். எம். பிரென்னர் 1979 ஆம் ஆண்டில் "உளவியலில் சமூகச் சூழ்நிலையின் பங்களிப்பு" என்ற தலைப்பில் ஆய்வை நடத்தினார். வேலையில்லாதோர் எண்ணிக்கையில் ஒவ்வொரு 10% அதிகரிப்பில் மொத்த இறப்பு வீதம் 1.2% ஆகவும், இதயகுழலிய நோய் அதிகரிப்பு 1.7% ஆகவும், 1.3% அதிக சிர்ரோசிஸ் நோயாளிகள், 1.7% அதிக தற்கொலைகள்,4.0% அதிக கைதுகள் மற்றும் 0.8% அதிக தாக்குதல்கள் காவல்துறையிடம் கூறப்பட்டிருத்தல் போன்றவை ஏற்பட்டிருந்தது என்று பிரென்னர் கண்டறிந்தார். கிறிஸ்டோபர் ரூமால் செய்யப்பட்ட ஒரு மிகவும் சமீபத்திய ஆய்வில் பொருளாதாரச் சரிவால் உடல்நிலையில் ஏற்படும் விளைவுகள் பற்றி ஆய்வு செய்யப்பட்ட பல்வேறு கணக்கீடுகளில் பொருளாதாரச் சரிவினால் சமயத்தில் உண்மையில் உடல்நிலை முன்னேற்றம் அடைவதாகக் கண்டறியப் பட்டது. குற்றங்களில் பொருளாதார இறக்கம் ஏற்படுத்தும் தாக்கத்தைப் பார்க்கும் போதும் தீவிர வீழ்ச்சியின் போதும் குற்றம் நடைபெறும் வீதம் குறைந்திருக்கவில்லை. ஏனெனில் அமெரிக்காவில் வேலைவாய்ப்பின்மை காப்புறுதியில் பொதுவாக ஒருவர் வேலையில் இருந்த போது வாங்கிய தொகையில் 50% வருவாயைக் கூட நிரப்புவதில்லை (மேலும் ஒருவர் எப்போதுமே அந்தளவு பெறமுடியாது). வேலையில்லாதவர்கள் பொதுவாக உணவுப் பத்திரம் அல்லது சேர்க்கப்பட்ட கடன் போன்ற பொதுநலத் திட்டங்களில் போய் முடிவடைகின்றனர். பொதுநலன் மற்றும் உணவுப் பத்திரம் போன்ற வடிவங்களில் அரசாங்கத் தொகைகள் அதிகளவில் பரிமாறப்படுவது உற்பத்திச் செய்யப்படக்கூடிய பொருளாதாரச் சரக்குகள் செலவிடுதலைக் குறைத்துவிடுகிறது. GDP யும் குறைந்துவரும்.
பொதுநல நிலையுடன் (அதன் வேலைவாய்ப்பின்மை காப்புறுதி ஆதாயங்களுடன்) கூடிய வேலைவாய்ப்பின்மையுடன் ஒப்பிடும் போது பெரும்பாலான குறைந்த-வருவாய் வேலைகள் உண்மையில் சிறந்த தேர்ந்தெடுப்பு இல்லை என சிலர் நம்புகின்றனர். இருந்த போதும் வேலைவாய்ப்பின்மை காப்புறுதி ஆதாயங்களை கடந்த காலத்தில் வேலை ஏதும் செய்திராமல் இருந்தால் வாங்குவது மிகவும் சிரமமானது அல்லது வாங்குவதற்கு வாய்ப்பே இல்லை. இந்த வேலைகள் மற்றும் வேலைவாய்ப்பின்மை ஆகியவை அவர்கள் மாற்று ஆட்களாக இருப்பதைவிட அவர்களை மிகவும் முழுமையாக்குகிறது. (இந்த மாற்று-ஆட்களுக்கான வேலைகள் பொதுவாக குறைந்த-காலத்திற்கே எடுக்கப்படுகின்றன. அவர்கள் மாணவர்களாகவோ அல்லது அனுபவம் அடைய வேண்டும் என்பதற்காக வந்தவர்களாகவோ இருப்பார்கள்; பெரும்பாலான குறைந்த-ஊதிய வேலைகளில் வாணிகம் செய்து முடித்த அளவு அதிகமாக இருக்கும்) வேலைவாய்ப்பின்மை காப்புறுதி குறைந்த-ஊதியம் பெறும் பணியாளர்களுக்கும் தொடர்ந்து வழங்கப்படுகிறது. அதே சமயம் முதலாளிகள் தேர்ந்தெடுக்கும் மேலாண்மை நுட்பங்கள் (குறைந்த ஊதியம் மற்றும் ஆதாயங்கள், முன்னேற்றத்திற்கு சில வாய்ப்புகளாக அமையும்) வேலைவாய்ப்பின்மை காப்புறுதியை மனதில் வைத்தே உருவாக்கப்படுகிறது. இந்த இணைதல் வேலைவாய்ப்பின்மையின் ஓரு வகையான பிறழ்ச்சி வேலைவாய்ப்பின்மையின் இருப்பை ஊக்குவிக்கிறது.
வேலைவாய்ப்பின்மைக்கான மற்றொரு விலை வேலைவாய்ப்பின்மையின் இணைதல் ஆகும். நிதிசார் வளங்கள் குறைபாடு மற்றும் சமூகப் பொறுப்புகள் வேலையில்லாத பணியாளர்களை அவர்கள் திறன்களுக்கு பொருத்தமற்ற வேலையைத் தேர்ந்தெடுக்கக் கட்டாயப்படுத்தும் அல்லது அவர்கள் அவர்களது திறனை தகுதி குறைவான இடத்தில் பயன்படுத்த வேண்டியிருக்கும். வேலைவாய்ப்பின்மை தகுதிகுறைந்த வேலைவாய்ப்புக்குக் காரணமாகலாம். மேலும் பணியிழப்பின் பயத்தினால் உளவியல் மனக்கவலைக்குத் தூண்டுதலாக இருக்கலாம்.


=== சமூகம் ===
உயர் வேலைவாய்ப்பின்மையுடன் இருக்கும் ஒரு பொருளாதாரம் அதற்கு கிடைக்கக்கூடிய தொழிலாளர் போன்ற அனைத்து வளங்களையும் பயன்படுத்திக் கொள்வதில்லை. அது உற்பத்தி சாத்தியமுள்ள எல்லைக்குக் குறைவாக இயங்கிய போதும் அனைத்து பணியாற்றலையும் பயனுள்ள முறையில் பயன்படுத்திக் கொள்ளப்பட்டால் உயர்வான வெளியீட்டை வழங்க முடியும். எனினும் பொருளாதார செயல்திறன் மற்றும் வேலைவாய்ப்பின்மைக்கு இடையில் ஒன்றுக்கொன்று விட்டுக்கொடுக்கும் பரிமாற்றமே இருக்கிறது: பிறழ்ச்சியால் வேலைவாய்ப்பிழந்தவர் அவருக்குக் கிடைத்த முதல் வேலையை ஏற்றுக் கொண்டால் அவர் அவருடைய திறன் நிலையை விட குறைவாக இயக்கப்படலாம். இது பொருளாதாரத்தின் செயல்திறனைக் குறைக்கும்.
தீவிர வீழ்ச்சியின் போது அமெரிக்கப் பொருளாதாரத்தில் விடாப்பிடி ஊதியம் காரணமாக வேலைவாய்ப்பின்மை இழப்பு சுமார் $4 ட்ரில்லியனாக இருந்ததாகக் கணக்கிடப்பட்டது. இது ஏகபோக உரிமைகள், பெருந்தொழிலிணைப்புகள் மற்றும் காப்புவரிகள் ஆகியவற்றின் காரணமாக ஏற்படும் இழப்புகளைக்காட்டிலும் பலமடங்கு அதிகமாகும்.
நீண்ட கால வேலை வாய்ப்பின்மையின் போது பணியாளர்கள் அவர்களது திறன்களை இழக்கலாம். அது மனித மூலதன இழப்புக்குக் காரணமாகலாம். வேலையில்லாமல் இருப்பது பணியாளர்களில் வாழ்க்கை எதிர்பார்ப்புகளில் சுமார் 7 ஆண்டுகள் குறையக்கூடும்.
பணியாளர்கள் வெளிநாட்டவர்கள் அவர்களது வேலையை அபகரித்துவிட்டதாக பயப்படுவதால் உயர் வேலைவாய்ப்பின்மை ஜெனொபோபியா மற்றும் அயல்மறுப்பு ஆகியவற்றை ஊக்கப்படுத்தக்கூடும். வேலைக்காக வந்திருக்கும் "வெளிநாட்டினருக்கு" எதிரான சட்ட இடையூறுகள், குடிநுழைவுக்கு இடையூறுகள், மற்றும்/அல்லது காப்புவரிகள் மற்றும் அதை போன்றே வெளிநாட்டுப் போட்டியாளர்களுக்கு எதிரான வர்த்தக இடையூறுகள் உள்ளிட்ட உள்நாட்டு மற்றும் பிறப்பிடப் பணியாளர்களின் ஏற்கனவே உள்ள வேலைகளைக் காப்பதற்கான முயற்சிகள் நடைபெறுகின்றன.
இறுதியாக அதிகரித்து வரும் வேலைவாய்ப்பின்மை விகிதம் காரணமாக பற்றாக்குறையான வேலைவாய்ப்புகளுக்காக பணியாளர்களிடம் அதிகரித்துவரும் போட்டியினால் முதலாளிகளின் ஒலிகோப்சோனி ஆற்றல் அதிகமாகிறது..


== வரலாற்று மற்றும் வழக்கமான வேலைவாய்ப்பின்மை ==
படிப்பறிவற்ற சமூகங்கள் தங்கள் உறுப்பினர்களை குடும்பத்தை விரிவுபடுத்தும் ஒரு பகுதியாகப் பார்க்கின்றனர் மற்றும் அவர்கள் வேலைவாய்ப்பின்மையை அனுமதிப்பதில்லை. ஐரோப்பிய நிலப்பிரபுத்துவம், அடிமை வகுப்பினர் போன்ற பாரம்பரியமிக்க சமூகங்கள் "வேலைவாய்ப்பில்லாமல்" இருப்பதில்லை. ஏனெனில் அவர்கள் நிலத்தில் தேவையான கருவிகளுடன் நேரடியாகப் பணியாற்றி விளைச்சலை உருவாக்குவார்கள். சரியாக அமெரிக்க நாட்டின் எல்லையில் பத்தொன்பதாம் நூற்றாண்டின் போது தினக்கூலிகள் மற்றும் பிழைப்பூதிய விவசாயிகள் குறைவான நிலங்களுடன் இருந்தனர். அவர்களின் நிலை தற்போது சமூகத்தில் வேலைவாய்ப்பில்லாதோருக்கு ஒப்பான நிலையில் இருக்கிறது. ஆனால் அவர்கள் உண்மையில் வேலை வாய்ப்பற்றோர் அல்ல. இன்றும் அவர்கள் வேலை தேடிக்கொள்ளலாம் மற்றும் தங்கள் நிலங்களினால் ஆதரவைப் பெற்றுக் கொள்ளலாம்.
1930களில் பத்தாண்டுகள் அமெரிக்காவில் மற்றும் மற்ற பல நாடுகளும் தீவிர வீழ்ச்சியைச் சந்தித்தன. 1929 ஆம் ஆண்டில் அமெரிக்க வேலைவாய்ப்பின்மை விகிதம் சராசரியாக 3% ஆக இருந்தது. 1933 ஆம் ஆண்டில் அனைத்து அமெரிக்கப் பணியாளர்களில் 25% மற்றும் அனைத்து நிலமற்ற பணியாளர்களில் 37% வேலைவாய்ப்பற்றவர்களாக இருந்தனர். வெளியீடு வீழ்ச்சியடைந்திருந்த போது வழக்கத்திற்கு மாறாக உயர் ஊதிய விகிதங்களைச் செயல்படுத்திப் பணியாளர்களைப் பயன்படுத்துவதற்கு நிறுவனங்கள் விருப்பமற்றவர்களாக இருந்தனர். ஓஹியோவில் உள்ள கிலெவ்லேண்டில், வேலைவாய்ப்பின்மை விகிதம் 60% ஆகவும், ஓஹியோவில் உள்ள டோலெடோவில் 80% ஆகவும் இருந்தது. 1933 ஆம் ஆண்டில் வீழ்ச்சியின் ஆழத்தில் கனடாவில் வேலைவாய்ப்பின்மை 27% ஐத் தொட்டது. இங்கிலாந்தின் வட கிழக்கில் சில நகரங்கள் மற்றும் மாநகரங்களில் வேலைவாய்ப்பின்மை மிகவும் உச்சமடைந்து 70%ஐத் தொட்டது. 1932 ஆம் ஆண்டில் ஜெர்மனியில் வேலைவாய்ப்பின்மை விகிதம் கிட்டத்தட்ட 25% ஐத் தொட்டது. நியூயார்க்கின் ஒரு சோவியத் வர்த்த கார்ப்பரேசன் ஒரு நாளைக்கு சராசரியாக 350 விண்ணப்பங்கள் அமெரிக்கர்களிடம் இருந்து சோவியத் ஒன்றியத்தில் வேலை கேட்டு வருவதாகத் தெரிவித்தது. இரண்டு மில்லியன் வீடில்லாத மக்கள் அமெரிக்கா முழுவதும் இடம்பெயர்ந்தனர். ஒரு ஆர்கன்சாஸ் மனிதர் வேலை பார்ப்பதற்காக 900 மைல்கள் நடக்க வேண்டியிருந்தது.
அடிமை-தொழிலாளர் முறையின் கீழ் அடிமை-முதலாளிகள் நீண்ட காலத்திற்கு தங்களது உடைமைகளை வேலையில்லாமல் வைத்திருக்க விரும்பவில்லை. (ஏதேனும் ஒரு பொருளுக்காக அவர்கள் தங்களது தேவையில்லாத தொழிலாளர்களை விற்றனர்). பழைய சோவியத் ஒன்றியம் அல்லது இன்றைய கியூபா போன்ற திட்டமிட்ட பொருளாதாரத்தில் பொதுவாக ஒவ்வொருவருக்கும் வேலை வழங்கப்பட்டது. தேவைப்பட்டால் கணிசமான அளவில் அதிகப்படியான பணியாளர்களும் பயன்படுத்தப்பட்டனர். (இது "மறை வேலைவாய்ப்பின்மை" என்று அழைக்கப்பட்டது. இது சிலநேரங்களில் தகுதி குறைந்த வேலைவாய்ப்பைப் போன்றும் பார்க்கப்பட்டது. U.S. பசிபிக் நார்த்வெஸ்ட்டில் ஒட்டுப்பலகை தயாரிப்பு போன்ற பணியாளர்கள் கூட்டுறவுச் சங்கங்கள் அந்த சங்கம் திவால் நிலையை அடைந்த போதும் அவர்களது பணியாளர்களை வேலைவாய்ப்பற்றவர்களாக விடவில்லை.
பரவலான முதலாளித்துவ பொருளாதாரத்தில் கூட வேலைவாய்ப்பின்மை விகிதம் குறிப்பிடத்தக்க அளவில் மாறுபடலாம். ஒப்பிடுகையில் அமெரிக்கா, UK அல்லது டென்மார்க் போன்ற எளிதாய் ஒழுங்குபடுத்தப்பட்ட தொழிலாளர் சந்தைகளில் குறைந்த தன்னிச்சையற்ற வேலைவாய்ப்பின்மையே இருக்கிறது. எனினும் பொருளாதாரச் சரிவின் போது அவர்கள் வேலைவாய்ப்பின்மை விகிதம் மிகவும் துரிதமாக அதிகரித்தது. ஏனெனில் நிறுவனங்கள் பணியாளர்களை எளிதாகப் பணிநீக்கம் செய்தன. பிரான்ஸ், ஜெர்மனி மற்றும் இத்தாலி ஆகியவற்றுடன் மிகவும் ஒழுங்குபடுத்தப்பட்ட மற்றும் வலிமையான ஒன்றியங்கள், அதிகமான உயர் தன்னிச்சையற்ற வேலைவாய்ப்பின்மையைக் கொண்டிருந்தன. எனினும் பொருளாதாரச் சரிவு அதிகரித்த நேரத்தில் குறைவாகவே இருந்தது. ஏனெனில் நிறுவனங்கள் பணியாளர்களை பணிநீக்கம் செய்வது மிகவும் கடினமானதாக இருந்தது. ஸ்பெயின் போன்ற சில நாடுகள் உயர், சாதாரண வேலைவாய்ப்பின்மை இரண்டினாலும் பாதிக்கப்பட்டன. மேலும் அவை கூர்மையாக அதிகரித்தன.


== அளவீடு ==
பலரும் வேலையற்றோரின் எண்ணிக்கை பற்றி கவலை கொள்ளும் போது பொருளாதார நிபுணர்கள் பொதுவாக வேலைவாய்ப்பின்மை விகிதத்தில் கவனம் கொள்கிறார்கள். மக்கள் தொகை அதிகரிப்பின் காரணமாக வேலை வாய்ப்புடைய மக்களின் எண்ணிக்கை சாதாரணமாக அதிகரித்தல் மற்றும் மக்கள்தொகைக்கு தொடர்புபடுத்தி பணியாளர் ஆற்றல் அதிகரித்தல் போன்றவை இதில் சரிபடுத்தப்படுகின்றன. வேலைவாய்ப்பின்மை விகிதம் சதவீதத்தில் தெரிவிக்கப்படுகிறது. மேலும் அது பின்வருமாறு கணக்கிடப்படுகிறது:

சர்வதேச தொழிலாளர் அமைப்பு "வேலைவாய்ப்பில்லாத பணியாளர்கள்" என்பவர்கள் தற்போது பணியில் இல்லாமல் இருந்து ஆனால் ஊதியத்திற்கு வேலை செய்யும் விருப்பமும் திறமையும் கொண்டவர்கள் மற்றும் தற்போது வேலை தேடுபவர்கள் என விவரிக்கிறது. இருந்தபோதும் அனைத்து வேலைவாய்ப்பின்மையும் "வெளிப்படையானவை" அல்ல. மேலும் அரசு நிறுவனங்களால் கணக்கிடப்படும் வேலைவாய்ப்பின்மைக்கான புள்ளியியல் துல்லியமானதாக இல்லாமல் இருக்கலாம்.
ILO வேலைவாய்ப்பின்மை விகிதத்தைக் கணக்கிட 4 மாறுபட்ட முறைகளை விவரிக்கிறது:
தொழிலாளர் ஆற்றல் மாதிரி மதிப்பீடுகள் , இவை மிகவும் விரிவான முடிவுகளைக் கொடுப்பதாலும் மற்றும் இனம் மற்றும் பாலினம் போன்ற வேறுபட்ட குழு வகைகளில் வேலைவாய்ப்பின்மை கணக்கீடு செய்ய சாத்தியமிருப்பதாலும் இது வேலைவாய்ப்பின்மை விகிதத்தைக் கணக்கிட மிகவும் தேர்ந்தெடுக்கப்படும் முறையாக இருக்கிறது. இந்த முறை பெரும்பாலும் சர்வதேச ரீதியாக ஒப்பிடக்கூடிய வகையில் இருக்கிறது.
அதிகாரப்பூர்வ தோராய மதிப்பீடுகள் , இது மற்ற மூன்று முறைகளில் ஒன்று அல்லது ஒன்றுக்கு மேற்பட்ட முறைகளில் இருந்து எடுக்கப்பட்ட தகவல்களின் இணைதலில் முடிவு செய்யப்படுவதாகும். இந்த முறையின் பயன்பாடு தொழிலாளர் மதிப்பீடுகளின் சார்பிலிருந்து விலகிச்செல்வதாக இருக்கிறது.
சமூக காப்புறுதி புள்ளியியல் , இது வேலைவாய்ப்பின்மை நன்மைகள் போன்றது. இதில் மொத்த பணியாளர் ஆற்றலில் எவ்வளவு நபர்கள் காப்புறுதிக்குச் சுட்டிக்காட்டப்படுகிறார்கள் மற்றும் காப்புறுதி பெற்றிருப்பவர்களில் எவ்வளவு நபர்கள் அதன் நன்மைகளை அடைகிறார்கள் போன்ற கணக்கீடுகள் சார்ந்ததாகும். இந்த முறை காப்புறுதியின் காலாவதி முடிவடைவதற்குள் பலருக்கு வேலை கிடைத்து விடுவதால் கடுமையாக விமர்சிக்கப்படுகிறது.
வேலைவாய்ப்பு அலுவலகப் புள்ளியியல் , இவை மிகவும் குறைவான பலனையே விளைவிப்பவை. இவை வேலைவாய்ப்பு அலுவலகங்களில் பதிவு செய்து வைத்திருக்கும் வேலைவாய்ப்பில்லாத நபர்களின் மாதாந்திர கணக்குகளை மட்டுமே கொண்டு கணக்கிடப்படுகின்றன. இந்த முறையில் ILO விளக்கத்தின்படி வேலைவாய்ப்பற்றவராக அல்லாத நபரும் வேலைவாய்ப்பற்றவராகக் கருதப்படுவார்.


==== ஐரொப்பிய ஒன்றியம் (ஈரோஸ்டேட்) ====
ஈரோஸ்டேட், ஐரோப்பிய ஒன்றியத்தின் புள்ளியியல் அலுவலகமான இது 15 வயதிலிருந்து 74 வயது வரை உள்ளோரில் வேலையில்லாமல் இருக்கும் நபர்கள், நான்கு வாரங்களாக வேலை தேடிவந்தால் மற்றும் அடுத்த இரண்டு வாரங்களுக்குள் வேலையை ஆரம்பிக்கத் தயாராய் இருந்தால் அத்தைகைய நபர்களை வேலைவாய்ப்பற்றோர் என வரையறுக்கிறது. இது ILO தரங்களுக்கு உறுதி அளிக்கிறது. உண்மையான எண்ணிக்கை மற்றும் வேலைவாய்ப்பின்மை விகிதம் இரண்டும் அறிவிக்கப்படுகிறது. புள்ளியியல் தரவுகள் உறுப்பினர் மாநிலங்களில் கிடைக்கிறது. ஐரோப்பிய ஒன்றியம் முழுவதற்குமானது (EU27) அத்துடன் ஈரோ பகுதிக்கானது (EA16) எனக்கிடைக்கிறது. நீண்ட-கால வேலைவாய்ப்பின்மை விகிதமும் ஈரோஸ்டேட்டில் உள்ளடங்கியிருக்கிறது. 1 ஆண்டுகளுக்கும் மேலாக வேலையில்லாமல் இருக்கும் நபர்கள் இதில் ஒரு பகுதியாக வரையறுக்கப்படுகிறார்கள்.
இதில் ஐரோப்பியன் ஒன்றிய தொழிலாளர் ஆற்றல் மதிப்பீடு (EU-LFS) முக்கிய மூலமாக பயன்படுத்தப்படுகிறது. EU-LFS அனைத்து உறுப்பினர் மாநிலங்களிலும் ஒவ்வொரு காலிறுதிக்கு ஒருமுறை தகவல்களைச் சேர்க்கிறது. மாதாந்திர கணக்கீடுகளுக்காக தேசிய மதிப்பீடுகள் அல்லது வேலைவாய்ப்பு அலுவலக தேசிய பதிவேடுகள் காலிறுதி EU-LFS தகவல்களுடன் இணைத்துப் பயன்படுத்தப்படுகின்றன. தனிப்பட்ட நாடுகளுக்கான துல்லியமான கணக்கு, ஒத்திருக்கும் மாதாந்திரத் தகவலின் முடிவுகளில் இருக்கிறது. மேலும் இது தகவல்கள் கிடைக்கும் தன்மையைச் சார்ந்தது.


==== அமெரிக்க தொழிலாளர் புள்ளியியல் செயலகம் ====

அமெரிக்க தொழிலாளர் புள்ளியியல் செயலகம் இரண்டு வேறுபட்ட தொழிலாளர் ஆற்றல் மதிப்பீடுகளைப் பயன்படுத்தி வேலைவாய்ப்பு மற்றும் வேலைவாய்ப்பின்மையைக் (15 வயதைக் கடந்தவரிடையே) கணக்கிடுகிறது. இது அமெரிக்க மக்கள் தொகைக் கணக்கெடுப்புச் செயலகம் (அமெரிக்க வணிகவியல் துறையின் கீழ் செயல்படுகிறது) மற்றும்/அல்லது மாதாந்திர வேலைவாய்ப்புப் புள்ளியியலைச் சேகரிக்கும் தொழிலாளர் புள்ளியியல் செயலகம் (அமெரிக்க தொழிலாளர் துறையின் கீழ் செயல்படுகிறது) போன்றவற்றால் வழிநடத்தப்படுகிறது. தற்போதைய மக்கள்தொகைக் கணக்கெடுப்பு (CPS), அல்லது "வீட்டுக்குரிய கணக்கெடுப்பு", இது 60,000 வீட்டில் வசிப்போரை மாதிரிகளாகக் கொண்டு கணக்கிடப்படுகிறது. இந்த மதிப்பீடு ILO வரையறை சார்ந்த வேலைவாய்ப்பு விகிதத்தின் படி கணக்கிடப்படுகிறது. இந்த தகவல்கள் வேலைவாய்ப்பின்மைக்கான 5 மாற்று அளவீடுகளைக் கணக்கிடவும் பயன்படுத்தப்படுகிறது. இதில் தொழிலாளர் ஆற்றலின் சதவீத அடிப்படையில் U1 முதல் U6 வரை வரும் வெவ்வேறு வரையறைகள் குறிப்பிடப்படுகின்றன. அவை பின்வருமாறு:
U1: 15 வாரங்கள் அல்லது அதற்கு மேற்பட்ட நாட்கள் வேலையில்லாமல் இருக்கும் பணியாளர் ஆற்றலின் சதவீதம்.
U2: வேலை இழந்தவர் அல்லது தற்காலிக வேலை முடித்துள்ளோரில் பணியாளர் ஆற்றல் சதவீதம்.
U3: ILO வரையறையின் படி அதிகாரப்பூர்வ வேலைவாய்ப்பின்மை வீதம்.
U4: U3 + "தன்னம்பிக்கை இழந்த பணியாளர்கள்" அல்லது தற்போதைய பொருளாதார நிலையில் அவர்களுக்கு எந்த வேலையும் கிடைக்காது என்று நம்பிக்கொண்டு வேலை தேடுவதை நிறுத்திவிட்ட நபர்கள்.
U5: U4 + மற்ற "விளிம்புநிலை பற்றுதலுள்ள பணியாளர்கள்" அல்லது "தளர்ச்சியாய் பற்றுதலுள்ள பணியாளர்கள்" அல்லது "விருப்பம் இருந்து" மற்றும் பணியாற்றுவதற்கான திறன் இருந்து ஆனால் சமீபகாலமாக வேலை தேடாத நபர்கள்.
U6: U5 + பகுதி நேர பணியாளர்களில் முழு நேர வேலைக்கு ஆர்வமாக இருப்பவர்கள் ஆனால் பொருளாதாரக் காரணங்களால் அதைச் செய்ய முடியாதவர்கள்.
குறிப்பு: "விளிம்புநிலை பற்றுதலுள்ள பணியாளர்கள்" U4, U5, மற்றும் U6 ஆகியவற்றுக்கான வேலைவாய்ப்பின்மை வீதத்தைக் கணக்கிடுவதற்காக மொத்த தொழிலாளர் ஆற்றலில் இணைக்கப்படுகிறார்கள். 1994 ஆம் ஆண்டில் CPS ஐ BLS திருத்தம் செய்தது. அதில் மேலே குறிப்பிடப்பட்டுள்ள மதிப்பீடுகளின் மாற்றங்களில் அதிகாரப்பூர்வ வேலைவாய்ப்பின்மை வீதம் U5க்கு பதிலாக U3 என மறுபெயரிடப்பட்டது.
தற்போதைய வேலைவாய்ப்பு புள்ளியியல் மதிப்பீடு (CES) அல்லது "பேரோல் மதிப்பீடு", 400,000 தனிப்பட்டத் தொழிலாளர்களைக் குறிப்பிடும் 160,000 தொழில்கள் மற்றும் அரசாங்க நிறுவனங்களை மாதிரிகளாகக் கொண்டு மதிப்பீடு சேய்யப்படுகிறது. இந்த மதிப்பீடு விவசாயம் சாராத, நெறிபடுத்தப்படாத வேலைவாய்ப்பை மட்டுமே வைத்து மதிப்பிடப்படுகிறது; ஆகையால் இது வேலைவாய்ப்பின்மை வீதத்தைக் கணக்கிடுவதில்லை. மேலும் இது ILO வேலைவாய்ப்பின்மை வீத வரையறையிலிருந்து மாறுபடுகிறது. இந்த இரண்டு மூலங்கள் மாறுபட்ட வகைப்பாட்டு வகைகளைக் கொண்டவை மற்றும் பொதுவாக மாறுபட்ட முடிவுகளை விளைவிக்கின்றன. அமெரிக்கத் தொழிலாளர் வேலைவாய்ப்பு & பயிற்சி நிர்வாகத் துறையின் பணியாளர் ஆற்றல் பாதுகாப்பு அலுவலகத்தில் இருந்து கிடைக்கும் தகவலை அன்எம்ப்ளாய்மெண்ட் இண்சூரன்ஸ் வீக்லி கேட்டுப்பெற்றது போன்று கூடுதல் தகவல்களும் அரசாங்கத்திடம் இருந்து கிடைக்கும்.
இந்த புள்ளியியல் அமெரிக்கப் பொருளாதாரத்திற்கானது இதில் குழுக்கள் பலவற்றுள் முழுமையான மற்றும் மறைந்திருக்கும் மாறுபாடுகள் இருக்கும். அமெரிக்காவில் ஜனவரி 2008க்கான வேலைவாய்ப்பின்மை வீதங்கள் வயதுவந்த ஆண்களில் 4.4%, வயதுவந்த பெண்களில் 4.2%, காகாசியர்களில் 4.4% ஹிஸ்பனிக்குகள் அல்லது லாடினோக்களில் (அனைத்து இனங்களிலும்) 6.3%, ஆப்பிரிக்க அமெரிக்கர்களிடம் 9.2%, ஆசிய அமெரிக்கர்களிடம் 3.2% மற்றும் பதின்வயதினரிடம் 18.0% இருந்தன.
இந்த சதவீதங்கள் இந்த மாறுபட்ட குழுக்களின் வேலைவாய்ப்பின்மை வீதங்களில் வழக்கமான தோராயமான தரவரிசையாகும். முழுமையான எண்ணிக்கைகள் காலம் மற்றும் தொழில் சுழற்சியைச் சார்ந்து மாறும்.
தொழிலாளர் புள்ளியியல் செயலகம் இன்றுவரைக்கும் உள்ள எண்ணிக்கையை pdf இணைப்பாக இங்கு வழங்கியுள்ளது. BLSம் எளிதில் படிக்கக்கூடிய சுருக்கமான தற்போதைய வேலைவாய்ப்புச் சூழல் தொகுப்பை மாதாமாதம் புதுப்பித்து வழங்குகிறது.

குறிப்புகள்: 1940–2009 தகவல்கள் தொழிலாளர் புள்ளியியல் செயலகத்தில் இருந்து பெறப்பட்டது. மேலும் காண்க, http://www.bls.gov/cps/eetech_methods.pdf இல் எக்ஸ்பிளானேட்டரி நோட்ஸில் ஹவுஸ்ஹோல்ட் டேட்டா செக்சனின் கீழ் "ஹிஸ்டாரிக்கல் கம்பேரிபிலிட்டி". ரோமரில் இருந்து 1890 ஆம் ஆண்டிலிருந்து 1930 வரையான தரவுகள். கோயனில் இருந்து 1930 ஆம் ஆண்டிலிருந்து 1940 வரையான தரவுகள். 14 வயது மற்றும் அதற்கு மேற்பட்ட வயதுடைய நபர்களுக்கான 1948 ஆம் ஆண்டிற்கு முந்தைய தகவல்கள். 16 வயது மற்றும் அதற்கு மேற்பட்ட வயதுடைய நபர்களுக்கான 1948 ஆம் ஆண்டின் தொடக்கத்தில் இருந்து தகவல்கள். முழுமையான தகவல்களுக்கு படத்தைப் பார்க்க.


==== வேலைவாய்ப்பின்மை வரையறையின் வரம்புகள் ====
வேலைவாய்ப்பின்மை விகிதம் பொருளாதாரத்தில் மக்களின் தாக்கத்தைச் சார்ந்து மாறுபடலாம். வேலைவாய்ப்பின்மை எண்ணிக்கைகள் எத்தனை பேர் ஊதியத்திற்கு வேலை செய்யவில்லை. ஆனால் ஊதியத்திற்காக வேலை தேடுகிறார்கள் என்பதைச் சுட்டிக்காட்டுகின்றன. அனைத்து மக்களில் யார் உண்மையில் வேலை செய்யாமல் இருக்கிறார்கள் அல்லது ஊதியமில்லாமல் வேலைசெய்கிறார்கள் என மக்களின் எண்ணிக்கையுடன் மறைமுகமாக மட்டுமே இது தொடர்புடையாக இருக்கிறது. ஆகையால் விமர்சகர்கள் வேலைவாய்ப்பின்மையை மதிப்பிடுவதற்கான தற்போதைய முறைகள் அமெரிக்க சிறைச்சாலைகளில் 1.5% வேலை செய்யும் திறனுடைய மக்கள் சிறைவாசம் அனுபவித்து வருகிறார்கள் (சிறைச்சாலையில் இருக்கும்போது வேலை செய்யும் அல்லது செய்யாமல் இருக்கும் நபர்கள்). யாரெல்லாம் வேலையை இழந்தவர்கள் மற்றும் நடைமுறையில் வேலை தேடுவதில் அதிக நாட்கள் தன்னம்பிக்கை இழந்திருப்பவர்கள், வர்த்தகர் அல்லது கட்டட ஒப்பந்ததாரர் அல்லது IT வல்லுநர்கள் போன்ற யாரெல்லாம் சுய-வேலைவாய்ப்பில் இருக்கிறார்கள் அல்லது சுய-வேலையைச் செய்யும் விருப்பத்தில் இருக்கிறார்கள். அவர்களில் யாரெல்லாம் அதிகாரப்பூர்வ ஒய்வு வயதுக்கு முன்பு ஓய்வு பெற்றிருக்கிறார்கள் ஆனால் இன்னும் வேலை செய்யும் விருப்பத்துடன் இருக்கிறார்கள் (விருப்பமின்றி முன்பே ஓய்வு பெற்றவர்கள்), அவர்களில் யாரெல்லாம் முழுமையான உடல்நலமற்றவர்கள் மற்றும் குறைபாடு உடையவர்கள் ஆனால் இன்னும் அவர்கள் உடல்நிலைக்கு ஏற்றவாறு வேலை செய்வதில் விருப்பம் உள்ளவர்கள், அதில் யாரெல்லாம் மிகவும் குறைந்த அளவாக ஒரு வாரத்தில் ஒரு மணி நேரம் மட்டுமே பணியாற்றுபவர்கள் ஆனால் முழு-நேர வேலை செய்வதில் விருப்பம் உடையவர்கள் போன்ற காரணங்களை கணக்கில் எடுத்துக் கொள்ளவில்லை என்பதால் அவை துல்லியமானவை அல்ல என நம்புகிறார்கள். இதில் பகுதி-நேர வேலை பார்க்கும் மக்கள் "விருப்பமில்லாத பகுதி-நேர" பணியாளர்கள் ஆவர் மற்றும் தகுதி குறைந்த வேலையில் இருக்கும் நபர்கள், எ.கா., நிலையான வேலை தேடிக்கொள்ளும் வரை ஒரு சில்லறை விற்பனைக் கடையில் வேலை செய்யும் ஒரு கணினி நிரலர், வேலைக்குச் செல்லும் விருப்பம் இருந்து ஆனால் விருப்பமின்றி வீட்டிலேயே இருக்க நேரிடும் அம்மாக்கள் மற்றும் பட்டம் மற்றும் தொழிற்பயிற்சி மாணவர்கள் அவர்களின் இளநிலைப் பட்டம் நிறைவடைந்த பிறகு பொருத்தமான வேலை தேடும் திறன் இல்லாதவர்கள் ஆகியோர் இதில் அடங்குவர்.
மற்றொரு வகையில் வேலைவாய்ப்பு மற்றும் வேலைவாய்ப்பின்மை மதிப்பீடுகள் "மிகவும் அதிகமாக" இருக்கலாம். சில நாடுகளில், வேலைவாய்ப்பின்மை நன்மைகளின் கிடைக்கும் தன்மை பெரிதுபடுத்தப்பட்ட (உண்மையாக இல்லாமல்) புள்ளியியலாக இருக்கலாம். எனினும் அவர்கள் வேலைவாய்ப்பற்றோர் என்று அவர்களுடைய பதிவேட்டில் உள்ள அனைவருக்கும் ஊக்கத்தொகை கொடுத்து வருவார்கள். மக்களில் யாரேனும் சிலர் உண்மையில் வேலை எதுவும் தேடாமல் தன்னை வேலைவாய்ப்பற்றவர் என அறிவித்துக் கொண்டு நன்மைகளை அடைந்து வரலாம்; மக்களில் ஊதியம் பெறும் சிலர் தாங்கள் சம்பாதிக்கும் தொகையை விட கூடுதலாகப் பணம் வேண்டும் என்பதற்காக வேலைவாய்ப்பின்மை நன்மைகளை அடையும் முயற்சியாக வேலை கிடைத்த தவலைத் தெரிவிக்காமல் இருந்து விடலாம். மாறாக வேலை வாய்ப்பற்றோர் என பதிவு செய்துள்ளோரில் சிலருக்கு தெளிவான நன்மை கிடைக்காமல் இருப்பது மக்களை பதிவு செய்வதன் மீது நம்பிக்கை இழக்கச் செய்யும்.
எனினும் அமெரிக்கா, கனடா, மெக்சிகோ, ஆஸ்திரேலியா, ஜப்பான் மற்றும் ஐரோப்பியன் ஒன்றியம் போன்ற நாடுகளில் வேலைவாய்ப்பின்மை மாதிரி மதிப்பீடுகளைப் (அகின் டு எ கேல்லப் போல்) பயன்படுத்தி மதிப்பிடப்படுகிறது. BLS இன் படி பல கிழக்கு ஐரோப்பிய நாடுகள் நிறுவனம் சார் தொழிலாளர் ஆற்றல் மதிப்பீடுகளையும் வைத்திருக்கின்றன. மாதிரி மதிப்பீடு பிரச்சினைக்குரியதாகவே இருக்கிறது. ஏனெனில் பொருளாதாரத்தில் உள்ள மொத்த பணியாளர்கள் மக்கள் தொகை அடிப்படையில் அல்லாமல் மாதிரியைச் சார்ந்தே கணக்கிடப்படுகிறது.
இதனால் ILO வரையறைகளின் படி சிலர் வேலைவாய்ப்புடையவராகவும் இல்லாமல் வேலைவாய்ப்பற்றவராகவும் இல்லாமல் இருக்க வாய்ப்புண்டு. அதாவது அவர்கள் "தொழிலாளர் ஆற்றலுக்கு" வெளியே இருக்கலாம். இந்த மக்கள் வேலையில்லாதவராகவோ அல்லது வேலை தேடாதவராகவோ இருப்பார்கள். இதில் பெரும்பாலானவர்கள் பள்ளிக்குச் செல்பவராகவோ அல்லது ஓய்வு பெற்றவர்களாகவோ இருப்பார்கள். குடும்பப் பொறுப்புகள் மற்றவர்களை தொழிலாளர் ஆற்றலில் இருந்து வெளியே வைத்திருக்கும். இன்னும் சில உடல் ரீதியான அல்லது மன ரீதியான குறைபாடு உடையவர்களாக இருப்பார்கள். அது அவர்களை தொழிலாளர் ஆற்றல் நடவடிக்கைகளில் இருந்து தடுக்கும். மற்றும் இயல்பாகவே சில மக்கள் வாழ்க்கை ஆதாரத்திற்காக மற்றவர்களையே சார்ந்திருக்க விரும்பி வேலை எதுவும் தேடாமல் இருக்கலாம்.
பொதுவாக வேலைவாய்ப்பு மற்றும் தொழிலாளர் ஆற்றல் ஆகியவை பணம்சார்ந்த ஆதாயத்திற்காக செய்யப்படும் பணிகளை மட்டுமே உள்ளடக்கியதாக இருக்கின்றன. இதனால் வீட்டிலிருப்பவர் தொழிலார் ஆற்றலாகவோ அல்லது வேலைவாய்ப்பற்றவராகவோ கருதப்படுவதில்லை. முழு-நேர மாணவர்களோ அல்லது சிறையில் இருப்பவர்களோ தொழிலாளர் ஆற்றல் அல்லது வேலைவாய்ப்பற்றவர் ஆகியவற்றில் ஒரு பகுதியாகக் கருதப்படுவதில்லை. இதில் இரண்டாவது மிகவும் முக்கியமானதாக இருக்கலாம். 1999 ஆம் ஆண்டில் பொருளியலாளர்கள் லாரன்ஸ் எஃப். காட்ஸ் மற்றும் ஆலன் பி. க்ரூகர் ஆகியோர் அதிகரித்த சிறைவாசம் குறைவாக மதிப்பிடப்பட்ட வேலைவாய்ப்பின்மையாக இருக்கிறது. அமெரிக்காவில் 1985 க்கும் 1990களின் பிற்பகுதிக்கும் இடையில் 0.17% தோராயமாக மதிப்பிடப்பட்டுள்ளது எனக்கூறினர். குறிப்பாக 2005 ஆம் ஆண்டு முதல் அமெரிக்க மக்கள்தொகையில் தோராயமாக 0.7% பேர் சிறையில் இருக்கிறார்கள் (1.5% ஆக இருக்கும் பணிபுரியும் மக்கள்தொகையில்).
குழந்தைகள், முதியோர்கள் மற்றும் இயலாமை உடைய சில தனிநபர்கள் ஆகியோர் பொதுவாக தொழிலாளர் ஆற்றலில் ஒரு பகுதியாகக் கணக்கிடப்படுவதில்லை. அதற்கேற்றவாறு அவர்கள் வேலைவாய்ப்பின்மை புள்ளியியலிலும் அவர்கள் சேர்க்கப்படுவதில்லை. எனினும் சில முதியோர்கள் மற்றும் பல இயலாமை உடைய தனிநபர்கள் தொழிலாளர் சந்தையில் செயல்பாட்டில் இருக்கிறார்கள்.
பொருளாதார உயர்வின் முந்தைய நிலைகளில் வேலைவாய்ப்பின்மை பொதுவாக அதிகரிக்கிறது. அதிகரித்துவரும் வேலைச் சந்தை காரணமாக தொழிலாளர் சந்தையில் சேரும் மக்கள் (படிப்பை பாதியில் விட்டவர்கள், வேலை தேடத் தொடங்கியவர்கள் மற்றும் பலர்) காரணமாக இது ஏற்படுகிறது. ஆனால் அவர்களுக்குத் தகுந்த வேலை கிடைக்கும் வரை அவர்கள் வேலைவாய்ப்பில்லாதோராகவே 