சிறுகோள் அல்லது முரண்கோள் (Asteroid அல்லது planetoids) என்பது எமது சூரியக் குடும்பத்தில், சூரியனைச் சுற்றும் ஒரு சிறிய, திண்மப் பொருளாகும். சிறுகோள்கள் கோள்களிலும் மிகச் சிறியனவாகும். இவை சூரியக் குடும்பத்தின் உருவாக்கத்தின்போது கோள்களுக்குள் சேர்த்துக்கொள்ளப்படாத முற்கோளாக்க வட்டின்(protoplanetary disc) இன் எச்சங்கள் என நம்பப்படுகின்றன.
மிகப் பெரும்பான்மையான சிறுகோள்கள், சிறுகோள் பட்டிப் (asteroid belt) பகுதியிலேயே காணப்படுகின்றன. இவை செவ்வாய்க்கும், வியாழனுக்கும் இடையில், நீள்வளையச் சுற்றுப்பாதையுடன் உள்ளன. சில சிறுகோள்களுக்கு, சிறுகோள் சந்திரன்களும் உள்ளன.
கிசெபி பியாசி எனும் வானியலாளரே 1801 ஆம் ஆண்டில், முதன் முதலில் சிறுகோளைக் கண்டறிந்தார். அதன் பெயர் சிரிஸ் ஆகும். இதுவே சிறுகோள்களில் மிகவும் பெரியது.
சிறுகோளுக்கான சரியான வரைவிலக்கணம் தெளிவாக இல்லை. வியாழனின்அரைப் பேரச்சுகளுக்கு(semi-major axes) அப்பாலுள்ள, பனிக்கட்டியினாலான சிறிய கோள்கள், வால்வெள்ளிகள், செண்டார்கள் (Centaur), அல்லது நெப்டியூனுக்கு அப்பாலுள்ள பொருள்கள். விண்கற்கள், கோளிடை வெளி யிலுள்ள திண்மப் பொருட்கள் ஆகியவை சிறுகோள்களிலும் குறிப்பிடத்தக்க அளவு சிறியவை. (1 கிமீ இலும் மிகச் சிறிய விட்டம் உள்ளவை). விண்கற்கள் பொது