ஆர்க்டிக் பெருங்கடல் அல்லது ஆர்க்டிக் சமுத்திரம் உலகிலுள்ள ஐந்து பெருங்கடல்களுள் மிகச் சிறியதும் ஆழமற்றதாகும். புவியின் வடமுனை இச்சமுத்திரத்திலேயே உள்ளது. இது முழுமையாக புவியின் வடவரைக்கோளத்தில் அமைந்துள்ளது. இச்சமுத்திரம் புவியின் குளிர்மையான பிரதேசங்களில் ஒன்றாகும். முற்காலத்தில் கடற்பனியால் மூடப்பட்டிருந்த இப்பெருந்கடல் தற்போது காலநிலை மாற்றம் காரணமாகப் பாதிப்புகளை எதிர்நோக்கியுள்ளது.
ஆர்க்டிக் சமுத்திரமானது கிட்டத்தட்ட நிலத்தால் சூழப்பட்டு உள்ளது. ஆசியா, ஐரோப்பா மற்றும் வட அமெரிக்கா இப்பெருங்கடலைச் சுற்றியுள்ளது. இப்பெருங்கடலின் வெப்பநிலையும் உப்புத்தன்மையும் காலத்திற்குக் காலம் மாறுபடும். ஏனைய சமுத்திரங்களுடன் ஒப்பிடும் போது இதன் உப்புத்தன்மை மிகவும் குறைவாகும்.


== புவியியல் ==
ஆர்க்டிக் பெருங்கடல் கிட்டத்தட்ட 14,056,000 km2 (5,427,000 sq mi) பரப்பைக் கொண்டுள்ளது. இது ரஸ்ஸியாவின் நிலப்பரப்பிற்குச் சமமானதாகும்.


== ஆர்க்டிக் பெருங்கடலின் கடற்பனி ==
ஆர்க்டிக் சமுத்திரத்தில் பெரும்பகுதி கடற்பனியால் மூடப்பட்டுள்ளது. எனினும் இந்நிலை 1980 ம