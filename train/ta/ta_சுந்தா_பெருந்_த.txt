சுந்தா பெருந் தீவுகள் (Greater Sunda Islands) மலாய் தீவுக்கூட்டத்தில் பெரிய தீவுகளை உள்ளடக்கிய தீவுக் குழுமமாகும். இவற்றில் பலவும் தற்கால இந்தோனேசியாவின் அங்கமாக உள்ளன: இவற்றில் மிகச் சிறியதான சாவகம் மிகுந்த மக்களடர்த்திக் கொண்டது; மேற்கில் மலேசியாவிற்கு நேர் எதிரே மலாக்கா நீரிணைக்கு அப்பால் சுமாத்திரா; பெரும் போர்னியோ, இதன் இந்தோனேசியப் பகுதி கலிமந்தான் எனப்படுகின்றது; கிழக்கில் பறவையின் மார்பெலும்பு போன்று ஆங்கில Y வடிவிலான நீண்ட சுலாவெசி (முன்னதாக செலெபெசு). சிலர் சாவகம், சுமாத்திரா, போர்னியோ தீவுகளை மட்டுமே உள்ளதாக சுந்தா பெருந் தீவுகளை வரையறுக்கின்றனர்.
சுந்தா சிறு தீவுகளுடன் சேர்ந்து இவை சுந்தா தீவுகள் எனப்படுகின்றன.


== நிர்வாகம் ==
சுந்தா பெருந் தீவுகளின் பெரும்பகுதி இந்தோனேசியாவினுடையதாகும். இருப்பினும், போர்னியோ தீவு புரூணை, இந்தோனேசியா, மலேசியா நாடுகளிடையே பிரிக்கப்பட்டுள்ளது. போர்னியோ தீவில் முழு