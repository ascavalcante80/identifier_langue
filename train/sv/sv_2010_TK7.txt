2010 TK7 är den första kända trojanska asteroiden till planeten jorden; den är nära att dela jordens omloppsbana runt solen. Trojanska asteroider är asteroider som befinner sig före eller efter en planet i dess bana, samlade vid de stabila lagrangepunkterna L4 och L5. Trojaner hade innan 2010 TK7 endast observerats hos Mars, Jupiter, Neptunus och flera av Saturnus månar.
2010 TK7 har en diameter på cirka 300 m. Dess väg oscillerar vid lagrangepunkten L4 (60 grader framför jorden), pendlande från sitt närmaste avstånd till jorden till sitt närmaste avstånd till L3 (180 grader från jorden) med en period på cirka 395 år.
Asteroiden upptäcktes i oktober 2010 av astronomer från Athabasca University, UCLA, och University of Western Ontario med hjälp av NASAs Wide-field Infrared Survey Explorer (WISE). Den rapporterades vara en trojan den 27 juli 2011.


== Referenser ==
^ [a b c] ”JPL Small-Body Database Browser: 2010 TK7”. 2010-10-31. http://ssd.jpl.nasa.gov/sbdb.cgi?sstr=3548081. Läst 2011-07-30. 
^ [a b] ”First Asteroid Companion of Earth Discovered at Last”. Space.com. http://www.space.com/12443-earth-asteroid-companion-discovered-2010-tk7.html. Läst 30 juli 2011. 
^ [a b] Connors, Martin (27 July 2011). ”Earth’s Trojan asteroid”. Nature "475" (7357): ss. 481–483. doi:10.1038/nature10233. 
^ [a b] ”NASA's WISE Mission Finds First Trojan Asteroid Sharing Earth's Orbit”. NASA. http://www.nasa.gov/mission_pages/WI