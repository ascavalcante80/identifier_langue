Trias (251 miljoner till 200 miljoner år sedan) är en geologisk period som varade i ungefär 50 miljoner år. Trias delas in i följande epoker: äldre trias, mellersta trias och yngre trias. Basen av trias är definierad till den första förekomsten av konodontarten Hindeodus parvus och GSSPn finns i Changxing, Zhejiangprovinsen, Kina och ratificerades 2001.
Under den tidiga delen av trias var jordens kontinentalplattor samlade i den stora superkontinenten Pangea, där områdena kallas för Gondwanaland och Laurasien som omgavs av ett jättehav med namnet Panthalassa och helt dominerade jordens yta. För omkring 230 miljoner år sedan började Pangea brytas upp till flera mindre kontinenter. Pangea var inte den första superkontinenten i jordens historia, utan en i raden återkommande konstellationer av kontinentansamlingar.
Gränsen mellan perioderna perm och trias kännetecknas av det största massutdöendet som någonsin skett i jordens historia, det så kallade perm–trias-utdöendet. Cirka 95 % av alla jordens då levande arter dog ut. Trias var därför en period då livet återhämtade sig och en rad nya organismer kunde utvecklas. Ungefär samtidigt som Pangea bröts upp, utvecklades de första dinosaurierna. De första däggdjuren kom, ur ett geologiskt tidsperspektiv, inte långt efter, för ca 210 miljoner år sedan.
Tidiga barrträd fanns här, kottepalmer, fräkenväxter