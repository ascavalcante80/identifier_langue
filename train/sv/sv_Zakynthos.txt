Zakynthos (grekiska: Zákinthos; italienska: Zante) är en grekisk ö i Joniska havet, en av de joniska öarna utanför Greklands västkust, med omkring 32 000 invånare och en yta på 402 km². Ön exporterar korinter, oliver och vindruvor. Zakynthos består av berg klädda med pinje och på sydkusten finns det fina sandstränder. En av de mer populära sandstränderna är Navagio (bilden) som endast kan nås via båt.
På ön dog den belgiske anatomikern Andreas Vesalius år 1564.


== Karettsköldpaddor ==
På några av Zakynthos sandstränder lägger oäkta karettsköldpaddor sina ägg. Varje år i juni kommer honorna åter för att, på natten, lägga sina ägg i den varma sanden. Två månader senare, i september, kläcks äggen och de små ungarna kravlar sig upp ur sanden och sedan, med risk för sina liv, ner till vattnet. Även detta sker nattetid. Sköldpaddorna måste dock konkurrera med turisterna om de attraktiva sandstränderna. På s