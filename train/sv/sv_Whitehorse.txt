Whitehorse är huvudstad i Yukonterritoriet i Kanada. Staden har 23 205 invånare (2004). Staden ligger vid milstolpe 918 längs med Alaska Highway, och var ändstation för järnvägslinjen White Pass and Yukon Route från Skagway i Alaska (även om spåren finns kvar går inte tåget hela vägen fram längre). Intill staden flyter Yukonfloden, och staden var en viktig handelsstad under guldruschen i Klondike. Den har varit territoriell huvudstad sedan 1953, då den flyttades från Dawson City, efter att Klondike Highway byggts.
Staden har fått sitt namn från forsar i floden, som sades likna vita hästar. Forsarna har senare försvunnit under Schwatka Lake bakom ett vattenkraftverk som blev klart 1958. I staden ligger Yukon Colleges huvudsakliga campus. Whitehorse var värdstad för Arctic Winter Games år 1972, 1980, 1986, 1992 och 2000, och spenderad