30 mars är den 89:e dagen på året i den gregorianska kalendern (90:e under skottår). Det återstår 276 dagar av året.


== Återkommande bemärkelsedagar ==


=== Flaggdagar ===
 Åland: Dagen för högtidlighållande av Ålands demilitarisering och neutralisering


== Namnsdagar ==


=== I den svenska almanackan ===
Nuvarande – Holger och Holmfrid
Föregående i bokstavsordning
Holger – Namnet förekom under 1790-talet på 21 februari, men utgick sedan. 1901 infördes det på dagens datum och har funnits där sedan dess.
Holmfrid – Namnet infördes 1901 på 4 juni. 1993 utgick det, men återinfördes 2001 på dagens datum.
Olga – Namnet infördes på dagens datum 1986, men flyttades 1993 till 21 november, där det har funnits sedan dess.
Reidar – Namnet infördes 1986 på 28 juli. 1993 flyttades det till dagens datum och 2001 till 9 maj.
Qvirinus – Namnet fanns, till minne av en romersk kristen martyr från 100-talet, även i formen Kvirinius, på dagens datum före 1901, då det utgick.

Föregående i kronologisk ordning
Före 1901 – Qvirinus eller Kvirinus
1901–1985 – Holger
1986–1992 – Holger och Olga
1993–2000 – Holger och Reidar
Från 2001 – Holger och Holmfrid

Källor
Brylla, Eva (red.): Namnlängdsboken, Norstedts ordbok, Stockholm, 2000. ISBN 91-7227-204-X
af Klintberg, Bengt: Namnen i almanackan, Norstedts ordbok, Stockholm, 2001. ISBN 91-7227-292-9


== Händelser ==
1191 – Sedan Clemens III har avlidit tre dagar tidigare väljs Giacinto Bobone Orsini till påve och tar namnet Celestinus III.
1282 – Innevånarna på medelhavsön Sicilien gör uppror mot den neapolitanske kung Karl I:s hårda styre, vilket går till historien som sicilianska aftonsången (uttrycket känt från 1400-talet). Upproret leder till att sicilianarna driver bort neapolitanerna och fransmännen, som gemensamt har styrt ön sedan 1194. Då de får hjälp av den aragonske kungen Peter III:s trupper leder detta dock till att ön istället kommer under spanskt styre fram till 1713.
1856 – Ryssland sluter fred i Paris med sina fiender Frankrike, Storbritannien och Osmanska riket, vilket formellt avslutar Krimkriget, som har rasat sedan 1853 (stridigheterna har upphört i februari). Fördraget leder till att områden på Balkan och kring Svarta havet demlitariseras och får sin autonomi erkänd. Även Åland i det ryska storfurstendömet Finland demilitariseras och den finländska staten håller ögruppen fri från militär än idag (2015), med hänvisning till detta fördrag. Det löser dock inte de problem som råder mellan staterna kring havet angående de olika regionerna i området och bara några år senare börjar bestämmelserna luckras upp.
1867 – Klockan fyra på morgonen undertecknar representanter för USA och Ryssland ett fördrag, genom vilket USA för 7,2 miljoner dollar köper kolonin Ryska Amerika (nuvarande Alaska; summan motsvarar 1,67 miljarder dollar i 2006 års värde). Anledningen till att Ryssland säljer området är dels, att ryska staten har ekonomiska problem, dels att man fruktar att genom ett krig förlora området till britterna, utan att få någon ersättning för det. Den allmänna opinionen i USA är dock negativ till köpet, då området anses svårtillgängligt och värdelöst. Denna inställning ändras inte förrän man i slutet av 1890-talet hittar guld i Klondike och en guldrush till Alaska inträffar.
1945 – De sovjetiska trupperna tågar in i den tyska provinsen Ostmark (Österrike) och intar huvudstaden Wien. När kriget i Europa är över lite mer än en månad senare delas Österrike och Wien, liksom Tyskland och Berlin, i varsin ockupationszon mellan de fyra segrarmakterna Frankrike, Sovjetunionen, Storbritannien och USA. I Österrike permanentas dock inte detta läge som i Tyskland, utan 1955 återfår Österrike sin fulla suveränitet.
1954 – Den första linjen på Torontos tunnelbana öppnas utmed Younge Street och detta blir därmed den första tunnelbanan i hela Kanada. Systemet växer dock snabbt och idag (2015) har, förutom Toronto, även Montréal, Vancouver, Calgary, Edmonton och Ottawa tunnelbanesystem. Under 2010-talet byggs dessutom tunnelbanor i flera andra kanadensiska städer.
1964 – Den amerikanska tv-frågesporten Jeopardy!, vars unika spelidé går ut på att det är programledaren, som ger svaren och de tävlande, som ställer frågorna, sänds för första gången på tv-kanalen NBC. Art Fleming är programledare och förblir så tills programmet läggs ner 1975. Han leder det även under ett försök att återlansera det 1978–1979, då det åter läggs ner. Det återupptas på nytt 1984 och sedan dess har det letts av Alex Trebek. Så småningom görs lokala versioner av programmet i andra länder och en svensk version sänds på TV4 1991–2007, först med Magnus Härenstam (till 2005) och sedan Adam Alsing som programledare.
1981 – Den amerikanske presidenten Ronald Reagan blir utsatt för ett misslyckat mordförsök, drygt två månader efter sitt tillträde. Attentatsmannen John Hinckley skjuter Reagan i bröstet och punkterar hans ena lunga samt skadar tre andra närvarande, just som presidenten är på väg ut från Hotel Hilton i Washington, D.C., där han har hållit tal. Hinckley grips omedelbart och under rättegången framkommer det, att han har utfört dådet, för att försöka imponera på skådespelaren Jodie Foster, som han har förälskat sig i. Då hans mentala hälsa är svag fritas han från ansvar för handlingen och döms till rättspsykiatrisk vård. Detta väcker stark kritik inom USA och leder till att flera delstater skärper kraven för att man ska kunna fritas från ansvar för brottshandlingar.
2009 – I Peru införs en lag om att arbetsgivare som tvingar sin hushållspersonal att gå klädda i särskiljande arbetskläder på allmän plats kan åtalas för diskriminering. Det anges dock inte vilken påföljd brottet ska få.
2014 – En 43-årig supporter från Djurgårdens IF blir misshandlad på terrasstrapporna vid tornet Kärnan i Helsingborg, strax innan en allsvensk fotbollsmatch mot Helsingborgs IF. Djurgårdsanhängaren skadas allvarligt och förs med skallskador till sjukhus, där han avlider mitt under pågående match, vilket leder till att man avbryter matchen.


== Födda ==
1708 – Claes Ekeblad d.y., svenskt riksråd, Sveriges kanslipresident 1761–1765 och från 1769 (död 1771)
1746 – Francisco de Goya, spansk konstnär (död 1828)
1754 – François Pilâtre de Rozier, fransk flygpionjär (död 1785)
1820 – Anna Sewell, brittisk författare (död 1878)
1825 – Samuel B. Maxey, amerikansk demokratisk politiker och general, senator för Texas 1875–1887 (död 1895)
1844 – Paul Verlaine, fransk poet (död 1896)
1853 – Vincent van Gogh, nederländsk målare (död 1890)
1858 – Arvid Nordquist, svensk specerihandlare, grundare av handelsaktiebolaget med samma namn (död 1922)
1869 – Hubert Henry Davies, brittisk författare och pjäsförfattare (död 1917)
1888 – Anna Q. Nilsson, svensk-amerikansk skådespelare (död 1974)
1892 – Erhard Milch, tysk militär, generalfältmarskalk och krigsförbrytare (död 1972)
1908 – Lill-Tollie Zellman, svensk skådespelare (död 1989)
1909 – John A. Burns, amerikansk demokratisk politiker, guvernör i Hawaii 1962–1974 (död 1975)
1913
Frank Paul LoVecchio, amerikansk popsångare med artistnamnet Frankie Laine (död 2007)
Martin Söderhjelm, svensk skådespelare, regissör, dramaturg och författare (död 1991)

1920 – Jan Olof Olsson, svensk redaktör, journalist och författare med pseudonymen Jolo (död 1974)
1926
Ingvar Kamprad, svensk företagare och miljardär, grundare av möbelvaruhuskedjan Ikea
Ray McAnally, irländsk skådespelare (död 1989)

1930 – John Astin, amerikansk skådespelare
1933 – Braulio Castillo, puertoricansk-mexikansk skådespelare och producent
1934 – Rolf Rämgård, svensk längdskidåkare och centerpartistisk politiker
1937 – Warren Beatty, amerikansk skådespelare och regissör
1941 – Laila Andersson-Palme, svensk operasångare
1945 – Eric Clapton, brittisk gitarrist och sångare
1950
Gerry Connolly, amerikansk demokratisk politiker, kongressledamot 2009–
Robbie Coltrane, brittisk skådespelare
David Janson, brittisk skådespelare

1955
Paul Sahlin, svensk låtskrivare och sångare samt begravningsentreprenör med artistnamnet Paul Paljett
Lars Ångström, svensk miljöpartistisk politiker, vd för miljöorganisationen Greenpeace 1995–1996 och riksdagsledamot 1998–

1963 – Tsachiagijn Elbegdordzj, mongolisk politiker, Mongoliets premiärminister 1998 och 2004–2006
1964
Ian Ziering, amerikansk skådespelare
Tracy Chapman, amerikansk sångare, låtskrivare och trubadur

1968 – Céline Dion, kanadensisk sångare
1971 – Fredrik B Nilsson, svensk radiopratare, komiker och underhållare
1972
Mili Avital, israelisk skådespelare
Karel Poborský, tjeckisk fotbollsspelare

1974 – Tomislav Butina, kroatisk fotbollsmålvakt
1979 – Norah Jones, amerikansk sångare, pianist och låtskrivare
1983 – Sarah Stevenson, brittisk taekwondoutövare
1984 – Mario Ančić, kroatisk tennisspelare
1986
Mieke Cabout, nederländsk vattenpolospelare
Sergio Ramos, spansk fotbollsspelare


== Avlidna ==
1202 – Joakim av Floris, omkring 72, italiensk teolog och abbot inom cisterciensorden (född omkring 1130)
1707 – Sébastien Le Prestre de Vauban, 73, fransk ingenjörsofficer och marskalk (född 1633)
1808 – Gustaf Fredrik Gyllenborg, 76, svensk greve och författare, ledamot av Svenska Akademien sedan 1786 (född 1731)
1812 – Gunning Bedford, Jr., 64, amerikansk politiker, kongressledamot 1783–1786 (född 1747)
1840 – Beau Brummell, 61, brittisk dandy (född 1778)
1842 – Élisabeth-Louise Vigée-Le Brun, 86, fransk målare (född 1755)
1866 – John McDougall, omkring 48, amerikansk politiker, viceguvernör i Kalifornien 1849–1851 och guvernör i samma delstat 1851–1852 (född omkring 1818)
1871 – Lovisa av Nederländerna, 42, nederländsk prinsessa, Sveriges och Norges drottning sedan 1859 (gift med Karl XV) (lunginflammation) (född 1828)
1879 – Thomas Couture, 63, fransk målare (född 1815)
1897 – Angus Cameron, 70, amerikansk republikansk politiker, senator för Wisconsin 