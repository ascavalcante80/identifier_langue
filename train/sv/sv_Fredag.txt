Fredag är en veckodag som i Norden är, enligt vissa forskare, uppkallad efter den fornnordiska guden Odens hustru Frigg. Andra forskare menar dock att den uppkallats efter gudinnan Freja, som eventuellt var samma gudinna som Frigg.
I länder med latinska språk, såsom Frankrike och Spanien, förknippas dagen med den grekiska mytologins Venus (gudinna).
Fredag kommer efter torsdag och före lördag.


== Fredagen i historien ==
Då USA köpte området Alaska från Ryssland 1867 följdes fredagen den 6 oktober omedelbart av fredagen den 18 oktober eftersom USA använde den gregorianska kalendern medan Ryssland då fortfarande använde den julianska kalendern. Normalt bibehåller man veckodagarna i obruten följd vid kalenderbyte, men vid det här tillfället flyttade man även datumgränsen till att gå väster om Alaska.


== Fredagen i kulturen ==
I kristen tradition är fredagen en fastedag, eftersom Jesus blev korsfäst en fredag. Särskilt högtidlighålls Jesu korsfästelse på långfredagen, fredagen före påsk.
Fredag ansågs förr som en dag som var olämplig att börja med ett större arbete på, till exempel så sin gröda. Det var också olämpligt att starta en resa, särskilt en längre resa till sjöss.
De månader då den 13:e är en fredag anser somliga det vara en otursdag. Detta kopplat till en kombination av fredagen och det gamla oturtalet 13. Kanske för att Jesus antas korsfästes fredagen den 13:e i den judiska månaden Nisan.
Med "Black Friday" menas olyckor som hänt på fredagar, men också första dagen efter Thanksgiving då julhandeln börjar officiellt. Ibland kallas Fredagen den 13 för "Black Friday".
Muslimerna har sin fredagsbön denna dag.
I Daniel Defoes roman Robinson Crusoe kallar huvudpersonen sin infödde följeslagare "Fredag".
Fredag nämns ofta i musiken bland annat i Nancy Sinatras Friday Child, the Cures Friday I'm in love och Rebecca Blac