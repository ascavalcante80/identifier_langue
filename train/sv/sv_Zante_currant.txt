Korinter kallas de små, kärnlösa, torkade bären av den variant av vinrankan, som Linné kallade Vitis vinifera: apyrena. Korinterna har sitt namn efter staden Korint, i vars omnejd denna typ av vinranka lär ha uppkommit och fortfarande odlas i stort. Korinter odlas från öster på de Joniska öarna, i sydligaste Italien, Sicilien med flera Medelhavsländer.
När de små, mörkt brunröda bären är mogna, plockas klasarna ned och torkas på ett luftigt ställe, varefter bären, "korinterna", repas av med ett slags kam och packas ganska hårt i fat eller särskilt för ändamålet murade förvaringsrum, "seraljer", som noga tillsluts och öppnas först när korinterna skall skickas iväg. Då packas korinterna i mindre fat eller kärl, "karateler" ("caratels").
Korinterna har sötaktig, angenäm russinsmak och användes förr under benämningen fructus Vitis minutae för att förbättra smaken på vissa medikament, till exempel den förr s