21 februari är den 52:a dagen på året i den gregorianska kalendern. Det återstår 313 dagar av året (314 under skottår).


== Återkommande bemärkelsedagar ==


=== Flaggdagar ===
 Norge: Konungens födelsedag


=== FN-dagar ===
Internationella modersmålsdagen (inrättad av Unesco 1999)


== Namnsdagar ==


=== I den svenska almanackan ===
Nuvarande – Hilding
Föregående i bokstavsordning
Hilarius – Namnet fanns, till minne av en påve på 400-talet, även i formen Hilarius biskop, på dagens datum fram till 1901, då det utgick.
Hildeborg – Namnet infördes på dagens datum 1986, men utgick 1993.
Hildemar – Namnet gick samma väg som Hildeborg, genom att införas på dagens datum 1986 och utgå 1993.
Hilding – Namnet infördes på dagens datum 1901 och har funnits där sedan dess.
Holger – Namnet förekom på dagens datum på 1790-talet, men utgick sedan. 1901 infördes det på 30 mars och har funnits där sedan dess.
Hulda – Namnet infördes 1901, men då på 20 februari. Där fanns det fram till 1993, då det flyttades till dagens datum. 2001 flyttades det till 8 september.

Föregående i kronologisk ordning
Före 1901 – Hilarius eller Hilarius biskop och Holger
1901–1985 – Hilding
1986–1992 – Hilding, Hildemar och Hildeborg
1993–2000 – Hilding och Hulda
Från 2001 – Hilding

Källor
Brylla, Eva (red.): Namnlängdsboken, Norstedts ordbok, Stockholm, 2000. ISBN 91-7227-204-X
af Klintberg, Bengt: Namnen i almanackan, Norstedts ordbok, Stockholm, 2001. ISBN 91-7227-292-9


== Händelser ==
1281 – Sedan Nicolaus III har avlidit året innan väljs Simon de Brion till påve och tar namnet Martin IV.
1437 – Sedan Jakob I har avlidit denna eller föregående dag efterträds han som kung av Skottland av sin 6-årige son Jakob II.
1612 – Svenska trupper, ledda av hertig Johan av Östergötland och Jesper Mattson Cruus af Edeby, besegrar en dansk här under kung Kristian IV, som är på återtåg från ett plundringståg i Västergötland, i slaget vid Kölleryd i Halland under det pågående kalmarkriget. Efter att omkring 300 man har fallit (båda sidor inräknade) flyr danskarna till Varberg.
1808 – Utan föregående krigsförklaring går ryska trupper under ledning av general Fredrik Vilhelm von Buxhoevden över den svensk-ryska gränsen vid Abborrfors i östra Finland. Detta blir inledningen till finska kriget, som pågår till året därpå och i vilket Sverige förlorar den östra rikshalvan till Ryssland.
1848 – De båda tyska politiska aktivisterna Karl Marx och Friedrich Engels utger den lilla pamflettskriften Kommunistiska manifestet i London. Den är skriven på tyska och utges på uppdrag av den internationella organisationen Kommunisternas Förbund. Visserligen innehåller den inte mycket, som Marx inte redan har skrivit, men det kort- och lättfattliga samt slagkraftiga språket gör den till en stor succé och den mest spridda av deras skrifter. Redan samma år översätts den till svenska, sannolikt av Pehr Götrek, som också är medlem av förbundet. Manifestets mest berömda mening blir den sista, vilken är en uppmaning, som lyder ”Proletärer i alla länder, förenen eder!”
1940 – Norrbottniska Pajala bombas av sju sovjetiska flygplan som navigerat fel under ett bombuppdrag över Finland. Flera byggnader i samhället brinner ner och kostnaderna för de materiella skadorna uppgår till 45 000 kronor. Lyckligtvis omkommer ingen människa och endast två skadas lindrigt. Redan samma dag inlämnar den svenska regeringen en protestnot till Sovjetunionen, som den 6 mars erkänner att bombningen är ett misstag av sovjetiska plan och sedermera betalar skadestånd på 40 000 kronor. Detta blir den enda kränkningen av svenskt territorium under andra världskriget, som Sovjetunionen erkänner.
1963 – Världens första aktiva kommunikationssatellit, den amerikanska Telstar, som sköts upp sommaren året innan, tas ur bruk, då den endast är tänkt som ett experiment. Telstarprojektet fortsätter dock med fler satelliter och fortgår än idag (2015).
1968 – Sveriges utbildningsminister Olof Palme deltar i en demonstration i Stockholm tillsammans med Nordvietnams Moskvaambassadör och håller ett tal där han kritiserar USA för dess krigföring i Indokina och hävdar att kriget är ett hot mot demokratin. Detta leder till en diplomatisk kris mellan Sverige och USA, där den amerikanske ambassadören i Sverige William Heath kallas hem till USA. Det dröjer till 1970, innan en ny amerikansk Sverigeambassadör utses, och de diplomatiska relationerna mellan länderna förblir kylig ännu längre, bland annat då Palme 1972 håller ett tal om de amerikanska bombningarna av Hanoi.
1972 – Den amerikanske presidenten Richard Nixon inleder ett oväntat men historiskt besök i Kina, vilket pågår till den 28 februari, och tas emot av landets ledare Mao Zedong. Syftet med besöket är att förbättra relationerna mellan länderna, som vid denna tid ser varandra som något av ärkefiender och det är första gången en amerikansk president besöker ett kommunistiskt land. Besöket leder till och med till att engelska språket berikas med metaforen Nixon in China, som uttryck för när en politiker gör något oväntat och okarakteristiskt.
1976 – De första paralympiska vinterspelen invigs i svenska Örnsköldsvik. Spelen har tillkommit för att personer med olika former av funktionsnedsättningar ska kunna delta i olympiska vinterspelsidrotter, men med anpassningar till deras nedsättningar. Paralympiska sommarspel har hållits sedan 1960.
1987 – Olof Johansson väljs till det svenska Centerpartiets ordförande, sedan den tidigare ledaren Karin Söder har avgått den 2 februari, på grund av dålig hälsa. Johansson förblir partiledare till 1998, då han lämnar posten några veckor före årets svenska riksdagsval.


== Födda ==
1609 – Raimondo Montecuccoli, italiensk militär och militärteoretiker (död 1680)
1728 – Peter III, tsar av Ryssland 5 januari–28 juni 1762 (död 1762)
1745 – Olof Tempelman, svensk arkitekt, professor vid Konstakademien från 1779 (död 1816)
1783 – Benjamin Ruggles, amerikansk politiker, senator för Ohio 1815–1833 (död 1857)
1801
Heinrich Leberecht Fleischer, tysk orientalist (död 1888)
John Henry Newman, brittisk kyrkoman, teolog och kardinal (död 1890)

1816 – Ebenezer R. Hoar, amerikansk jurist och republikansk politiker, USA:s justitieminister 1869–1870 (död 1895)
1832 – John L. Barstow, amerikansk republikansk politiker, guvernör i Vermont 1882–1884 (död 1913)
1844 – Charles-Marie Widor, fransk organist och tonsättare (död 1937)
1851 – Thomas Sterling, amerikansk republikansk politiker, senator för South Dakota 1913–1925 (död 1930)
1864 – Albin Belar, slovensk seismolog, naturforskare, miljökämpe och uppfinnare (död 1939)
1865 – Gustaf Uddgren, svensk manusförfattare, redaktör, journalist och tidningsman (död 1927)
1866 – August Paul von Wassermann, tysk bakteriolog (död 1925)
1870 – William Larrabee, amerikansk demokratisk politiker, kongressledamot 1931–1943 (död 1960)
1875 – Jeanne Calment, fransk kvinna, världens dokumenterat äldsta människa någonsin (död 1997)
1881 – Ivar Kåge, svensk skådespelare och regissör (död 1951)
1895 - Henrik Dam, 81, dansk biokemist, mottagare av Nobelpriset i fysiologi eller medicin 1943 (död 1976)
1903 – Anaïs Nin, fransk-amerikansk författare (död 1977)
1904 – Alexej Kosygin, sovjetisk politiker, Sovjetunionens regeringschef från 1964 (död 1980)
1910 – Douglas Bader, brittisk stridspilot och välgörenhetsorganisatör (död 1982)
1915 – Ann Sheridan, amerikansk skådespelare (död 1967)
1917 – Sven-Otto Österdahl, svensk byrådirektör och folkpartistisk politiker (död 1985)
1919 – Arne Augustsson, svensk skådespelare (död 2005)
1921 – John Rawls, amerikansk filosof (död 2002)
1924
William Hathaway, amerikansk demokratisk politiker, senator för Maine 1973–1979
Robert Mugabe, zimbabwisk politiker, Zimbabwes premiärminister 1980–1987 samt president och diktator 1987–

1925 – Sam Peckinpah, amerikansk filmregissör (död 1984)
1927
Lars Engström, svensk regissör och skådespelare (död 2009)
Hubert de Givenchy, fransk modeskapare

1929 – James Beck, brittisk skådespelare (död 1973)
1933 – Nina Simone, amerikansk blues- och soulsångare (död 2003)
1937
Yvonne Floyd, svensk manusförfattare (död 1990)
Harald V, kung av Norge 1991–

1939 – Börje Ahlstedt, svensk skådespelare
1940
Peter Gethin, brittisk racerförare (död 2011)
John Lewis, amerikansk politiker

1942 – Margarethe von Trotta, tysk filmregissör
1946
Tyne Daly, amerikansk skådespelare
Anthony Daniels, amerikansk skådespelare
Alan Rickman, brittisk skådespelare

1949
Phil Hare, amerikansk demokratisk politiker
Brent Spiner, amerikansk skådespelare
Ronnie Hellström, svensk fotbollsmålvakt

1950
Larry Drake, amerikansk skådespelare
Alf R. Jacobsen, norsk journalist och författare
Håkan Nesser, svensk författare, manusförfattare och lärare

1955 – Kelsey Grammer, amerikansk skådespelare
1956 – Charles Boustany, amerikansk republikansk politiker
1958 – John Shimkus, amerikansk republikansk politiker
1959 – Stisse Åberg, svensk sportjournalist
1962
Chuck Palahniuk, amerikansk författare och frilansjournalist
Jakob Eklund, svensk skådespelare
Mikael Hylin, svensk regissör och manusförfattare

1971 – Pierre Fulke, svensk golfspelare
1979
Denis In-Fa-Lin, rysk bandyspelare
Jennifer Love Hewitt, amerikansk skådespelare

1984 – Alex Racoveanu, svensk simmare
1987 – Ashley Greene, amerikansk skådespelare och fotomodell
1989 – Corbin Bleu, amerikansk skådespelare, modell, dansare och sångare


== Avlidna ==
1437 – Jakob I, 42, kung av Skottland sedan 1406 (död denna eller föregående dag) (född 1394)
1513 – Julius II, 69, född Giuliano della Rovere, påve sedan 1503 (född 1443)
1527 – Knut Mikaelsson, svensk domprost, ledare för det första dalupproret (avrättad)
1624 – Dirck van Baburen, 28, nederländsk barockmålare (född 1595)
1677 – Baruch Spinoza, 44, nederländsk filosof (född 1632)
1844 – John Leeds Kerr, amerikansk politiker, senator för Maryland 1841–1843 (född 1780)
1846 – Ninko, 45, kejsare av Japan sedan 1817 (född 1800)
1852 – Nikolaj Gogol, 42, rysk författare (född 1809)
1861 – Lars Levi Læstadius, 61, svensk präst, väckelseledare, författare och botanist (född 1800)
1891 – Georges Seurat, 31, fransk konstnär och målare (född 1859)
1894 – Gustave Caillebotte, 45, fransk målare inom impressionismen (född 1848)
1896 – Fritz Arlberg, 65, svensk operasångare och översättare (född 1830)
1901 – Stephen M. White, 48, amerikansk demokratisk politiker, senator för Kalifornien 1893–1899 (född 1853)
1907 – Erik Gustaf Boström, 65, svensk godsägare och politiker, Sveriges statsminister 1891–1900 och 1902–1905 samt finansminister 1894–1895 (född 1842)
1909 – Hjalmar Palmstierna, 72, svensk friherre, officer, politiker och ämbetsman (född 1836)
1919 – Kurt Eisner, 51, tysk socialistisk politiker och revolutionsledare (mördad) (född 1867)
1926 - Heike Kamerlingh Onnes, 62, nederländsk fysiker, mottagare av Nobelpriset i fysik 1913 (född 1863)
1932 – Erik