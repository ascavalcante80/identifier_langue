Vallonien (franska: Wallonie, tyska: Wallonien), även Valloniet, är en av Belgiens tre federala regioner. Invånarna kallas valloner och den övervägande delen av befolkningen är franskspråkig. Mindre delar av befolkningen talar vallonska eller tyska. Regionen har en yta på 16 844 km² och 3 358 560 invånare (2002), vilket gör att folktätheten är 199,39 inv/km². Huvudstad i regionen är Namur.
Det politiska styret i Vallonien delas även med två federala gemenskaper, Franska gemenskapen och Tyskspråkiga gemenskapen som har sina egna regeringar och parlament.
Valloner kom till Sverige framför allt under 1600-talet för att 