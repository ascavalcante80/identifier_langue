Sardiska är ett språk som talas av mellan 600 000 och 2,5 miljoner (uppgifterna varierar)[källa behövs] människor på Sardinien i Italien. Sardiskan blev erkänd på Sardinien som det andra officiella språket, bredvid italienskan, den 15 oktober 1997.


== Sociolingvistisk ställning ==
Sardiskan talas uteslutande på Sardinien av cirka 1-1,3 miljoner människor (ungefär 80 % av öns befolkning). Dessa är nästan alla tvåspråkiga (italienska/sardiska). Den sardinska dialekten av italienska har lånat stora delar av det sardiska ordförrådet.
Genom regionallagen från 1997 och en nationell italiensk lag från 1999 har sardiska blivit likställt med italienska som officiellt språk (till exempel som administrativt språk och skolspråk). I praktiken dominerar dock fortfarande italienskan i Sardiniens offentliga liv.


== Dialekter ==

Sardiskans huvuddialekter är
Galluriska/sassaresiska (norra Sardinien), som oftast räknas till de italienska dialekterna och inte till sardiskan i trängre mening, och som är nära besläktade med korsikanskan.
Logudoresiska/nuoresiska norra och centrala Sardinien), som ofta sammanfattas under begreppet logudoresiska.
Kampidanesiska (södra Sardinien)
Det finns inget enhetligt skriftspråk. Sedan några år[när?] tillbaka diskuteras dock i ökande omfattning anskaffning av en norm.
ISO 639-3-koderna är:
Kampidanesiska, sardo campidanese: "sro"
Logudoresiska,sardo logudorese: "src"
Galluresiska, gallurese: "sdn"
Sassaresiska, sassarese: "sdc"


== Grammatik ==
Särskilt påfallande i sardiskan är den bestämda artikeln: Till skillnad från de andra romanska språken återgår denna inte till det latinska demonstrativpronomenet ille, illa, illud (till exempel italienska il/lo, la, franska le, la, spanska el, la) och dess pluralformer, utan är härledd från latinets ipse, ipsv(m), ipsa(m) etcetera: I singular är den sardiska bestämda artikeln su (maskulinum singular), sa (femininum singular), i plural sos (maskulinum plural) och sas (feminium plural) i logudoresiskan, i kampidanesiskan is för båda genus.
Sardiskan bildar plural på -s (liksom i de västromanska språken): sa domo > sas domos, su cane > sos canes.


== Fonetik och fonologi ==
Karakteristiskt är dessutom det mest långtgående behållandet av vulgärlatinets vokalsystem, framför allt i i logudoresiskan och nuoresiskan (i campidanesiskan endast i betonad ställning, i obetonad ställning sker en reduktion till -a, -i, -u, liknande fallet i sicilianskan.
I de logudoresiska och nuoresiska dialekterna förblir de latinska intervokaliska klusilerna (p, t, k) i största utsträckning intakta. Framför allt att det latinska ve