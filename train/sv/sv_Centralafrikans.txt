Centralafrikanska republikens flagga antogs den 1 december 1958. Den innehåller dels färger från den tidigare kolonialmaktens flagga, och dels de panafrikanska färgerna rött, gult och grönt. Den gula stjärnan i övre vänstra hörnet symboliserar frihet. Ursprungligen var det tänkt att denna flagga skulle vara gemensam för de länder som skulle ingå i en union under fransk ledning. Arkitekten bakom denna union, Barthélemy Boganda, som även blev den nya republikens förste president, tänkte sig därför följande symbolik kring flaggans färger:
Blå: Franska Kongos hav
Vit: Tchads bomull
Gul: Centralafrikas naturtillgångar
Grön: Gabons skogar
Röd: Blodet som offrats av martyrerna
Stjärnan: Leder ländernas folk mot frihet och deltagande
Flaggan användes i oförändrat skick även under kejsardömet 1976–1979. Proportionerna är 2:3.


== Källor ==
Allt om vär