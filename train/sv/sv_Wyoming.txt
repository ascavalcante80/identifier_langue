Wyoming är en delstat i västra USA. De västra två tredjedelarna av delstaten är främst täckta av bergskedjor och betesmarker vid foten av östra Klippiga bergen, medan den östra tredjedelen av delstaten består av en höghöjdsprärie som kallas High Plains. Wyoming är den tionde största amerikanska delstaten till ytan och den minst befolkade. Antalet invånare år 2010 var 563 626 vilket är en ökning med 14,1 % sedan år 2000. Huvudstad är Cheyenne vilket med en befolkning på nästan 60 000 personer också är största stad. Delstatens namn har indianskt ursprung; det kommer av Muneespråkets xwé:wamənk som betyder "på den stora älvens flatsida" vilket var namnet på Wyomingdalen i Pennsylvania.
Delstatens officiella motto "Equality state" grundar sig i att Wyoming höll de första allmänna valen i USA där kvinnor hade rösträtt.


== Historia ==

Under kolonialtiden var Wyoming ett gränsland mellan Spanska Amerika, brittiska Nordamerika och Louisianaterritoriet.
Den 25 juli 1868 skapades Wyomingterritoriet vilket den 10 juli 1890 blev delstaten Wyoming. 1869 fick kvinnorna rösträtt i territoriet som därmed blev först i USA med att genomföra allmänna val där kvinnor hade rösträtt. 1925–1927 var Nellie Tayloe Ross USA:s första kvinnliga delstatsguvernör.


== Politik ==
Wyoming har historiskt sett varit en konservativ delstat och ett av republikanernas starkaste fästen. Härifrån kommer bland annat republikanen Dick Cheney som var USA:s vicepresident mellan 2001 och 2009. Ett liberalt undantag utgörs av Teton County. Samtliga delstater utser två medlemmar av USA:s senat men på grund av sin lilla befolkning har Wyoming bara en ledamot i USA:s representanthus. Kongressledamot sedan 2009 är Cynthia Lummis och senatorer är Mike Enzi och John Barrasso; samtliga är republikaner.


== Religion ==
Kristna – 79 %[när?]Protestanter – 53 %
Luteraner – 8 %
Baptister – 8 %
Metodister – 6 %
Presbyterianer – 4 %
Episkopaler – 4 %
Andra protestanter eller allmänt protestanter – 21 %

Katoliker – 16 %
Sista dagars heliga (mormoner) – 11 %

Annan religion – 1 %[när?]
Judar – 0 %[när?]
Icke-religiösa – 18 %[när?]


== Större städer ==
De tio största städerna i Wyoming (2008):
Cheyenne – 59 466, delstatshuvudstad.
Casper – 55 316, viktigt centrum för Wyomings oljeindustri.
Laramie – 31 312, säte för University of Wyoming.
Gillette – 29 389
Rock Springs – 23 229
Sheridan – 17 517
Green River – 12 622
Evanston – 12 282
Riverton – 10 867
Jackson – 9 710, c