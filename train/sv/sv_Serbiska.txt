Serbiska (serbiska alfabetet: српски, latinska alfabetet: srpski) är ett sydslaviskt språk som är officiellt språk i Serbien, Montenegro, Bosnien och Hercegovina och Kosovo, samt officiellt minoritetsspråk i ett flertal andra länder, bland annat Kroatien och Makedonien.


== SpråkfamiljRedigera ==
Det serbiska språket är besläktat med andra slaviska språk, i synnerhet de sydslaviska språken bosniska, kroatiska och montenegrinska. Dessa fyra språk sorterade officiellt 1954-1991 under samlingsnamnet serbokroatiska.


== Standardspråk och dialekterRedigera ==
Det serbiska skriftspråket har i likhet med bosniskan, kroatiskan och montenegrinskan sin grund i den štokaviska dialekten. Denna delas i sin tur in i tre underdialekter; ekaviska, ijekaviska och ikaviska. I Serbien är den ekaviska underdialekten norm men serberna i västra delen av landet, liksom serber i Bosnien-Hercegovina, Kroatien och Montenegro företrädandevis talar serbiska med ijekaviskt uttal.
Det serbiska språkets reformator, Vuk Stefanović Karadžić (1787-1864), försökte ena de olika serbiska dialekterna genom att införa den ijekaviska dialekten som bas för litteraturspråket. Detta på grund av att Karadžić själv kom från östra Hercegovina som betraktades som den ijekaviska dialektens vagga.
I södra och sydöstra Serbien talas även torlakiska.


== AlfabetetRedigera ==
Serbiskan skrivs både med det serbisk kyrilliska alfabetet och latinska alfabetet. Det serbiska alfabetet är en variant av det kyrilliska alfabetet, som standardiserades av Vuk Karadžić 1818. Det latinska alfabet som används i serbiskan standardiserades av kroaten Ljudevit Gaj 1835. Det kyrilliska alfabetet anses vara mer traditionellt och har officiell status i Serbien som enligt konstitutionen 2006 är den "officiella skriften", till skillnad från det latinska alfabetet, vilket anses vara en "skrift i officiellt bruk". Det kyrilliska och latinska alfabetet är officiella även i Bosnien-Hercegovina och Montenegro. Det kyrilliska alfabetet är vanligast i offentliga 