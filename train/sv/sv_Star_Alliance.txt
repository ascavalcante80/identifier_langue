Star Alliance är världens största flygbolagsallians bestående av 27 flygbolag från olika delar av världen. Alliansen styrs och sköts genom Star Alliance Services GmbH som har sitt säte i Frankfurt. Bolaget har cirka 70 anställda och Mark Schwab är sedan 2011 bolagets VD .

Star Alliance startades 14 maj 1997 av Air Canada, United Airlines, Lufthansa, SAS och Thai Airways. Alliansen var då först i sitt slag och har sedan dess fått efterföljare i Oneworld och SkyTeam.
Samarbetet är uppbyggt kring i huvudsak sex punkter:
Gemensamma bonusprogram - som kund i ett bolag tjänar man bonuspoäng hos samtliga medlemmar i Star Alliance (Se tex. Miles & More, Eurobonus).
Tillgång till lounger.
Samarbete kring teknik och logistik.
Tidtabeller som underlättar byten mellan medlemmarna.

Gemensamma erbjudande som exempelvis jorden-runt biljetter som involverar mer än ett flygbolag.
Gemensam profil.
Star Alliance innebär alltså ett djupare samarbete än enbart code share-flygningar, även om det är den delen av samarbetet som kunden oftast kommer i kontakt med.
Av världens tio bästa flygbolag 2014 är fem medlemmar i Star Alliance.


== Medlemshistorik ==
1997 - Star Alliance bildas av Air Canada, United Airlines, Lufthansa, SAS och Thai Airways. Varig blir medlem senare samma år.
1999 - Ansett Australia, ANA och Air New Zealand blir medlemmar.
2000 - Singapore Airlines, bmi, Mexicana och Austrian Airlines blir medlemmar.
2001 - Ansett Australia går i konkurs. AirBaltic Estonian Air blir medlemmar
2003 - Asiana Airlines, LOT Polish Airlines och Spanair blir medlemmar.
2004 - US Airways blir medlem. Mexicana väljer att lämna Star Alliance till förmån för ett code shareavtal med American Airlines.
2005 - TAP Portugal blir medlem. America West Airlines förvärvar US Airways, behåller namnet US Airways på det nya större fusionerade flygbolaget som kvarstår i alliansen.
2006 - Swiss International Air Lines och South African Airways blir medlemmar.
2007 - Varig utesluts efter att inte levt upp till åtaganden som en följd av en långvarig kris. I december blev Air China och Shanghai Airlines nya medlemmar.
2008 - Turkish Airlines blir den tjugonde medlemmen 1 april och EgyptAir blev den tjugoförsta medlemmen.
2009 - Continental Airlines lämnar SkyTeam för att bli medlem i Star Alliance i oktober. Brussels Airlines som förvärvats av Lufthansa blir medlem 9 december.
2010 - TAM Airlines och Aegean Airlines ansluter i maj respektive juni. Olympic Air godkänns som framtida medlem. Shanghai Airlines tillkännager att bolaget lämnar Star Alliance efter att ha gått samman med China Eastern Airlines. Indian Airlines är godkänd som framtida medlem och bedöms ansluta 2011.
2011 - Ethiopian Airlines ansluter från och med 13 december. Air Indias ansökan suspenderas då bolaget inte lever upp till kraven. Air Olympics planerade fusion med Aegean Airlines stoppas av konkurrensmyndigheter varför Air Olympics ansökan avbryts. Mångåriga medlemmen Spanair går i konkurs och lämnar alliansen.
2012 - Continental Airlines fusioneras med United Airlines varvid det nya bolaget stannar i Star Alliance under namnet United. Brittiska bmi förvärvas av konkurrerande British Airways och Iberia och lämnar alliansen. De sydamerikanska bolagen Avianca, TACA Airlines och Copa Airlines ansluter samtidigt. Blue 1 upphör att vara en fullvärdig medlem men kvarstår som associerad medlem i egenskap av dotterbolag till Scandinavian Airlines. I november blev kinesiska Shenzhen Airlines fullvärdig medlem .
2013 - TAM Airlines meddelar att de lämnar Star Alliance 2014. Samtidigt blir det Taiwanesiska bolaget EVA Air medlem.
2014 - Air India blir medlem.


== Star Alliance i siffror ==
(enligt deras hemsida, juni 2014)
Antal medlemmar: 27
Bildades: 1997
Antal årliga passagerare: 637,62 miljoner
Dagliga avgångar: över 18.571
Antal anställda: 439.232
Antal destinationer: 1321 flygplatser i 193 länder
Flotta: 4 456 flygplan


== Regionala medlemmar ==
Sedan 2004 erbjuder Star Alliance ett regionalt medlemskap, detta innebär att flygbolaget inte har rösträtt utan representeras av ett annat bol