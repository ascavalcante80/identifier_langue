5 juni är den 156:e dagen på året i den gregorianska kalendern (157:e under skottår). Det återstår 209 dagar av året.


== Återkommande bemärkelsedagar ==


=== Flaggdagar ===
 Danmark: Grundlagsdagen (till minne av undertecknandet av grundlagen denna dag 1849; firas som de facto men inte officiell nationaldag)


=== FN-dagar ===
Världsmiljödagen (temadag instiftad 1972, för att uppmärksamma miljöproblem, till minne av miljövårdskonferensen i Stockholm)


== Namnsdagar ==


=== I den svenska almanackan ===
Nuvarande – Bo
Föregående i bokstavsordning
Bo – Namnet infördes på dagens datum 1901 och har funnits där sedan dess.
Bodil – Namnet infördes på dagens datum 1986, men flyttades 1993 till 26 januari, där det har funnits sedan dess.
Boel – Namnet har följt Bodil, genom att 1986 införas på dagens datum och 1993 flyttas till 26 januari.
Bonifacius – Namnet fanns, till minne av ett missionerande helgon i Tyskland på 700-talet, på dagens datum fram till 1901, då det utgick.
Boris – Namnet infördes 1986 på 4 december. 1993 flyttades det till dagens datum och 2001 till 10 juni.

Föregående i kronologisk ordning
Före 1901 – Bonifatius
1901–1985 – Bo
1986–1992 – Bo, Bodil och Boel
1993–2000 – Bo och Boris
Från 2001 – Bo

Källor
Brylla, Eva (red.): Namnlängdsboken, Norstedts ordbok, Stockholm, 2000. ISBN 91-7227-204-X
af Klintberg, Bengt: Namnen i almanackan, Norstedts ordbok, Stockholm, 2001. ISBN 91-7227-292-9


== Händelser ==
1135 – Rikissa av Polen, som tidigare har varit gift med den svenske tronpretendenten i Västergötland Magnus Nilsson, blir ett år efter Magnus död omgift med furst Volodar av Minsk och äktenskapet resulterar fem år senare i dottern Sofia (som sedermera blir Danmarks drottning). Äktenskapet är ett strategidrag av Rikissas far kung Boleslav III av Polen, riktat mot alliansen mellan Magnus fiende, den nye danske kungen Erik Emune, och Volodars fiende, storfurst Vladimir II Monomach av Kiev. Efter att flera aktörer i konflikten några dagar senare har avlidit och furst Vladimirs ställning har försvagats finns det inte längre någon strategisk grund för äktenskapet, som därför upplöses med skilsmässa. 1148 gifts Rikissa med Sverker den äldre och blir därmed åter svensk drottning.
1305 – Sedan påvestolen har stått tom i ett år väljs Raymond Bertrand de Got till påve och tar namnet Clemens V.
1316 – Den franske kungen Ludvig X dör av antingen lunginflammation eller pleurit, 26 år gammal. Han har vid tillfället inga söner, men hans hustru Clemence d'Anjou är gravid vid tiden för hans död. Om det blir en son ska han efterträda Ludvig, men om det blir en dotter går hans tidigare döttrar före i tronföljden. I väntan på födseln utnämns därför hans bror Filip till regent. När Clemence den 15 november nedkommer med en son blir denne direkt vid födseln kung med namnet Johan I. Då han avlider redan den 20 november, efter bara fem dagar, lyckas Filip därefter utmanövrera Ludvigs döttrar och själv ta makten som fransk kung med namnet Filip V.
1849 – Kung Fredrik VII undertecknar en ny dansk grundlag, vilken därmed träder i kraft samma dag. Genom denna avskaffas det nära 200 år gamla kungliga danska enväldet (som har varat sedan 1660) och Danmark blir en konstitutionell monarki. Grundlagen har sedan dess ändrats fyra gånger (1866, 1915, 1920 och 1953; senaste gången också undertecknad samma datum) och 5 juni firas därför numera som Danmarks inofficiella nationaldag.
1879 – Den strejk som den 26 maj utbröt vid Haeffners sågverk utanför Sundsvall, avslutas, sedan landshövding Curry Treffenberg har hotat de strejkande arbetarna med fängelse och andra straff, om de inte återupptar arbetet. Denna strejk, som räknas som Sveriges första i större skala och blir den mest omfattande under 1800-talet, får dock inte några nämnvärda konsekvenser för arbetarna (daglönen vid Tunadal höjs från 1,25 till 1,50 kronor och arbetstiden på lördagar begränsas till att sluta klockan 18.00 istället för 20.00 i Svartvik) och det dröjer ännu flera årtionden innan den gryende arbetarrörelsen organiserar sig i fackföreningar med strejkkassor, som leder till att de är bättre rustade att lyckas med en strejk.
1916 – Under ledning av emir Sharif Hussein ibn Ali av Mekka utbryter ett allmänt arabiskt uppror mot det osmanska riket i provinsen Hijaz. Upproret, som får ekonomiskt stöd av britterna, pågår till första världskrigets slut 1918 och omfattar till slut omkring 70 000 araber, men målen med det uppnås bara delvis. Britterna har lovat att en hel arabisk stat ska upprättas på halvön och att den ska vara självständig från osmanerna. Efter kriget faller visserligen osmanska riket sönder och stora arabiska områden blir självständiga, men inte som ett gemensamt land, utan uppdelat på flera stater (flera dessutom som brittiska eller franska protektorat) enligt Sykes-Picot-avtalet, som i hemlighet sluts redan samma år (1916) mellan Storbritannien, Frankrike och Ryssland.
1947 – Den så kallade Marshallplanen, som är ett program för att ge ekonomiskt bidrag till Europa, för att återuppbygga kontinenten efter andra världskriget och har uppkallats efter den amerikanske utrikesministern George C. Marshall, inrättas vid ett möte mellan representanter för USA och flera europeiska stater. Ett annat syfte med planen är att förhindra spridandet av kommunismen från Sovjetunionen, vilket leder till att Sovjet och flera av de kommunistiska staterna i Östeuropa avböjer att ta del av det ekonomiska biståndet. Bidragen inleds i april 1948 och varar i fyra år; när programmet avslutas 1952 har samtliga deltagande länder (Västeuropa, däribland Sverige, samt Grekland och Turkiet) nått ekonomiska nivåer som överstiger de förkrigstida nivåerna.
1959 – Singapores första regering installeras, två dagar efter att det partiella självstyret under Storbritannien har ändrats till fullt självstyre. Vid parlamentsvalet i maj har partiet People’s Action Party vunnit en jordskredsseger med 43 av parlamentets 51 platser och de kämpar vidare för att Singapore ska uppnå full självständighet, vilket man uppnår 1963.
1963 – Den brittiske försvarsministern John Profumo tvingas avgå efter den efter honom uppkallade Profumoaffären. Han har haft ett förhållande med strippan Christine Keeler, samtidigt som hon har haft en intim relation med den sovjetiske marinattachén i Storbritannien Eugene Ivanov och man fruktar att detta kan ha lett till att försvarshemligheter kan ha läckt till Sovjetunionen. Profumo svär på att han inte har avslöjat något för Keeler, som hon ska ha kunnat föra vidare till Ivanov, men efter att han den 22 mars har ljugit för parlamentet och hävdat att han inte har haft något förhållande med Keeler har situationen blivit ohållbar för honom.
1967 – Israeliska trupper inleder det så kallade Sexdagarskriget mot grannstaterna Egypten, Syrien och Jordanien (understödda av Irak, Saudiarabien, Kuwait och Algeriet). Kriget varar, som namnet antyder, endast i sex dagar (till 10 juni), men blir en avgörande seger för Israel, som lyckas ockupera Västbanken, Gazaremsan, Golanhöjderna och Sinaihalvön. Efter kriget återlämnas Sinai till Egypten, men än idag (2015) står de övriga områdena under israelisk ockupation (även om Egypten inte hävdar några anspråk på Gaza och Jordanien sedan 1987 har avsagt sig anspråken på Västbanken).
1968 – Förre amerikanske presidenten John F. Kennedys bror Robert, som kandiderar till posten som republikansk presidentkandidat i det amerikanska presidentvalet samma år, blir skjuten på Ambassador Hotel i Los Angeles och avlider av skadorna dagen därpå. Mördaren Sirhan Sirhan grips omedelbart och döms sedermera till döden för dådet (1972 omvandlat till livstids fängelse). Hans motiv är något oklara, men kan härröra sig från att den palestinsk-amerikanske Sirhan ogillar Kennedys Mellanösternpolitik.
1988 – Australiskan Kay Cottee anländer i sin slup First Lady till Sydneys hamn efter att på 189 dagar (sedan 29 november året innan) ha blivit den första kvinna i världen som har genomfört en ensamsegling jorden runt utan stopp. Hon mottas av jublande människomassor och blir senare under året utnämnd till Australian of the Year.
2004 – Det svenska damfotbollslaget Umeå IK vinner UEFA Women's Champions League för andra året i rad, genom att i finalen besegra 1. FFC Frankfurt med 8–0. Året innan blev Umeå det första svenska lag, som vann tävlingen och dessa båda segrar är hittills de enda av ett svenskt lag.
2006 – Sedan Montenegro två dagar tidigare har utropat sin självständighet från federationen Serbien och Montenegro, gör Serbien denna dag samma sak, då man från serbisk sida erkänner Montenegros självständighet. Därmed upphör federationen i praktiken att existera, även om den formella upplösningen sker först 15 juni.
2007 – En lastbil kör in i ett tåg vid en plankorsning i Kerang i den australiska delstaten Victoria, varvid elva personer omkommer och 23 skadas allvarligt. Olyckan leder emellertid till att Victorias delstatsregering satsar över 33 miljoner dollar på att öka säkerheten vid plankorsningar mellan väg och järnväg i hela delstaten.


== Födda ==
1341 – Edmund av Langley, engelsk kungason och adelsman (död 1402)
1493 – Justus Jonas den äldre, tysk teolog (död 1555)
1553 – Bernardo Baldi, italiensk matematiker och diktare (död 1617)
1646 – Elena Cornaro Piscopia, italiensk matematiker, den första kvinna som erhöll doktorsgrad (död 1684)
1656 – Joseph Pitton de Tournefort, fransk botaniker (död 1708)
1660 – Sarah Churchill, engelsk adelsdam (död 1744)
1850 – Pat Garrett, amerikansk sheriff (död 1908)
1853 – Lucina Hagman, finländsk pedagog och skriftställare (död 1949)
1858 – Carl Swartz, svensk högerpolitiker och fabrikör, Sveriges statsminister 1917 (död 1926)
1862 – Allvar Gullstrand, svensk ögonläkare och uppfinnare, professor i oftalmologi, mottagare av Nobelpriset i fysiologi eller medicin 1911 (död 1930)
1868 – William W. Brandon, amerikansk demokratisk politiker, guvernör i Alabama 1923–1927 (död 1934)
1878 – Pancho Villa, mexikansk general och revolutionär (död 1923)
1883 – John Maynard Keynes, brittisk nationalekonom, filosof och sannolikhetsteoretiker (död 1946)
1886 – Toivo Mikael Kivimäki, finländsk politiker, Finlands statsminister 1932–1936 (död 1968)
1898 – Federico García Lorca, spansk författare och dramatiker (död 1936)
1900 – Dennis Gabor, ungersk-brittisk fysiker, mottagare av Nobelpriset i fysik 1971 (död 1979)
1909 – Marion Crawford, brittisk barnflicka, anställd av brittiska kungafamiljen (död 1988)
1911 – Helga Hallén, svensk skådespelare (död 1998)
1914 – Rose Hill, brittisk skådespelare och operasångare (sopran) (död 2003)
1915 – Miroslav Filipović, kroatisk extremnationalist och krigsförbrytare, medlem av organisationen Ustaša (död 1946)
1918 – Gunnar Helén, svensk folkpartistisk politiker, Folkpartiets partiledare 1969–1975, landshövding i Kronobergs län 1965–1969 och i Stockholms län 1977–1984 (död 2002)
1919
Lennart Hellsing, svensk barnboksförfattare och översättare
Richard Scarry, amerikansk barnboksförfattare och illustratör (död 1994)

1920 – Cornelius Ryan, amerikansk krigskorrespondent och författare (död 1974)
1926 – Peter George Peterson, amerikansk republikansk politiker och företagsledare, USA:s handelsminister 1972–1973
1931 – Jacques Demy, fransk regissör (död 1990)
1939 – Margaret Drabble, brittisk författare
1944
Lis Nilheim, svensk skådespelare
Tommie Smith, amerikansk friidrottare

1946 – Pelle Seth, svensk reklamtecknare, filmare, manusförfattare och regissör
1947 – Laurie Anderson, amerikansk musiker
1949 – Ken Follett, brittisk författare
1952 – Nicko McBrain, brittisk musiker, trumslagare i gruppen Iron Maiden
1957 – Charles Falk, svensk kapellmästare, pianist, kompositör, arrangör och skådespelare
1961 – Mary Kay Bergman, amerikansk röstskådespelare (död 1999)
1963 – Johan Rheborg, svensk komiker, skådespelare och manusförfattare, medlem i humorgruppen Killinggänget
1971 – Mark Wahlberg, amerikansk skådespelare, artist, sångare och musiker med artistnamnet Marky Mark
1972 – Anna-Carin Ahlquist, svensk bordtennisspelare
1976
Takayuki Suzuki, japansk fotbollsspelare
Maria Fontosh, svensk operasångare

1977 – Liza Weil, amerikansk skådespelare
1979 – Pete Wentz, amerikansk musiker, basist, bakgrundssångare och textförfattare i gruppen Fall Out Boy
1980
Karol Križan, slovakisk ishockeymålvakt
Karl Martindahl, svensk popsångare

1981 – Sébastien Lefebvre, kanadensisk musiker, gitarrist och bakgrundssångare i gruppen Simple Plan


== Avlidna ==
1226 – Henrik Burwin II, omkring 56, furste av Mecklenburg i Rostock sedan 1217 eller 1219 (född omkring 1170)
1296 – Edmund Krokrygg, 51, engelsk prins (född 1245)
1316 – Ludvig X, 26, kung av Navarra sedan 1305 och av Frankrike sedan 1314 (lunginflammation eller pleurit) (född 1289)
1568
Lamoraal Egmont, 45, nederländsk general och