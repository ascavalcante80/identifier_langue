Denna artikel handlar om kristendomens apostlar. För modernistgruppen De tolv, se De tolv (modernistgrupp).

Kristendomens apostlar (av grekiska: Απόστολος (apostolos), "budbärare") var Jesu Kristi tolv lärjungar, utsända att omvända "alla folk", både judar och hedningar, till kristendomen. Även Paulus kom att bli känd som apostel.


== De ursprungliga tolv ==
Enligt Markusevangeliet (3:16-19) och Matteusevangeliet (10:2-4), var de lärjungar som utvaldes av /Jesus följande tolv, i evangelierna uppräknade i tre grupper om fyra:


=== De fyra första apostlarna ===
Dessa var de fyra första som Jesus kallade till sig som lärjungar. Ibland anses dess stå högre i rang än övriga. Simon Petrus och Andreas var bröder.
Simon Petrus
Andreas
Jakob och
Johannes, båda söner till Sebedeus


=== Nästa fyra apostlar ===
Filippos
Bartolomaios
Matteus (tullindrivare)
Tomas (Didymus "tvillingen")


=== De fyra sista ===
Jakob, son till Alfeus
Judas Taddeus / Judas, Jakobs son
Simon Ivraren
Judas Iskariot
Listan över lärjungar i Lukasevangeliet nämner inte Taddeus (6:13-16), utan inkluderar istället Judas, Jakobs son; Taddeus kallas "Judas ivraren" i några äldre latinska översättningar av Matteusevangeliet 10:3. Johannesevangeliet, till skillnad från de tre övriga evangelierna, har ingen lista över Jesu lärjungar, ej heller anges hur många dessa var. På olika ställen i Johannesevangeliet nämns dock Andreas, Simon Petrus, Filippus, Natanael, Tomas, Judas Taddeus, Judas Iskariot, "sönerna till Sebedeus" (dvs Jakob och Johannes) samt "den lärjunge han älskade" (enligt vedertagen uppfattning Johannes själv).
Denna variation i namnlistningen antyder att när man skrev ner evangelierna inte längre visste säkert vilka som varit de första tolv lärjungarna.


== Den tolfte aposteln ==
Sedan Judas Iskariot förrått Kristus, och efter detta – tyngd av skuld – hängt sig själv före uppståndelsen, var apostlarna (lärjungarna) bara elva. Enligt Apostlagärningarna 1:23-26, valde de återstående apostlarna mellan himmelsfärden och pingsten en ny tolfte apostel genom lottdragning. Mattias vann denna lottdragning.


== Ytterligare apostlar ==
Paulus beskrivs som apostel i de brev av Paulus som är intagna i Bibeln (bland annat i Romarbrevet 1:1); han omnämns specifikt som 'hedningarnas apostel' (Rom. 11:13). Paulus omnämner även några av sina samtida som apostlar (Rom. 16:7). I Hebreerbrevet refereras till Jesus själv som den förste aposteln i kristendomen. Barnabas kallas apostel i Apostlagärningarna.
Ett flertal av de tidiga kristna missionärerna har omtalats som "apostlar". I denna bemärkelse utpekas genom användandet av ordet apostel den speciella roll vissa missionärer haft för den religiösa utvecklingen, och omvändandet till kristendomen, av ett helt land eller folk. När man omtalar Sankt Bonifatius som "germanernas apostel", avses det faktum att Bonifatius var den förste missionären bland germanerna. Ordet används på samma sätt om Kyrill