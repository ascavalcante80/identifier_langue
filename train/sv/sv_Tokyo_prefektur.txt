Tokyo prefektur (東京都; Tōkyō-to) är en prefektur i Japan, belägen i Kanto-området på ön Honshu. Myndigheten motsvarande länsstyrelsen heter Tokyo-tocho (東京都, Tōkyō-tochō) och har sitt säte i Shinjuku. Japans parlament, regering, högsta domstol och kejsarsäte ligger alla i Tokyo prefektur. Tokyo-to är med sina 13 miljoner invånare den folkrikaste av Japans 47 prefekturer, och staden Tokyo är huvudort för landets mest befolkningsrika storstadsområde med nästan 36 miljoner invånare vid folkräkningen 2005. Stortokyo är världens största storstadsmetropol, både i invånarantal och köpkraft, med en BNP på 1 479 trillioner dollar i köpkraftsparitet 2008. Dagens prefektur (Tokyo-to) bildades 1943 i och med sammanslagningen av dåvarande prefekturen (Tokyo-fu) och Tokyo stad. Prefekturen Tokyos residensstad är Shinjuku. Begreppet centrala Tokyo används ofta om de 23 särskilda innerstadskommunerna med sammanlagt 8 653 000 invånare.
Tokyo betyder bokstavligen östra huvudstaden. Tokio är en äldre stavning som fortfarande används i vissa språk. I Tokyo finns Japans parlament, The Diet, och kejsarpalatset där den kejserliga familjen bor. Prefekturen är även hemvist för landets samtliga största medieföretag med tidningar och TV-kanaler men även internationellt aktiva japanska företag som Sony, Mitsubishi och Honda.


== Administrativ indelning ==

Prefekturen var år 2007 indelad i 23 innerstadskommuner (ku), 26 städer (市, shi), ett distrikt (郡, gun), fyra subprefekturer (支庁, shichō) på avlägsna öar som administrativt hör till Tokyo, fem "köpingar" (町, machi) och åtta byar (村, mura). De 23 innerstadskommunerna motsvarar i stora drag tidigare Tokyo stad, och det är ofta dessa man avser med Tokyo.
Distrikt och subprefekturer har ingen egentlig administrativ funktion utan fungerar i huvudsak som postnummerområden. Tokyos fem distrikt och subprefekturer är indelade i sammanlagt tretton mindre administrativa enheter (machi eller mura).


== Geografi ==

Prefekturen Tokyo ligger i Kanto-regionen på ön Honshu, vid Sumidaflodens mynning nordväst om Tokyobukten. Prefekturen sträcker sig 90 kilometer i öst-västlig och 25 kilometer i nord-sydlig riktning, och gränsar till prefekturerna Chiba i öst, Yamanashi i väst, Kanagawa i syd och Saitama i norr. Prefekturen har över 12 miljoner invånare på en yta av 2 102 km². Östra delen av prefekturen kännetecknas av storstadsbebyggelse, medan Tamaområdet, den västra delen, är lantligare och till stora delar består av skogbeklädda berg.
Inom de administrativa gränserna för Tokyo prefektur finns, förutom de 23 innerstadskommunerna, också 26 städer (japanska: 市?, shi), ett distrikt (japanska: 郡?, gun), fyra "subprefekturer" (japanska: 支庁?, shichō) på två ögrupper i Stilla havet direkt söder om staden: Izuöarna (som ligger nästan parallellt med Izuhalvön) och Ogasawaraöarna som sträcker sig mer än 1000 km från fastlandsdelen av Japan. Dessutom finns fem "köpingar" (japanska: 町?, machi) och åtta byar (japanska: 村?, mura). De 23 innerstadsdistrikten ligger i östra delen av prefekturen, de städer och byar som ligger i västra delen brukar sägas ligga i Tamaområdet.


=== Tokyos innerstadskommuner ("-ku") ===

Tokyo är uppdelat i 23 distrikt, eller innerstadskommuner(特別区), alla med sina egna borgmästare och församlingar, som dock lyder under länsstyrelsen för Tokyo, Tokyo-to-cho.


=== Tama i västra Tokyo ===

Väster om de 23 innerstadskommunerna består Tokyo prefektur av 26 städer och samhällen. De flesta av dessa fungerar som bostadsförorter för många av människorna som arbetar i centrala Tokyo och går under samlingsnamnet Tama eller Västra Tokyo.


==== Städer ====
De 26 städerna i Tama Tokyo är:
Distrikt (inklusive subprefekturer), som i sin tur delas in i köpingar och byar:
Nishitama (西多摩郡, Nishitama-gun)

Okutama, Mizuho, Hinode, Hinohara

samt öområdena
Hachiyo (八丈支庁, Hachiyo-shichō)

subprefektur, Hachijō-jima, Aoga-shima, samt de obebodda öarna Tori-shima, Sumisutō (Smith Island), Beyonesu retsugan (Bayonaise Rocks) och Sofugan (Lot's Wife)

Miyake (三宅支庁, Miyake-shichō)

subprefektur, Miyake-jima, Mikura-jima

Ogasawaraöarna (小笠原支庁, Ogasawara-shichō)

subprefektur, inkluderar sex öområden

Oshima (大島支庁, Ōshima-shichō)

subprefektur, inkluderar tolv öområden


== Demografi ==
2005 var de fem vanligaste utländska nationaliteterna bosatta i Tokyo kineser (123 661), koreaner (106 697), filippiner (31 077), amerikaner (18 848) och britter (7 696).


== Vänorter ==
Tokyo har elva vänorter eller vänregioner:
 Peking, Kina
 Berlin, Tyskland
 Kairo, Egypten
 Jakarta, Indonesien
 Moskva, Ryssland
 New South Wales, Australien
 New York, USA
 Paris, Frankrike
 Rom, Italien
 São Paulo, Brasilien
 Seoul, Sydkorea


== Kommunikationer ==
Ett sjuttiotal tåg- och tunnelbanelinjer utgör det huvudsakliga transportnätet i Tokyo prefektur. Av dem trafikeras 23 av JR. Övriga större operatörer är Keikyu, Keio, Keisei, Odakyu, Seibu, Tobu, Tokyu. En enda spårvagnslinje finns kvar, Toden Arakawa mellan Waseda och Minowabashi.
Noder i spårtrafiknätet ä