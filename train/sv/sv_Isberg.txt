Isberg är stora stycken is som driver omkring på havet. Isberg uppstår när glaciärer smälter och bryts sönder när de når vatten (man säger då att glaciären kalvar). Ibland kan även stora isflak från Arktis och Antarktis brytas loss och börja driva.
Isberg består av sötvatten. De har bara en aning lägre densitet än det omgivande havet, vilket gör att omkring 9/10 av isberget befinner sig under vattenytan. Isberg kan bli mycket stora, de största på uppemot tusentals kvadratkilometer.
Isberg utgör en fara för sjöfarten och orsakade bland annat fartyget Titanics undergång.
Att endast en liten del av ett isberg är synligt, har också givit upphov till begreppet att ett problem som till en början ter sig litet kanske visar sig vara "bara toppen på isberget".
Författaren Ernest Hemingways skrivsätt brukar kallas för isbergstekniken. Detta betyder att författaren begränsar sig till att spegla en yttre verklighet och överlåter åt läsaren att "läsa mellan raderna" och tolka det som sker. Texten är 1/10 so