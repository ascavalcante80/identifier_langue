Şanlıurfa (även Urfa; från arameiska språket Urhay eller Urhoy; på kurdiska Riha; under äldre tid känd som Edessa (se den artikeln för den äldre staden) är en stad i södra Turkiet, med en befolkning dominerad av främst kurder, turkar och araber. Den är huvudstad i provinsen Şanlıurfa och är samtidigt huvudort för ett av provinsens distrikt, Merkez. Folkmängden uppgick till 515 199 invånare i slutet av 2011.
Stadens nuvarande namn bildades officiellt 1938 av det äldre Urfa med prefixet şanlı, "strålande", för att påminna av motståndet mot den franska besättningen. Under antiken och medeltiden var Urfa välkänd som Edessa (se den artikeln för den äldre staden). På arabiska heter staden ar-Raha, och på arameiska kallades staden av dess urinvånare för Urhay.
Şanlıurfa ligger i sydöstra Anatolien på de geografiska koordinaterna 37° 9 ” nord och 38° 47” öst och på 477 meter över havsnivån. Staden ligger ungefär 80 km från Eufrat, och 45 km från den syriska gränsen.
Halil-ur-Rahman, eller Ibrahim Xelils fiskdamm, den sjö där Abraham enligt en legend ska ha fallit ner i (se artikeln om Edessa för denna legend), ligger mitt i stadens centrum. I vattnet finns heliga karpar som inte är tillåtna att äta. Om man skulle bli frestad till detta blir man enligt folktron blind.
I dag är Urfa en pilgrimsort för muslimer och är den 5:e heligaste staden inom islam. Enligt traditionen ska profeterna Abraham och Job ha fötts i Urfa. Staden hade en stor armenisk och assyrisk befolk