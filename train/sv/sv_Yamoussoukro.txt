Yamoussoukro (även Yamassoukro) är Elfenbenskustens officiella huvudstad. Yamoussoukro hade 200 659 invånare år 2005. Staden är belägen i Lacs regionen, cirka 240 kilometer norr om landets största stad Abidjan. Kommunen Yamoussoukro täcker en yta på 3 500 kvadratkilometer.
I Yamoussoukro finns bland annat den förment största kristna kyrkobyggnaden i världen, Notre Dame de la Paix-basilikan, i alla fall är den kristendomens högsta kyrka. 


== Geografi ==
Yamoussoukro departement och kommun delas in i fyra mindre enheter: Attiégouakro, Didiévi, Tié-diékro och kommunen Yamoussoukro, vilken innehåller 169 mindre orter. Yamoussoukro består av 3 500 kvaratkilometer land.


== Historia ==
Hövding Yamousso, brorson till Kouassi N'Go, styrde landsortsstaden N'Gokro under den franska koloniseringen. Då var invånarantalet 457 och den var en av 129 akouélandsortsstäder.
Diplomatiska och kommersiella förbindelser upprättades, men år 1909, gjorde folkgruppen akouéerna uppror mot administrationen på order av hövdingen av Djamalbo. Bonzistationen, sju kilometer från Yamoussoukro vid Bouaflévägen, brändes ner. Den franska guvernören, Simon Maurice, överlevde tack vare Kouassi N'Gos välvilja. Denna tidigare ledaren hade stor respekt bland akouéerna och hindrade dem från att starta ett krig.
Då situationen hade normaliterat sig ansåg Simon Maurice att Bonzi fortfarande var otrygg och bestämde att den franska militärstationen skulle flyttas till N'Gokro(Yamoussoukro) istället. Till ära för hövding Yamousso fick landsortsstaden N'Gokro nu istället namnet Yamoussoukro. Som en hedersbevisning åt Kouassi N'Go byggde dessutom den franska administrationen en pyramid.
År 1919 flyttades administrationen från Yamoussoukro och Félix Houphouët-Boigny blev ledare för staden år 1939. I en lång period hamnade den lilla jordbruksorten i skuggan. Men efter krigen då African Agricultural Trade Union upprättades och hade den första konferensen i Yamoussoukro, började staden åter utvecklas även om utvecklingen inte tog till på allvar efter frigörelsen från Frankrike år 1964.
Sedan den franska koloniseringen av Elfenbenskusten har landet haft tre andra huvudstäder. Grand-Bassam (1893), Bingerville (1900) och Abidjan (1933). Abidjan är fortfarande den ekonomiska huvudstaden.


== Staden i dag ==
I Yamoussoukro ligger landets administrativa centrum. Här finns världens största kristna kyrka, Notre-Dame de la Paix, som invigdes av påven Johannes Paulus II den 10 september 1990. Andra nämnvärda platser är Kossou Dam, eller Kossoudämningen, Félix-Houphouët-Boigny-Boigny Polytechnic Institute, P