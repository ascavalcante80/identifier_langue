En provins är en administrativ region, ett förvaltningsområde som normalt ligger på en nivå närmast under den nationella nivån. Uttrycket härstammar från romerska riket, där nivån närmast under kejsarens, den centrala nivån, benämndes provincia.
En romersk provins (latin: provincia; plural: provincae) var det romerska rikets största territoriella och administrativa enhet av de områden man kontrollerade utanför Italiska halvön.
Termen provins används även i romersk-katolska kyrkans terminologi för en ärkebiskops ämbetsområde.
De svenska orden län och landskap översätts på andra språk ibland till det ord som motsvarar det svenska ordet provins. I formella och högtidliga sammanhang hände det dock även i Sverige att man talade i termer av provinser istället för landskap eller län. Ett exempel på detta är till exempel Smålands banks slagord; Gynna provinsens bank! Detta upphörde till stor del i slutet av 1950-talet.
I följande länder kallas de regionala delarna provinser:
Argentina
Belgien
Filippinerna
Indonesien
Italien (se Italiens regioner och provinser)
Kanada (se Kanadensiska provinser och territorier)
Kenya (se Kenyas p