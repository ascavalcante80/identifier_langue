Ålesund är en stad i Sunnmøre i Norge, centralort i Ålesunds kommun i Møre og Romsdal fylke. Tätorten (tettstedet) Ålesund har 47 772 invånare (2011), varav 7 353 i Sula kommun. Stadens namn stavades Aalesund före 1921.
Ålesund är framför allt känt för sin jugendarkitektur och sin fiskeindustri.


== Historia ==
Ålesund fick stadsrättigheter 1848. Natten den 23 januari 1904 brann Ålesund. Staden som på den tiden var byggd av trä brann ned till grunden. Befolkningen fick fly mitt i natten med bara några minuter tillgodo. Endast en person dog i branden, men mer än 10 000 personer blev utan husrum mitt i den kalla norska vintern. Vilhelm II av Tyskland brukade semestra i trakten. Efter branden skickade han fyra skepp med material för att bygga tillfälliga skydd och husrum. Efter en planeringsperiod återuppbyggdes staden i sten, tegel och betong i jugendstil, som är känd för sina torn, spiror och dekorativa utsmyckningar.
På natten den 26 mars 2008 inträffade ett kraftigt ras i Ålesund, där ett större bostadshus kollapsade, troligen till följd av att ett stort klippblock släppt från det intilliggande berget.


== Sport ==
Ålesund har ett fotbollslag i Tippeligan, som är Norges högsta division i fotboll. Aalesunds FK bildades 1914, och spelade i högsta ligan för första gången 2003. Lagets arena heter Color Line stadium och invigdes 16 april 2005. Fotbollsspelaren John Arne Riise kommer från Ålesund.


== Bil