Timjansläktet (Thymus) är ett släkte av kransblommiga växter. Timjan ingår i familjen kransblommiga. och är ett växtsläkte med omkring 350 arter från tempererade bergstrakter i Europa och Asien. De är örter, halvbuskar eller buskar med smala, barrlika och aromatiska blad. En art, kryddtimjan (T. vulgaris) är en populär ört inom matlagning och används med fördel i lammrätter.


== Medicinsk och religiös användning ==
Timjan nämns redan på en sumerisk kilskriftstavla från 3 000 f.Kr., då som ett läkemedel. Egyptierna odlades växten, och där sades den kunna jaga bort onda andar. Timjan var sannolikt en av de första inhemska egyptiska örterna som användes vid balsamering, och den ingår i flera recept från 1550-talet f.Kr.
I det antika Grekland och Rom användes timjan (någon av arterna i timjansläktet) som rökelseoffer, vinkrydda och till att smörja in de döda. I Grekland var växten helgad åt Afrodite, i Rom åt hennes motsvarighet Venus.
Timjan finns upptagen i Europafarmakopén över läkemedel med bevisad skolmedicinsk verkan. Örten används främst som ett örtmedel, men även i homeopatiska läkemedel mot astmatiska besvär, ofta i kombination med andra örter, bl. a. belladonna. Timjan ingår även i örtteer mot mag-tarmbesvär. Använd växtdel är blad och blommor.


== Kladogram enligt Catalogue of Life ==


== Bildgalleri ==


== Källor ==
^ [a b c] Roskov Y., Kunze T., Orrell T., Abucay L., Paglinawan L., Culham A., Bailly N., Kirk P., Bourgoin T., Baillargeon G., Decock W., De Wever A., Didžiulis V. (ed) (2014). ”Species 2000 & ITIS Catalogue of Life: 2014 Annual Checklist.”. Species 2000: Reading, UK. http://www.catalogueoflife.org/annual-checklist/2014/browse/tree/id/17151792. Läst 26 May 2014. 
^ Sveriges lantbruk