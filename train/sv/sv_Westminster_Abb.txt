Westminster Abbey, The Collegiate Church of St Peter, Westminster, är en gotisk kyrka i London, och är den traditionella krönings- och begravningskyrkan för brittiska kungligheter. Den byggdes om i normandisk stil kring åren 1045 till 1065 då Edvard Bekännaren brutit sitt löfte att bli pilgrim, och påven föreslog att han skulle bygga kyrkan åt benediktinermunkar som kompensation och botgöring. Mellan 1245 och 1517 fick den sin gotiska stil och har sedan dess ett kor med en interiörhöjd på 31 meter. Mellan åren 1546 och 1556 tjänade den också som katedral.
Det är dock inte bara kungligheter som begravts här utan även till exempel William Chambers, Geoffrey Chaucer, Charles Darwin, Charles Dickens, Georg Friedrich Händel, Rudyard Kipling, Laurence Olivier, David Livingstone, Alfred Lord Tennyson, Thomas Telford, Aphra Behn och Isaac Newton. Robert Baden-Powell erbjöds att bli begravd här, men avböjde detta, då han ville bli begravd i Kenya.


== Kungliga vigslar ==
Westminster Abbey har en lång tradition med kungliga vigslar. Följande kungligheter har vigts i kyrkan:
11 november 1100: Henrik I av England och Edith av Skottland
9 april 1269: Edmund Krokrygg och Lady Aveline de Forz
30 april 1290: Joan av Acre och den 7:e earlen av Gloucester
8 juli 1290: Margareta av England och Johan (II), son till hertig Johan I av Brabant
20 januari 1382: Rikard II av England och Anna av Böhmen
27 februari 1919: Patricia av Connaught och Alexander Robert Maule Ramsay
28 februari 1922: Mary av Storbritannien och Henry Lascelles, 6:e earl av Harewood
26 april 1923: Prins Georg (VI), hertig av York och Elizabeth Bowes-Lyon
29 november 1934: Prins Georg, hertig av Kent och prinsessan Marina av Grekland och Danmark
20 november 1947: Drottning Elizabeth (II) och prins Philippos av Grekland och Danmark
6 maj 1960: Prinsessan Margaret, grevinna av Snowdon och Antony Armstrong-Jones, 1:e earl av Snowdon
24 april 1963: P