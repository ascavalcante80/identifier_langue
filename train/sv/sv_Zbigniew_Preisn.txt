Zbigniew Preisner, född 20 maj 1955 i Bielsko-Biała, är en polsk tonsättare.
Han är mest känd för musik till Krzysztof Kieślowskis filmer, bland andra trilogin Trois couleurs: Frihet - den blå filmen, Den vita filmen, Den röda filmen samt Veronikas dubbelliv (Double vie de Véronique). En del av hans musik är enligt filmerna komponerade av den fiktive nederländske 1700-talskompositören Van den Budenmayer.
Preisner är självlärd som kompositör. Han är influerad av nyromantikens musik och i synnerhet av Paganini och Jean Sibelius. Preisner betonar vikten av melodier i musik, modern musik utan melodi betraktar han som artificiell musik.
Zbigniew Preisner är erkänd som en av de främsta filmmusikkompositörerna i sin generation. I mitten av 1980-talet inledde han ett långt och framgångsrikt samarbete med Krzysztof Kieślowski. Det stora genombrottet kom med musiken till Veronikas dubbelliv 1991. Som filmmusikkompositör deltar han ofta vid såväl manusets tillkomst som klippningen av filmen, även om han också har skrivit musik till färdiga filmer. Han har även skrivit musik till filmer av bland andra Louis Malle, Agnieszka Holland och Antoni Krauze.
Requiem for my friend från 1998 var Preisner första större verk som inte var skriven för film. Den är tillägnad Krzysztof Kieślowski som oväntat avled 1996.


== Verk ==


=== Orkesterverk ===
Requiem for my friend, 1998
Silence, Night and Dreams, 2007


=== Musik för soloinstrument ===
10 Easy Pieces for Piano, 1999


== Filmmusik i urval ==
Prognoza progody, 1981
En liten film om konsten att döda, 1988
En liten film om kärlek, 1988
Dekalogen, 1988-89
Europa, Europa, 1990
Veronikas dubbelliv, 1991
Olivier, Olivier, 1992
Frihet - den blå filmen, 1993
Den h