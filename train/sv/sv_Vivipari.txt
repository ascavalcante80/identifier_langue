Vivipari (av latinets vivus, 'levande', och pario, 'föda', 'genomgå förlossning') är sexuell förökning där embryot utvecklas inne i moderns kropp. Ungarna föds därefter fram nästintill fullt utvecklade. Tillståndet förekommer hos däggdjur – med undantag för kloakdjur – samt hos vissa broskfiskar och alla tandkarpar i familjen Goodeidae. Hos människan kallas motsvarigheten förlossning.
En variant av vivipari är ovovivipari. Fortplantning där embryot utvecklas utanför moderns kropp inuti ägg kallas istället ovipari.


== Hos växter ==

En vivipar växt bildar groddknoppar med blad och kanske rötter, eller frön som börjar gro, innan de frigörs från moderplantan. Ett exempel p