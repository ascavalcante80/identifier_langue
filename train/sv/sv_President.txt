President, titel, som etymologiskt har ungefär samma betydelse som ordet ordförande. En president är någon som presiderar, som sitter som ledare (från latin prae- 'före', 'framför' och sedere 'att sitta'; jämför preses). Från början avsåg termen någon som ledde en ceremoni eller ett möte, som en ordförande, men numera avses ofta någon med exekutiv makt.


== Olika betydelserRedigera ==


=== StatschefRedigera ===
President är ofta titeln på statschefen i en republik. En president väljs oftast för en viss period, till exempel fyra år; se presidentval. Det finns även en monarki där statschefen har denna titel, nämligen Förenade arabemiraten.


=== RegeringschefRedigera ===
Titlar som ministerpresident och konseljpresident används i vissa länder för regeringschefen.
Irans president
Italiens konseljpresident
Polens regeringschef
Spaniens regeringschef


=== Domstolar och ämbetsverkRedigera ===
President tituleras även chefen för vissa svenska domstolar, närmare bestämt hovrätter och kammarrätter. Vill man undvika missförstånd, kan man använda beteckningarna hovrättspresident och kammarrättspresident. Förr användes titeln även för cheferna för statliga myndigheter av typen kollegium.


=== FöreningarRedigera ===
Även ordförande i vis