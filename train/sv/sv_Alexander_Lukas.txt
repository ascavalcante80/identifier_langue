Alexander Lukas (orig. Gladstone Gander) är en tecknad Disneyfigur skapad av Carl Barks. Han är Kalle Ankas kusin och rival i den ständiga kampen om Kajsa Ankas uppmärksamhet. Alexander har osvikligt god tur och besegrar nästan alltid Kalle Anka.


== Karaktärshistoria ==
Alexander Lukas nämndes för första gången i historien Skryter bäst som skryter sist (Wintertime Wager) 1948, ritad av Carl Barks. I de första historierna hade han inte så mycket tur men den växte långsamt under de kommande fem åren då han deltog i 24 serier av Carl Barks.
Första gången någon annan än Carl Barks ritade serier med honom var 1951, när han var med i Presenter till alla (Presents For All) av Del Connell och Bob Moore.


== Personlighet ==
Alexander Lukas är extremt lat och förlitar sig enbart på sin legendariska tur för att nå framgång. Han har bara arbetat en enda gång i sitt liv, 1951, då han tvingades till det och skämdes så över vad han hade gjort att han gömde sin lön (ett enda mynt) i ett kassaskåp för att vara säker på att ingen fick reda på det.
Den vanligaste historieutvecklingen är att Kalle får nys om ett lotteri/gömd skatt eller liknande och att Alexander - ledd av sin tur - följer efter Kalle och kammar hem vinsten.


== Levnadsteckning ==
Trots att Alexander Lukas är släkt med Kalle Anka är han egentligen en korsning gås-anka. Hans efternamn, Gander, betyder gåshanne. Från början var han son till Luke the Goose och Doris Anka. Han skulle sedan, enligt Carl Barks personliga anteckning