Denna artikel handlar om Johannes Döparens far. För förnamnet se Sakarias (namn). För den gammaltestamentliga profeten, se Sakarja. För den islamiska profeten, se Zakariya (islamisk profet).

Sakarias (Baraks son) var Johannes döparens far, enligt Lukasevangeliet, den enda boken i Bibeln där han nämns. Han emottog en profetisk vision av ängeln Gabriel som berättade för honom om Johannes förestående födelse. Därefter blev Sakarias stum, men han "fylldes av profetiska ord" då Johannes skulle namnges.
Sakarias var gift med Elisabet. Sakarias var präst i templet i Jerusalem. Inga barn hade han och hans hustru fått och det var en stor sorg för båda. Men en dag kommer ängeln Gabriel till Sakarias och berättar att han ska bli pappa. När Sakarias först tvekar och ifrågasätter vad ängeln berättar säger ängeln att Sakarias då ska få vara stum ända till dess att barnet är fött. Sakar