Wisconsin, är en delstat i USA, belägen i Mellanvästern och grundad som landets trettionde delstat 1848. Staten har kust mot Övre sjön i norr och Michigansjön i öster. Wisconsin har gräns mot fyra andra stater, nämligen Minnesota och Iowa i väster, Illinois i söder samt Michigan norrut. Namnet är en anglifiering av franskans Ouisconsin, som ursprungligen var namnet på floden Wisconsin på något algonkinspråk. Exakt vilket språk och ordets betydelse är omdebatterat, men en ledande teori anser att det är Miami-Illinois för ”det ligger rött”, syftandes på flodbäddens röda sandsten.


== Historia ==
Fransmannen Jean Nicolet var den första europén som upptäckte Wisconsin när han gick i land nära det som idag är Green Bay, 1634. Frankrike kontrollerade området fram till 1763 då det blev brittiskt. Från och med 1783 har området tillhört USA. 1836 blev Wisconsin ett eget territorium och 29 maj 1848 blev Wisconsin USA:s 30:e delstat. Under slutet av 1800-talet och början av 1900-talet lämnade många Skandinavien för att söka ett bättre liv i Amerika och skandinaverna blev den tredje största etniska gruppen. Tillsammans med norrmän, danskar och finnar slog sig många svenskar ned i distrikten i norr och väster och blev de ofta verksamma som gruv- och skogsarbetare och jordbrukare.


== Större städer ==
Appleton
Green Bay
Eau Claire
Kenosha
Madison, huvudstad i staten
Milwaukee, den största staden i staten
Oshkosh
Racine
Janesville
Rhinelander
Wausau
La Crosse
Marshfield
Waukesha


== Kända personer födda i Wisconsin ==
William Rehnquist, chefsdomare i USA:s högsta domstol 1986-2005.
Phil Kessel, ishockeyspelare
Orson Welles, regissör och skådespelare.
Gene Wilder, skådespelare.
Frank Lloyd Wright, arkitekt.
Sterling North, journalist och författare; Min tvättbjörn Slarver - minnen från en lyckligare tid.
Paul Harris, grundare av Rotary
Mark Ruffalo, Skådespelare
Kurtwood Smith, skådespelare
Jeff Loomis, gitarrist i Metal-bandet Nevermore.
Justin Vernon, artist.
Andy Biersack, Sångare i Hårdrocks-bandet Black Veil Brides
Joseph McCarthy, senator


== Kuriosa ==
Den populära tv-serien That '70s Show utspelar sig i den fiktiva orten Point Place i Wisconsin. Point Place har många likhet