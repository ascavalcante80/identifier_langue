Skenbar magnitud, eller apparent magnitud, är en logaritmisk måttenhet för ljusstyrkan av en himlakropp som den uppfattas från jorden. Ju lägre värdet är desto ljusstarkare är objektet. Den svagaste stjärna som kan ses med blotta ögat vid god sikt har ungefär magnituden +6.[källa behövs] Vårt ljusstarkaste objekt solen har en skenbar magnitud på -26,7 medan den absoluta magnituden bara är +4,83.
Exempel på skenbara magnituder:
Solen: -26,7 (cirka 400 000 gånger starkare än fullmånen)
Fullmånen: -12,7
Venus (som starkast): -4,4
Sirius (starkaste stjärnan): -1,44
Gränsen för blotta ögat: +6