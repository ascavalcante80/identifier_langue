Francium är ett radioaktivt grundämne med atomnummer 87 och kemiskt tecken Fr som tillhör gruppen alkalimetaller. Francium är starkt radioaktivt och mycket sällsynt i jordskorpan. Francium förekommer i uran- och toriummalm. Francium är även det idag kända mest elektropositiva av alla grundämnen. Francium är dessutom så sällsynt att det brukar utelämnas när alkalimetallerna beskrivs. Man beräknar att det endast finns cirka 15 g francium i hela jordskorpan..


== Historia ==
Francium upptäcktes år 1939 av Marguerite Perey när hon undersökte ett aktiniumprov, i aktiniumprovet upptäckte hon ett betastrålande ämne. När hon undersökte ämnet vidare visade det sig att ämnet följde med cesium när det utfälldes. Efter det att Marguerite Perey hade fått sin upptäckt godkänd döpte hon grundämnet till francium efter sitt hemland Frankrike.


== Kemiska egenskaper ==
Kemiskt sett liknar francium de andra alkalimetallerna mycket (speciellt cesium). Precis som de andra alkaliemetallerna bildar francium starkt basiska hydroxider och karbonater. Men på grund av att det är ett så sällsynt ämne, och att dess halveringstid endast är cirka 22 minuter även för den stabilaste isotopen, så är det mycket svårt att framställa både franciumhydroxid och franciumkarbonat. M