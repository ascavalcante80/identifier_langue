Amish är en anabaptistisk kristen grupp, omfattande drygt 282 000 människor, boende främst i Pennsylvania, Ohio och Indiana i USA och i delar av Kanada.


== UrsprungRedigera ==
Gruppen är bildad ur en utbrytning ur mennoniterna som de ansåg blivit för världsliga. På grund av förföljelse i Europa kom de att emigrera till USA på 1700-talet. Med varandra talar de pennsylvaniatyska, en distinkt tysk dialekt, och under sina religiösa sammankomster (som sker hos varandra, eftersom kyrkobyggnader inte finns) talar de gammaldags tyska, men för att kunna fungera i samhället lär de sig även engelska.


== LevnadssättRedigera ==
Karakteristiskt för amish är att de anser att den tekniska utvecklingen har gått för långt och därför lever de på ett sätt som många gånger ter sig ålderdomligt. Jordbruk bedrivs till exempel ungefär på samma sätt som på 1800-talet, likaså husbyggnation och annan verksamhet. Klädseln är ålderdomlig och baseras på färgerna svart och vitt. Amishsamhällen strävar efter att vara självförsörjande på det mesta och de köper oftast ny mark med kontanter, eftersom de emotsätter sig lån. Försäkringar är inte tillåtna. Den som råkar illa ut kan istället räkna med att få hjälp av sina grannar och vänner. Elektricitet och förbränningsmotorer används bara i undantagsfall.
Det skiljer mellan de olika amishsamhällena hur strikta reglerna är. 