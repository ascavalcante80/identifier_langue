QRpedia är namnet på ett projekt och den mobila webbens informationssystem som utvecklades i projektet. Systemet kan användas för att enkelt och billigt informera till exempel museibesökare och turister på flera språk, med hjälp av redan existerande Wikipedia-material. QRpedia används för närvarande på museer i Storbritannien, USA och Spanien.
QRpedia använder QR-koder för att leverera Wikipediaartiklar till mobilanvändarna på deras eget språk. QR-koder kan lätt genereras för att länka direkt till någon Uniform Resource Identifier (URI), men QRpedia-systemet tillför även ytterligare funktionalitet.
QRpedia utvecklades av Roger Bamkin, ordförande för Wikimedia Storbritannien och Terence Eden och lanserades i april 2011. Projektets mjukvara är fri programvara med öppen källkod: den får fritt återanvändas enligt licensen MIT License.


== Användning av QRpedia ==

När en användare skannar in en QRpedia QR-kod på sin mobiltelefon, avkodar telefonen QR-koden till en "länk" (Uniform Resource Locator, URL) genom att använda domännamnet "qrwp.org" och som sista del av URL:en titeln på en Wikipedia-artikel. Sedan skickar telefonen en förfrågan om den artikeln som anges i URL:en till QRpedias webbserver. Telefonen skickar också sin språkinställning på samma gång.
QRpedias webbserver använder sedan Wikipedias API för att avgöra om det finns en version av den angivna Wikipediaartikeln på det språk som används i telefonen. Om artikeln finns, skickas den i ett mobilt format till telefonen. Om den språkversionen av artikeln inte finns, gör QRpediaservern en sökning för orden i artikelns titel på det aktuella språket i Wikipedia, och returnerar resultaten till telefonen.
På detta sätt kan en QR-kod leverera samma artikel på många språk, även då institutionen i fråga inte kan göra egna översättningar till tillräckligt många språk. QRpedia registrerar också användarstatistik.


== Historik ==

QRpedia utvecklades av Roger Bamkin, ordförande för Wikimedia Storbritannien, och Terence Eden, en mobil-webb konsult, och lanserades den 9 april 2011  vid evenemanget Derby Museum Backstage Pass. Evenemanget var del av samarbetsprojektet mellan Derby Museum and Art Gallery och Wikipedia, under vilket det även skapades över 1200 Wikipedia-artiklar på flera språk. Projektets namn är ett sammansatt ord som kombinerar initialerna "QR" från "QR (Quick Response) kod" och "pedia" från "Wikipedia".
Projektets mjukvaras källkod får fritt återanvändas enligt lisensen MIT License.


== Användning i olika länder ==

Fast QRpedia har skapats i Storbritannien, kan systemet användas varsomhelst där mobiltelefonen får en datasignal. Från och med september 2011 är QRpedia i bruk på dessa ställen:
The Children’s Museum of Indianapolis, USA
Derby Museum and Art Gallery, England
Fundació Joan Miró, Spanien, inklusive en vandringsutställning som visas på Tate-gallerian
Riksarkivet, Storbritannien


== Referenser ==
Den här artikeln är helt eller delvis baserad på material från engelskspråkiga Wikipedia, 30 november 2011.


=== Noter ===
^ [a b c d e f] Eden, Terence (2011-04-03). ”Introducing QRpedia”. http://shkspr.mobi/blog/index.php/2011/04/introducing-qrpedia/. Läst 25 augusti 2011. 
^ [a b] Anon (2011-08-19). ”The Children's Museum of Indianapolis Creates New Learning Opportunities through Wikipedian-in-Residence”. The Children's Museum of Indianapolis. http://www.childrensmuseum.org/Childrens-Museum-Indianapolis-Creates-New-Learning-Opportunities-through-Wikipedian-in-Residence. Läst 25 augusti 2011. 
^ Johnson, L.; Adams, S. (2011). The Technology Outlook for UK Tertiary Education 2011-201. NMC Horizon Report Regional Analyses. Austin, Texas: The New Media Consortium. ISBN 978-0-615-38209-8. http://www.nmc.org/pdf/2011-Technology-Outlook-UK.pdf 
^ [a b c d e f g] Byrd Phillips, Lori (2011-06-15). ”Going Multilingual with QRpedia”. Marcus Institute for Digital Education in the Arts. http://midea.nmc.org/2011/06/qrpedia/. Läst 25 augusti 2011. 
^ ”Board”. en:Wikimedia UK. http://uk.wikimedia.org/wiki/Board. Läst 25 augusti 2011. 
^ [a b] Anon (2011-05-21). ”Quiet Realities”. Imperica. http://www.imperica.com/features/quiet-realities. Läst 25 augusti 2011. 
^ Various. ”Wikipedia:GLAM/Derby/QR code experiment”. Wikipedia. http://en.wikipedia.org/wiki/Wikipedia:GLAM/Derby/QR_code_experiment. Läst 25 augusti 2011. 
^ Various. ”Derby Backstage Pass”. en:Wikimedia UK. http://uk.wikimedia.org/wiki/Derby_Backstage_Pass. Läst 25 augusti 2011. 
^ Roger Bamkin, intervju på BBC Radio Derby, 2011-08-30
^ Eden, Terence (2011-11-03). ”QRpedia in