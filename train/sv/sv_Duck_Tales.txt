Duck Tales, på svenska även kallad Ankliv eller Knatte, Fnatte och Tjatte på äventyr, är en tecknad TV-serie producerad av Walt Disney Television och ursprungligen visad mellan 11 september 1987 och 6 maj 1990, totalt 100 avsnitt. Konceptet har även spritt sig till andra former av media: en biofilm, ett stort antal serietidningsäventyr och ett par TV-spel har producerats. TV-serien fick också ett par spin-offer, Darkwing Duck och Quack Pack.
I centrum för serien står Joakim von Anka och Knatte, Fnatte och Tjatte. Serien utspelar sig i Ankeborg och dess värld liknar till mångt och mycket Kalle Ankas universum, dock med ett antal ändringar i karaktärsfloran. Duck Tales är än idag en av Disneys mest framgångsrika TV-serier och inspirerad av mästaren Carl Barks gamla serietidningsäventyr med Farbror Joakim i huvudrollen - en handfull av TV-avsnitten är dessutom mer eller mindre fria filmatiseringar av olika av Barks historier.


== Karaktärer ==


=== Äldre karaktärer ===
Flera karaktärer från Kalle Anka-serierna medverkade även i Duck Tales:
Joakim von Anka
Knatte, Fnatte och Tjatte
Björnligan
Oppfinnar-Jocke och Medhjälparen
Guld-Ivar Flinthjärta
Magica de Hex
Glittriga Gullan och Svarten
Fröken Näbblund
Alexander Lukas
Gröngölingskåren
Även Kalle Anka själv gjorde en del gästframträdanden under första säsongen, och Ludwig von Anka medverkade i ett avsnitt. I ett annat avsnitt syns dessutom Farmor Anka i en folksamling. Också Spökplumpen, som normalt hör hemma i Musse Piggs universum, har en stor roll i ett avsnitt, även om han i den svenska dubbningen fick heta "Bläckplumpen". Även Svarte-Petter framträdde i några episoder, men han framställs som en annan karaktär i varje av hans framträdanden. På grund av detta var han inte alltid en sann skurk, utan ibland bara en självisk individ med obehagliga planer.


=== Karaktärer skapade för Duck Tales ===
Sigge McKvack
Anki Anka
Fru Matilda
Albert
Dufus
Bubba och hans minidinosaurie Fossing
Fenton Spadrig och hans hemliga identitet Gizmokvack
Madame Spadrig
Gandra Di
Dijon
Det är också värt att notera att björnbusarna i Duck Tales har utvecklat separata personligheter och egennamn, samt att de leds av en ny bekantskap - matriarken Mamma Buse (i serietidningarna kallad "Malla").
Bland mindre karaktärer, som dock återfinns i flera avsnitt, kan nämnas kapten Grimith, Kalles befäl i flottan, Bensino Gasolini, italiensk playboy och pilot, Vacation Van Honk (inget namn i den svenska dubbningen), en comic relief, Folly Foghorn, skruvad fartygskapten som närmast kan beskrivas som en blandning av Knase Anka och Moby Duck samt Webra Walters skjutjärnsjournalist som sedermera även skulle komma att synas till i Darkwing Duck.


== Duck Tales i Sverige ==
Serien fick Sverigepremiär på TV3, där den visades under titeln Ankliv. När den sedan gick över till SVT blev den nya titeln Knatte, Fnatte och Tjatte på äventyr och så småningom Duck Tales. SVT har repriserat serien, speciellt andra säsongen, ett flertal gånger. På senare år har serien visats på Disney Channel, Disney XD samt Toon Disney under namnet Knatte, Fnatte och Tjatte på äventyr. Ett flertal vhs-kassetter med avsnitt från TV-serien har getts ut och även på DVD. På Region 1 nästan hela serien på tre volymer.
Den svenska dubbningen bestod av John Harryson, som gjorde Joakims röst. Knattarnas röster gjordes i säsong 1 av Staffan Hallerstam, men togs sedan över i säsong 2 och 3 av Monica Forsberg. I säsong 1 när Kalle Anka gästade några avsnitt, gjorde Andreas Nilsson den svenska rösten. Sångaren Bosson har även sjungit in den svenska versionen av introlåten[källa behövs], men till vilken säsong är oklart.


=== Svenska röster ===
Duck Tales dubbades av två olika företag: Den första Media Dubb för TV3 och senare KM Studio för SVT.
Joakim von Anka - John Harryson
Knatte, Fnatte och Tjatte - Staffan Hallerstam (1987-1989), Monica Forsberg (1989-1990)
Anki - Lena Ericsson
Sigge Mackvack - Per Sandborgh (1987-89), Ulf Källvik
Fru Matilda - Irene Lindh, Birgitta Fernström
Oppfinnar-Jocke - Stig Grybe
Albert - Gunnar Ernblad (tv-serien), Roger Storm (långfilmen)
Guld-Ivar Flinthjärta - Tor Isedal (1987-1988), Per Sandborgh (1988), Steve Kratz (1989-1990), Peter Harryson (avsnittet Horse Scents), Gunnar Uddén (videofilmen Vattenankor)
Mamma Buse - Irene Lindh (1987-1988), Monica Forsberg (1989-1990)
Big-Bäng - Gunnar Ernblad, Bertil Engh
Kräng - Gunnar Ernblad (1987-1988), Carl Johan Rehbinder (alternativ), Anders Öjebo (1989-1990)
Däng - Per Sandborgh (1987-1988), Carl Johan Rehbinder (1989-1990)
Baggy - Anders Öjebo (1989-1990)
Magica de Hex - Siw Malmkvist (1987-1988), Lena Ericsson (1990), Birgitta Fernström
Svarte-Petter - Per Sandborgh, Gunnar Ernblad
Bubba Anka - Anders Öjebo (1989-1989)
Fenton Spadrig/Gizmokvack - Roger Storm (1989-1990)
Kalle Anka - Andreas Nilsson (1987-1988)
Dufus - Hasse Jonsson (1987-1988), Anders Öjebo (1989-1990)
Spökplumpen - Gunnar Ernblad
Alexander Lukas - Hasse Jonsson
Admiralen - Gunnar Ernblad
Benzino Gasolini - Per Sandborgh
Ludwig von Anka - Hasse Jonsson


=== Svenska sånger ===
Signaturmelodin sjungs av Jan Wickström i de avsnitt som dubbats av Mediadubb och av Anders Öjebo i KM Studios version.


== Avsnittsguide ==
TV-serien hade premiär i USA den 18 september 1987. I det nästan två timmar långa pilotavsnittet "Treasure of the Golden Suns" får vi se hur Kalle Anka rycker in i marinen och lämnar Knatte, Fnatte och Tjatte hos Farbror Joakim. Här presenteras också Sigge McKvack, Fru Matilda och Anki för första gången, och vi får se hur det kom sig att de lärde känna Joakim och Knattarna. "Treasure of the Golden Suns" har senare delats upp i fem avsnitt och kom, tillsammans med de resterande 60 episoder på vardera ungefär 22 minuter som sändes fem dagar i veckan under hösten 1987, att utgöra Säsong 1.
Nästan ett år senare, den 25 november 1988, sändes ytterligare en två timmars Duck Tales special, "Time is Money", och påföljande vår, den 26 maj 1989, visades specialavsnittet "Super Duck Tales", även det två timmar långt. "Time is Money" introducerar grottankan Bubba och hans minidinosaurie Fossing, som kommer till Ankeborg och flyttar in hos Joakim efter ett långt äventyr med Oppfinnar-Jockes tidsmaskin. I "Super Duck Tales" introduceras slutligen den sista av seriens större karaktärer - Fenton Spadrig och hans alterego, superhjälten GizmoKvack. Vardera av dessa två specialare har, precis som "Treasure of the Golden Suns", senare delats upp och visats som fem normallånga avsnitt (ca. 22 minuter). Tillsamman bildar dessa 10 avsnitt vad som normal kallas seriens Säsong 2.
I oktober 1989 sändes den tredje säsongen av serien, som nu visades med ett avsnitt i veckan.


=== Säsong 1 (1987) ===
Visades dagligen, som syndikering.


=== Säsong 2 (1988-1989) ===
Visades som syndikering.


=== Säsong 3 (1989-1990) ===
Visades på söndagsmornarna, som syndikering.


=== Säsong 4 (1990) ===
Visades på söndagsmornarna, som syndikering.


=== Arvet från Barks ===
Med farbror Joakim i huvudrollen är det givet att Duck Tales har Carl Barks att tacka för mycket av sin framgång. Men förutom att Barks kan sägas vara "pappa" till serien genom att han skapade Joakim, är också flera av tv-seriens avsnitt filmatiseringar av Barks Joakim-historier. Den mest påtagliga skillnaden mellan Barks serier och tv-avsnitten är att Kalle Ankas roll har övertagits av Sigge McKvack eller Fenton Spadrig.
I fyra fall - avsnitt 10, 22, 26 och 58 - har Barks historier fungerat som grundidé för tv-seriens manusförfattare, och i avsnitt 71 har ett par idéer från Barks serier tagits med i storyn. I övriga fall är det snarast frågan om regelrätta filmatiseringar.
10. Robot Robbers - Baserat på Jätte-robot-rövarna [1]
14. The Lost Crown Of Genghis Khan - Baserat på Mysteriet med Djingis Khans krona [2]
22. Down and Out in Duckburg - Baserat på Gamla skulder ska också betalas [3]
26. The Curse Of Castle McDuck - Baserat på Farbror Joakim och Waskervilles hund [4]
29. Earthquack - Baserat på Landet i underjorden [5]
32. Microducks From Outer Space - Baserat på Mikroankorna från yttre världsrymden [6]
33. Back To The Klondike - Baserat på Tillbaka till Klondike [7]
35. Scrooge's Pet - Baserat på En lymmel till lämmel [8]
41. The Golden Fleecing - Baserat på Jakten på det gyllene skinnet [9]
58. The Status Seeker - Baserat på Farbror Joakim bland de högsta hönsen [10]
71. Super Duck Tales Part 1: Liquid Assets - Idéer från Den finurlige Farbror Joakim [11] och Tiderna förändras [12]
76. The Land Of Tra-La-La - Baserat på På rymmen från rikedomarna [13]
90. The Unbreakable Bin - Baserat på Ett bombsäkert kassaskåp [14]


== Biofilmen ==

Den 3 augusti 1990 fick tv-seriens storhet ett tydligt erkännande, då den tecknade Duck Tales-filmen Farbror Joakim och Knattarna i jakten på den försvunna lampan, gick upp på amerikanska biografer. Filmen har i Sverige bland annat sänts i TV3 där den under några år blev en liten påsktradition, i och med att den brukade sändas under påskhelgen.


== Serietidningarnas värld ==
Inspirerad av TV-serien började det även under slutet av 1980-talet att göras tecknade serier med Duck Tales persongalleri. Det första som producerades var "Armstrong", som byggde på TV-seriens nionde avsnitt. I Sverige gick serieavsnittet i Kalle Ankas Disneytajm nummer 2 från 1989.
Det första avsnittet som trycktes i Sverige var dock "Skandal i Skottland" och gick i Musse Pigg & C:o nummer 1/1989. I Kalle Anka & C:o blev premiärserien "Auktionen", som gick i nummer 27 och 28 1989. Tecknare för bägge dessa serier var Millet, som under de följande åren skulle komma att teckna en mängd Duck Tales-serier. Den högt skattade William Van Horn har även han skapat serier med karaktärerna från TV-serien - inte minst Sigge McKvack passade Van Horns ibland något skruvade humor mycket bra. Dessutom var tecknarstaben Jaime Diaz Studios mycket produktiv.
1990 gav man ut två seriealbum under titeln "Knatte, Fnatte och Tjatte på äventyr", och mellan 1991 och 1993 gavs serietidning