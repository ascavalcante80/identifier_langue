Nollmeridian är den längdgrad som är 0°.
Enligt en internationell konvention är dagens nollmeridian den som passerar genom Greenwich i sydöstra London. Historiskt har flera olika meridianer använts som nollmeridian, inklusive fyra olika genom Greenwich.
Dagens nollmeridian går söderut från Nordpolen och når första gången land vid 53°45′34″N, sydöst om Sand-le-Mere husvagnspark öster om Kingston upon Hull i England. Den passerar sedan Frankrike, Spanien, Algeriet, Mali, Burkina Faso, Togo och Ghana och sedan genom Drottning Mauds land till Sydpolen.


== Historia ==

Greenwichmeridianen vid Observatoriet i Greenwich etablerades av Sir George Biddell Airy år 1851. 1884 använde över två tredjedelar av världens fartyg och tonnage den som referensmeridian på sina kartor. I oktober samma år samlade USA:s president Chester A. Arthur 41 delegater från 25 länder i Washington, D.C. för the International Meridian Conference. Konferensen valde Greenwichmeridianen som nollmeridian tack vare dess popularitet. Fransmännen avstod dock från att rösta och franska kartor fortsatte att använda Parismeridianen i flera årtionden.
Innan dess hade nästan varje land sin egen nollmeridian. I samband med upprättande av generalstabskartan för Sverige 1805 bestämdes exempelvis att nollmeridianen skulle gå genom Stockholms gamla observatorium.


=== Nollmeridian för olika länder före 1884 ===
Bern 7° 26′ 22.5″ Ö
Bryssel 4° 22′ 4.71″ Ö
Rundetårn, Köpenhamn 12° 34′ 32.25″ Ö
El Hierro, forntida, senare bestämd till 17° 39′ 46″ V för att vara exakt 20° väster om Paris. Franskt förslag i Washington 1884
Cheopspyramiden
Klaudios Ptolemaios almagest, Alexandria
Den heliga gravens kyrka, Jerusalem 35° 13′ 46″ Ö
Lissabon 9° 07′ 54.862″ V
Madrid 3° 41′ 16.58″ V
Mekka 39° 49′ Ö
Oradea 21° 55′ 16″ Ö
Oslo 10° 43′ 22.5″ Ö
Paris 2° 20′ 14.025″ Ö
Philadelphia
Pisa 10° 24′ Ö
Monte Mario, Rom 12° 27′ 08.4″ Ö
Sankt Petersburg 30° 19′ 42.09″ Ö
Stockholms gamla observatorium 18° 3′ 29.8″ Ö
Ujjain 75° 47′ Ö, användes i indisk astronomi och indiska kalendrar
Warszawa 21° 00’ 42” Ö
Washington, D.C. 77° 3′ 2.3″ V
Cirka 59° öster om Greenwich


== Exakta Greenwichmeridianen ==
World Geodetic System 1984 (WGS84), som används av satelliter, skiljer sig något från traditionella longituder. WGS84:s nollmeridian ligger 102,5 meter öster om markeringen i Greenwich.  Avvikelsen på andra platser kan vara så mycket som 30" öst eller väst. Märkligt nog, medvetet eller av misstag, markeras WGS84:s nollmeridian i Greenwich av en papperskorg på stigen i rakt östligt riktning från observatoriet.
Nollmeridianen som används av Ordnance Survey ligger cirka sex meter väster om markeringen i Greenwich och var standardmeridianen före 1851, Ordnance Survey har helt enkelt fortsatt att använda den.
Ko