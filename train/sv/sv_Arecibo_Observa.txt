Arecibo-observatoriet är ett radioteleskop sju kilometer sydväst om Arecibo i Puerto Rico. Observatoriet förvaltas och drivs av sedan 2011 av SRI International, USRA och UMET i samarbete med National Science Foundation. Observatoriet och den personal som driver det kallas även för det Nationella Astronomi- och Jonosfärscentret (NAIC). Från dess att observatoriet byggdes på 1960-talet fram till 2011, förvaltades och drevs observatoriet av Cornell Universitetet.
Observatoriet är med en diameter av 305 meter världens största radioteleskop och används huvudsakligen inom radioastronomi, aeronomi, och radarastronomi. Forskare och andra som vill använda teleskopet för forskning lämnar in sina förslag som utvärderas av en vetenskapligt oberoende styrelse.
Arecibo-observatoriet har varit med i flera film- och TV-produktioner, bland annat i filmerna Goldeneye och Kontakt, och blev 1999 mer allmänt känt när det började samla in data för SETI@home-projektet. 2008 blev observatoriet listat i både USA:s officiella lista över kulturellt viktiga platser och National Park Service. 2001 blev observatoriet även utmärkt som en milstolpe för IEEE.


== Angel Ramos besökscenter ==
1997 invigdes Angel Ramos Foundation Visitor Center, ett besökscenter som bland annat tillhandahåller interaktiva utställningar om radioteleskopet, astronomi och atmosfärsvetenskap. Centret är uppkallat efter Angel Ramos Foundation, en stiftelse som hedrar Angel Ramos, ägare av nyhetstidningen El Mundo och grundare av Telemundo. Uppförandet av besökscentret har till hälften finansierats av stiftelsen och till hälften av privata donationer samt av Cornell Universitetet. Besökscentret är normalt öppet onsdag-söndag, men håller även öppet många helgdagar och skollov. Att besöka centret kostar ca 70 kr för vuxna och 40 kr för pensionärer och barn under 10 år.
Besökscentret erbjuder tillsammans med Caribbean Astronomical Society ett flertal "astronomiska nätter" under året för samtal om exoplaneter, astronomiska fenomen och andra upptäckter (såsom Komet ISON). Huvudsyftet med samtalen har varit att öka allmänhetens intresse för astronomi, forskning vid observatoriet och rymdsträvanden.


== Allmän information ==
Radioteleskopets huvudskål är 305 meter i diameter och byggd inne i en fördjupning skapad av ett slukhål och innehåller den största böjda fokuserade skålen på jorden som också ger det den största insamlingskapaciteten för elektroma