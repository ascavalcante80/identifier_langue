Wasedauniversitetet (早稲田大学, Waseda Daigaku ofta kallat bara Waseda eller Sôdai) är ett av Tokyos och Japans främsta privata universitet.
Universitetet grundades 1882 av den japanska statsmannen Okuma Shigenobu. Idag är det ett av de sex universiteten som kallas Tōkyō roku daigaku (東京六大学), en japansk motsvarighet till nordvästra USA:s Ivy League. Också bland dessa anses ofta Waseda, Tokyos universitet och Keiouniversitetet vara de tre toppuniversiteten. Waseda och Keio möts varje år i en traditionell rugbymatch. Waseda och Keio förkortas tillsammans Keisô eller Sôkei (sô är det sinojapanska uttalet av det första tecknet i Waseda).
Waseda har utbytesavtal med Uppsala universitet, Lunds universitet och Handelshögskolan vid Göteborgs universitet.


== Några kända tidigare studenter vid Waseda ==
Yoshiro Mori, f.d. premiärminister
Keizo Obuchi, f.d. premiärminister
Toshiki Kaifu, f.d. premiärminister
Noboru Takeshita, f.d. premiärminister
Tanzan Ishibashi, f.d. premiärminister
Makiko Tanaka, f.d. utrikesminister
Haruki Murakami, författare
Machi Tawara, poet
Shuji Teray