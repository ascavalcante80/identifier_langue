Wikinews är en nyhetstjänst, baserad på wikiteknik, som tillhandahålls av Wikimedia Foundation. Den finns 2013 på cirka 30 språk.


== Historik ==
Mellan den 22 oktober och 12 november 2004 hölls en omröstning om huruvida Wikinews skulle starta eller inte. Denna ledde till att Wikinews kunde lanseras. En demoversion av nyhetstjänsten lanserades under november månad. Den 2 december 2004 flyttade denna demoversion till sin nuvarande plats, och dagen efter lanserades en tyskspråkig version.
Under Wikinews första tid styrdes publicerandet av artiklar av en "granskningsprocess", där en artikel skulle granskas innan den kunde publiceras på förstasidan. Detta skapade en del debatt då det ibland kunde dröja flera dagar innan en artikel publicerades. Vissa, bland annat Jimmy Wales, menade att detta stred mot wikiprincipen.
Det första året fanns bara en tyskspråkig och en engelskspråkig version av tjänsten. Under 2005 och 2006 startades även upplagor på ett antal andra språk. Under 2005 startades bland annat en svensk edition, men denna lades den 10 augusti 2013 ner på grund av inaktivitet. De 3 284 nyhetsartiklar som då fanns lagrade är dock fortfarande publikt tillgängliga (se externa länkar nedan).
Wikinews finns 2013 på ett trettiotal språk. I jämförelse med systerprojektet Wikipedia har dess framgångar dock varit relativt blygsamma, och det är endast ett fåtal av Wikinews-upplagorna som kan presentera dagliga nyhetsbulletiner. Av de 30-talet Wikinews-versionerna hade följande presenterat färre än 10 nyhetsartiklar under den juni 2013: svenska, bulgariska, bosniska, persiska, finska, hebreiska, ungerska, koreanska, sindhi, albanska, thai och turkiska. Fram till september 2013 har minst två av upplagorna stängts på grund av låg aktivitet; 23 februari 2010 stängdes den nederländskspråkiga upplagan och 10 augusti 2013 den svenskspråkiga.
Ett anmärkningsvärt undantag gäller Wikinews-upplagan på serbiska som fram till 2013 presenterat 75 000 nyhetsartiklar – nästan fyra gånger mer än tvåan i statistiken (engelska). Den serbiska aktiviteten var särskilt stor under 2009 (20 000 artiklar) och 2010 (34 000 artiklar).


== Upplagor ==
 Nedan listas Wikinews-upplagorna i den ordning de skapades. Här saknas dock ett antal editioner som under juni 2013 publicerade färre än 10 nyhetsartiklar.
* i slutet av månaden, avrundat till hela hundratal
° färre än 10 skrivna artiklar under månaden
† nedlagd 23 februari 2010
†† nedlagd 10 augusti 2013


== Fler Wikinewsprojekt ==

Wikinews fokuserar främst på nyheter i text och bild. Utöver detta har det i den engelska versionen gjorts försök med fler medier, med hjälp av Audio Wikinews med talade nyhetssändningar 