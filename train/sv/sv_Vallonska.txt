Vallonska, wallonska, är ett romanskt språk som talas företrädesvis i södra Belgien (Vallonien). Det är nära besläktat med franska och andra langues d'oïl. Vallonska ska inte förväxlas med belgisk franska, som inte skiljer sig särskilt mycket från den franska som talas i norra Frankrike.
I Vallonien talas fyra olika vallonska dialekter i fyra distinkta zoner; östvallonskan som talas i området kring Liège, mittvallonskan som talas omkring Namur, västvallonskan i zonen Nivelles-Charleroi-Chimay och sydvallonskan i Ardennerna.
Trots dialektala olikheter finns det en rörelse mot ett standardiserat skriftspråk kallad "rfondou walon". Denna ortografi är baserad på diasystem som kan uttalas olika av olika läsare, ett koncept som är inspirerat av bretonskans stavningsregler. De skrivna formerna försöker förena det nutida uttalet med gamla traditioner (märkbart är återinföringen av "xh" och "oi" som användes för att skriva vallonska fram till 1800-talets slut samt språkets egna 