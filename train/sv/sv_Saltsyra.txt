Saltsyra, alternativt väteklorid, är en av de vanligaste syrorna som i koncentrerad form är mycket starkt frätande. Saltsyra består formellt sett av en vattenlösning av gasen väteklorid. Denna gas betecknas HCl, varvid saltsyra i vattenlösning med kemiska beteckningar ofta felaktigt betecknas HCl(aq). Eftersom saltsyran är en stark syra, dissocierar den så gott som fullständigt genom sin protolysreaktion i vatten till kloridjoner och oxoniumjoner:

Namnet kommer av att en av de första framställningsmetoderna man känner gick ut på att behandla vanligt salt, NaCl, med svavelsyra.
Saltsyrans korresponderande bas är Cl−. Salterna av saltsyra kallas klorider. De flesta klorider är lättlösliga, men ett exempel på ett mycket svårlösligt kloridsalt är silverklorid.
Tillräckligt utspädd saltsyra är relativt ofarlig och finns till exempel i människans magsäck, se magsaft.
Blandas koncentrerad saltsyra med koncentrerad salpetersyra i volymsförhållande 3:1 fås kungsvatten, aqua regia, som är en av mycket få lösningar som kan oxidera rent guld, därav dess namn. Kungsvatten är röd-orange till färgen på grund av bildande av nitrosylklorid, NClO. Kombinationen av nitratjonernas oxidationsförmåga och kloridjonernas komplexbildande förm