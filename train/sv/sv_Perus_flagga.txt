Perus flagga antogs den 25 februari 1825. När frihetshjälten José de San Martin under frihetskriget mot Spanien fick se en flock röd-vita flamingos lyfta, lär han enligt traditionen ha sagt "Detta ska bli frihetens flagga!" och därefter valt de röd-vita färgerna för frihetskampens flagga. Vapenskölden i mitten av stats- och arméflaggan visar det för Peru karakteristiska lamadjuret vikunja, kinaträdet samt ett ymnighetshorn fyllt med guldpengar. Nations- och handelsflaggan saknar statsvapen. Ursprungligen hade den peruanska flaggan en sol, som togs bort av Simon Bolivar 1825. Solen samt färgerna rött och vitt är gamla inkasymboler. Proportioner