Västpommerns vojvodskap (polska województwo zachodniopomorskie) är ett vojvodskap i nordvästra Polen, i den historiska regionen Pommern. Huvudstad är Szczecin.


== Historia ==
Vojvodskapet bildades i den större administrativa reform som genomfördes 1999, då antalet vojvodskap i Polen reducerades till 16.
Västpommerns vojvodskap täcker till stora delar samma område som det historiska landskapet Hinterpommern, de östra delarna av det gamla hertigdömet Pommern, samt den norra delen av landskapet Neumark. Regionen utgjorde 1815-1945 en del av den preussiska provinsen Pommern och den nordöstra delen av provinsen Brandenburg, men införlivades med Polen efter Tysklands nederlag i andra världskriget enligt Potsdamöverenskommelsen. Den tysktalande delen av befolkningen fördrevs då. Regionen återbefolkades under 1940- och 1950-talet av huvudsakligen polska och ukrainska bosättare och flyktingar, från andra delar av Polen och de sovjetiska områdena öster om Curzonlinjen.


== Administrativ indelning ==


=== Städer med powiatstatus ===
Västpommern har tre större städer som administrativt har powiatstatus (miasta na prawach powiatu). I dessa sköts uppgifter på distriktsnivå av stadskommunens politiska och administrativa organ.


=== Powiater ===

Utöver de tre städerna med egen powiatstatus indelas Västpommerns vojvodskap i 18 distrikt (powiaty). Dessa underindelas i sin tur i sammanlagt 114 kommuner (2011).


== Städer ==
Det finns sammanlagt 64 städer i Västpommerns vojvodskap, med varierande grad av administrativt självstyre. I tabellen har städer med powiatstatus markerats med fetstil och städer som är huvudorter för ett omgivande powiat markerats med understrykning.


== Utbildning ==
Följande universitet och högskolor har sitt säte i vojvodskapet:
Szczecins universitet
Koszalins tekniska universitet
Västpommerns tekniska universitet i Szczecin, bildat 2009 genom sammanslagning av Szczecins tekniska universitet och Szczecins lantbruksuniversitet.
Pommerns medicinska universitet i Szczecin
Szczecins sjöfartsakademi


== Näringsliv ==
Szczecins och Świnoujścies hamn, det stora hamnkomplexet omkring Oders mynning, är Polens mest trafikerade, och Szczecin har en stor varvsindustri. 