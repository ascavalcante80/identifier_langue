Kaş är en småstad i provinsen Antalya i södra Turkiet, i det historiska landskapet Lykien. Staden är huvudort för ett distrikt med samma namn och folkmängden uppgick till 7 192 invånare i slutet av 2011. I bukten utanför staden ligger den grekiska ön Kastellorizo, den östligaste ön i Grekland. Under antik tid hette staden Antifellos.


== Kommunikationer ==
Kaş ligger cirka 2,5 timmars bilfärd från Dalaman flygplats och 3,5 timmar från Antalya flygplats. Vägarna som leder till staden är slingriga och smala. Det går färjetrafik till Kastellorizo.


== Turism ==
Trots läget på den turkiska sydkusten, mitt emellan Antalya och Fethiye, är Kaş relativt orört av turister. Främst är det turkiska turister som kommer till staden.


== Källor ==
^ Türkiye istatistik Kurumu; Adrese Dayalı Nüfus Kayıt Sistemi, Nüfus Sayımı Sonuçları Adressbaserat folkbokföringssystem. Lä