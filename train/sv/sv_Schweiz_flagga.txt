Schweiz flagga antogs officiellt den 6 april 1862. Sedan korstågen har Schweiz använt ett vitt grekiskt kors på röd botten. Den är kvadratisk (liksom Vatikanstatens flagga) för landbruk, medan handelsflaggan har proportionerna 2:3. Handelsflaggan används även till sjöss (på de schweiziska sjöarna). Det vita korsets armar är en sjättedel längre än de är breda. Förhållandet mellan korsets och flaggans storlek är inte formellt etablerat – vanliga proportioner mellan kors och flagga är två tredjedelar respektive sju tiondelar. Schweiz saknade länge en gemensam nationsflagga. De flaggor som användes under medeltiden var istället de enskilda kantonernas flaggor. Den moderna schweiziska flaggan är hämtad från de flagga som används av kantonen Schwyz, och användes som ett gemensamt fälttecken för första gången under slaget vid Laupen 1339. Symbolen för rörelsen Röd