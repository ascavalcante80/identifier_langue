Västsaharas flagga har svarta, vita och gröna band, de färger som brukar förekomma på arabiska flaggor, och den islamiska halvmånen och stjärnan i mitten. Flaggan har två olika tolkningar: traditionellt syftar det arabiska färgschemat på de muslimska kalifaten; en vanlig saharisk tolkning är att rött står för de sahariska martyrernas blod, svart för ockupation och förtryck, vitt för fred och frihet, grönt för kampen för att odla upp öknen. Likheten med den palestinska fl