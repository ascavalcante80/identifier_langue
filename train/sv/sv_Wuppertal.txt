Wuppertal är en stad i den tyska delstaten Nordrhein-Westfalen. Staden, som har cirka 350 000 invånare, ligger vid den lilla ån Wupper och i dess dalgång. Staden är belägen i det bergiga området (Bergisches Land) öster om Rhen (Rhein) och nordost om Köln. Detta har till följd att Wuppertal har ett stort antal branta gator och branta trappor. Den sägs ha flest offentliga trappor i Tyskland.


== Historia ==
Wuppertal bildades 1929 genom en sammanslagning av sju mindre städer och fick sitt namn genom en folkomröstning året därpå. Detta kan märkas genom att staden har två större (Barmen och Elberfeld) och fem mindre centra (Langerfeld, Cronenberg, Ronsdorf, Vohwinkel och samhället Beyenburg från den dåvarande staden Lüttringhausen), vilket ger en blandning av storstad och småstad.
Staden bombades under andra världskriget på grund av sin rustningsindustri.
8 september 1881 öppnade Zoo Wuppertal som blivit mycket populär bland invånarna och besökare.
Tuffi var namnet på den fyråriga elefant som 21 juli 1950 hoppade ur ett fönster på Schwebebahns första kurva och i ån Wupper. Tuffi gjorde reklam för Zirkus Franz Althoff. Tuffi klarade sig oskadd och blev 43 år gammal.


== Industri ==
Wuppertal var tidigare ett betydande centrum för textilindustri, men efter textilindustrins globalisering är den inte längre av någon större betydelse i staden. I dag är i stället verksamheter inom maskintillverkning, kemi och elektroteknik de viktigaste näringarna. Exempel på företag inom kemisektorn är Bayer AG, den stora kemi- och läkemedelstillverkaren som har en stor anläggning i staden och DuPont (tidigare Herberts). Det var också i Barmen och Elberfeld i Wuppertal som Bayer startade sin verksamhet före flytten till Leverkusen.


== Kommunikationer ==

Redan för drygt 100 år sedan byggdes ett närtrafiksystem, i form av en hängande spårväg, den så kallade Schwebebahn, som efter restauration och modernisering är ett säkert, högmodernt och förhållandevis snabbt färdmedel. Schwebebahn invigdes 24 oktober 1900 av kejsare Wilhelm II med en tur från Elberfeld till Vohwinkel i vagn nummer 5 (byggd 1900). Vagn 5 används idag för abonnerade turer.


== Utbildning ==
Wuppertal har ett universitet, Bergische Universität Wuppertal, grundat som högskola genom sammanslagning 1972 och med universitetsstatus sedan 1983. Universitetet har omkring 14 000 studenter (2008). Wuppertals universitet är framförallt känt för sina ingenjörsutbildningar inom maskin-, byggnads-, säkerhets- och elektroteknikområdena.


== Sevärdheter ==
Wuppertals balkbana (Schwebebahn)
Von der Heydt-Museum
Uhrenmuseum Wuppertal
Friedrich-Engels-Haus
Zoo Wuppertal


== Bilder ==


== Idrott ==
BTV Wuppertal har dominerat den tyska dambasketen. I fotboll är Wuppertaler SV det ledande laget och spelar i Oberliga. På 1970-talet spelade man i Bundesliga. I Wuppertal finns även SG Bayer Wuppertal/Uerdingen/Dormagen och SV Bayer Wuppertal.


== Vänorter ==


== Kända personer ==
Friedrich Engels
Erich Ribbeck
Tom Tykwer
Udo Dirkschneider
Johannes Rau


== Källor ==
^ ”Gemeinden ab 5 000 Einwohnern am 31.12.2011” (på tyska) (Excel). Destatis Statistisches Bundesamt. https://www.destatis.de/DE/ZahlenFakten/LaenderRegionen/Regionales/Gemeindeverzeichnis/Administrativ/Aktuell/07Gemeinden.xls?__blob=publicationFile. L