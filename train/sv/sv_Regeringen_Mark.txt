Regeringen Mark Rutte I även kallad Regeringen Rutte-Verhagen var Nederländernas regering mellan den 14 oktober 2012 och den 5 november 2012.
Regeringen var en koalitionsregering bestående av de liberala Folkpartiet för frihet och demokrati (VVD) och det kristdemokratiska partiet Kristdemokratisk appell (CDA). Regeringen var en minoritetsregering, den första sedan Andra världskriget, men hade parlamentariskt stöd av Frihetspartiet. Regeringen Mark Rutte efterträdde Jan Peter Balkenendes fjärde regering efter parlamentsvalet i Nederländerna 2010 och installerades av Drottning Beatrix den 14 oktober 2010.
På grund av oenighet kring nedskärningar i den nederländska ekonomin, drog emellertid Frihetspartiet tillbaka sitt stöd i april 2012 och den 23 april 2012 lämnade därför Mark Rutte in sin avskedsansökan till drottning Beatrix av Nederländerna. Hans regering fortsätte dock i tjänst till dess att nyval hållits.
Efter parlamentsvalet 2012 avgick regering formellt den 5 november 2012 och ersattes av Regeringen Mark Rutte II
VVD:s partiledare, Mark Rutte var Nederländernas premiärminister och Maxime Verhagen från CDA var vice premiärminister.


== Ministrar ==
Regeringen bestod av 12 ministrar och 8 biträdande ministrar (statssekreterare). Dessa positioner var fördelade lika mellan koalitionens medlemmar, oavsett deras respektive storlek: Folkpartiet för frihet och demokrati (31 mandat i parlamentet) hade 6 ministrar och 4 statssekreterare, och kristdem