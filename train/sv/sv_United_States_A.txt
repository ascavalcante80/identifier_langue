USA:s flygvapen eller Förenta staternas flygvapen (United States Air Force, förkortat USAF), i organisatoriskt hänseende Department of the Air Force (DAF, "Förenta staternas flygvapendepartement") konstituerades i sin nuvarande form och namn då kongressen antog 1947 års nationella säkerhetsakt. Flygvapendepartementet är en del av USA:s försvarsdepartement.
Det amerikanska flygvapnet är världens i särklass största flygvapen. Två tredjedelar av USA:s kärnvapentriad, strategiskt bombflyg och Interkontinentala ballistiska robotar, ingår i flygvapnets förbandsstruktur. På senare år har betydelsen av obemannade luftfarkoster, även kallad drönare, ökat signifikativt.
Flygverksamheten ombord på USA:s hangarfartyg ligger inte under flyvapnets ansvar utan sköts av USA:s flotta och marinkåren.


== Historik ==
Före ombildningen 1947 hade flyget varit underordnat krigsministern (Secretary of War) och USA:s armé i olika former: innan dess hette organisationen Förenta Staternas arméflygvapen (U.S. Army Air Forces), efter att i juni 1941 ändrat namn från Förenta Staternas arméflygkår (U.S. Army Air Corps). När National Security Act of 1947 trädde i kraft blev flygvapnet ett militärdepartement med en egen minister (Secretary of the Air Force), fristående från armén, men en del försvarsdepartementet (Department of Defense).
När armén förlorade sina flygplan 1947, upprättades arméflyget Army Aviation med små propellerflygplan och senare i takt med den tekniska utvecklingen helikoptrar. Under årens lopp har det upprättats flera avtal mellan flygvapnet och armén, samt direktiv från ovan, om vilka typer av vapensystem som respektive försvarsgren får lov att upprätthålla. Vid samma tidpunkt bildades flygnationalgardet (Air National Guard), en reservorganisation under delvis delstatlig kontroll, liksom motsvarigheten inom armén (Army National Guard).


== Organisation ==

Flygvapnet är en integrerad del av Flygvapendepartementet, vars chef är den civile flygvapenministern (Secretary of the Air Force), som är underordnad och ansvarig inför försvarsministern (Secretary of Defense) att flygvapnet har rustade och dugliga förband redo för insatser. Flygvapenministern biträds av en civil statssekreterare (Under Secretary of the Air Force); den militäre flygvapenstabschefen (Chief of Staff of the Air Force) som är den flygvapenofficer med högst rang, och denne är likt de andra försvarsgrenarnas stabschefer vid sidan av sin roll i flygvapnet medlem av det rådgivande organet samfällda stabscheferna under försvarschefens (Chairman of the Joint Chiefs of Staff) ordförandeskap; samt den likadeles militäre vice flygvapenstabschefen (Vice Chief of Staff of the Air Force) som är flygvapenstabschefens ställföreträdande. Innehavaren av den högsta posten för en underofficerare i flygvapnet (Chief Master Sergeant of the Air Force) fungerar som rådgivare till ministern och stabschefen i frågor som rör underofficerare och manskap.


=== Högkvarter ===
Flygvapnets högkvarter (Headquarters Air Force), med säte i Pentagon, består av två stabsorganisationer:
Flygvapenministerns kansli (Office of the Secretary of the Air Force)
Flygstaben (The Air Staff)


=== Större kommandon och förband ===
Alla flygvapnets förband sorterar i den administrativa befälskedjan under flygvapenministern, biträdd av flygvapenstabschefen. De förband som inte syftar till att upprätthålla förband avsedda för strid och som inte står under en militärbefälhavare i den operativa befälskedjan, lyder helt och hållet under flygvapenministern och flygvapenstabschefen i alla avseenden.


==== Huvudkommandon ====


===== Innanför kontinentala USA =====


===== Utanför kontinentala USA =====


==== Direktrapporterande förband ====
Direktrapporterande förband (Direct Reporting Units) är till storleken mindre än de större förbanden, men de har såpass unika uppgifter att de rapporterar direkt till högkvarteret (därav namnet).


==== Flygvapnets stödmyndigheter ====
Stödmyndigheterna utför specialiserade uppgifter och står under överinsyn av områdesberörda civila ämbetsmän i flygvapenministerns kansli, och/eller högre officerare i flygstaben.


== Gradbeteckningar ==


=== Officerare ===


=== Underofficerare ===


=== Manskap ===


== Operationer ==

1947-91 Upprätthållit en beredskap av kärnvapenbestyckade bombplan och senare ballistiska robotar genom Strategic Air Command under det Kalla kriget.
1948-49 Operation Vittles, luftbron till Berlin för att bryta Berlinblockaden.
1950-53 Understödjande FN:s markstyrkor i Koreakriget.
1964-73 Vietnamkriget.
1973 Operation Nickel Grass, luftbro med vapen till Israel i Oktoberkriget.
1979 Operation Eagle Claw, Misslyckad räddningsaktion av gisslan i Iran.
1986 Operation El Dorado Canyon, bombning av Libyen.
1990-91 Operation Ökensköld, skydd av Iraks grannland Saudiarabien.
1991 Operation Ökenstorm mot Irak, som ett svar på deras invasion av Kuwait.
1991-96 Operation Provide Comfort, flygförbudszon norr om 36:e breddgraden i Irak.
1991-2003 Operation Southern Watch, flygförbudszon söder om 33:e breddgraden i Irak.
1993-95 Operation Deny Flight, flygförbudszon över Bosnien-Hercegovina.
1995 Operation Deliberate Force, bombningar i Bosnien-Hercegovina.
1996 Operation Desert Strike, bombningar av Irak.
1997-2003 Operation Northern Watch, flygförbudszon norr om 36:e breddgraden i Irak.
1998 Operation Desert Fox, bombning av Irak.
1999 Operation Allied Force, bombning i Jugoslavien, en del av Kosovokriget.
2001-idag Operation Enduring Freedom, bombning i Afghanistan.
2003-04 Operation Iraqi Freedom, invasion av Irak.
2011 Operation Odyssey Dawn, bomb