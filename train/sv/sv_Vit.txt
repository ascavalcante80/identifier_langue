Vit är visuellt den ljusaste av alla färger. Den består av en blandning av ljus av alla färger.
Vitt ljus karaktäriseras av att det innehåller samtliga synliga frekvenser, eller ett antal frekvenser så att ljusets färgtemperatur ligger på omkring 5 000 K. Analogt med det kallas signaler som innehåller samtliga (tillgängliga) frekvenser för vitt brus.
Alla vita färgämnen består av finfördelade genomskinliga material. Ett exempel är transparent vatten, som även i form av is är transparent. Finfördelad is (som till exempel snö) är vit, på grund av de enskilda iskristallernas gränsytor som alla reflekterar en del av ljuset. Papper består av ganska transparenta cellulosafibrer.


== Vitt och svart ==
Vit färg kontrasterar mot svart, den mörkaste färgen, som inte består av något ljus alls.
Kontrasten vit–svart används i många spel för två personer, som schack och dam, för att beteckna de två spelarna.


== Symbolik ==
Vit används bildligt i flera betydelser som anknyter till oskuld och renhet, bland annat laglighet, nykterhet och drogfrihet (vit vecka). Historiskt har det även använts i betydelsen kontrarevolutionär,