Västeuropeisk tid eller Western European Time förkortat WET är den tidszon som råder i västra Europa, bland annat i Irland, Storbritannien, Portugal och Kanarieöarna. Dessa länder har sommartid, alltså en timme mer på sommaren.
I vissa länder i Afrika, såsom Marocko, Gambia, Senegal, Mali, Ghana och Elfenbenskusten används samma tid, men utan sommartid. På Island används också WET utan sommartid. Spanien och Frankrike ligger geografiskt så att de borde ha Västeuropeisk tid, men de har istället Centraleuropeisk tid.
Det finns förslag att låta Storbritannien byta tidszon till Centraleuropeisk tid, samma som Sverige, Frankrike och Tyskland. Detta stöds av många i England och Wales, men inte i Skottland och Nordirland. Det finns därför förslag att låta varje riksdel bestämma själva. I brist på enighet behåller man nuvarande tid tills vidare.
WET sammanfaller med Koordinerad universell tid (UTC) och GMT när sommartid inte råder. Västeuropeisk tid har sommartid i de del