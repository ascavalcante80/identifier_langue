Illinois (uttalas Illinoj) är en delstat i USA. Det är den folkrikaste och demografiskt mest varierade delstaten i Mellanvästern och den femte folkrikaste delstaten i landet. Med Chicago i nordöst, små industristäder och stor jordbruksproduktivitet i centrala och västra Illinois och naturresurser som kol, timmer och olja i söder har Illinois en bred ekonomisk bas. Illinois är en viktig transporthubb; hamnen i Chicago förbinder de Stora sjöarna med Mississippifloden via Illinois River. Illinois ses ofta som ett mikrokosmos av USA; en Associated Press-analys av 21 demografiska faktorer fann Illinois den "mest genomsnittliga delstaten", medan Peoria länge varit ett socialt och kulturellt typexempel på en amerikansk stad.
Bosättare i USA började anlända från Kentucky på 1810-talet; Illinois uppnådde status som självständig delstat 1818. Den framtida storstaden Chicago grundades på 1830-talet vid stranden av Chicagofloden, en av de få naturliga hamnar på södra Michigansjön. Järnvägar och John Deeres uppfinning av självgående stålplogar gjorde Illinois centrala rika prärie till en av världens mest produktiva och värdefulla jordbruksmarker och lockade bondeimmigranter från Tyskland och Sverige.
År 1900 lockade tillväxten av industrijobb i de norra städer och kolbrytning i centrala och södra delarna immigranter från östra och södra Europa. Sin tillverkning gjorde delstaten till en stor arsenal i båda världskrigen. The Great Migration av afroamerikaner från landsbygden i söder till Chicago bildade ett stort och viktigt samhälle som skapade stadens berömda jazz och blueskulturer. I dag är ungefär 74% av befolkningen i Illinois bosatt i nordöstra hörnet av delstaten, främst inom staden Chicago och det omkringliggande området.
Tre amerikanska presidenter har valts när de bodde i Illinois - Abraham Lincoln, Ulysses S. Grant och Barack Obama. Dock den enda amerikanska president som faktiskt var född i Illinois var Ronald Reagan, som föddes i Tampico, uppväxt i Dixon och gick på college vid Eureka. Lincoln är den enda president som begravts i Illinois; han ligger begraven vid Oak Ridge Cemetery i Springfield. Idag visar Illinois vikten av Lincolns arv till delstaten av den officiella slogan, Land of Lincoln, som visas på alla statliga utfärdade registreringsskyltar.


== Ekonomi ==
Staten har en mycket stor produktion av jordbruksprodukter av vilka majs, sojabönor, svin, nötboskap, mejeriprodukter och vete är de viktigaste. Tillverkningen av industriprodukter består främst av verktygsmaskiner, maskiner till födoämnesindustrin, elektrisk utrustning och kemiska produkter.


== Klimat ==
Illinois har ett skiftande klimat, centrala och norr delarna av staten har ett tempererat klimat med varma, fuktiga somrar och mycket snöiga vintrar med ihållande minusgrader. Från Carbondale och söderöver finner man ett subtropiskt klimat med mildare vintrar och sommar temperaturer som ligger på 25–32 °C dagtid
Årsnederbörden i Illinois är från 890–1220 mm. Snöfall ger södra Illinois runt 35 cm i söder och runt 1 m i norr per vintersäsong. Dessutom får delstaten cirka 50 åskdagar om året och tornados är vanligt förekommande.


== Demografi ==
Av delstatens drygt 12,8 miljoner invånare är mer än hälften, cirka 7,9 miljoner, bosatta i Chicago eller dess omedelbara omnejd, som är regionens industriella och transporttekniska centrum. Resten är bosatta i de mindre städerna men framför allt i små orter med jordbruksfastigheter, som är utspridda över statens slättland.


== Städer ==
De största städerna i Illinois, med tillhörande invånarantal 2005, är:
Chicago – 2 842 518, i storstadsregionen Chicago-Naperville-Joliet totalt 9 505 748 (varav 7 929 775 i Illinois)
Aurora – 168 181
Rockford – 152 916
Naperville – 141 579
Joliet – 136 208
Springfield – 115 668
Peoria – 112 685
Elgin - 101 903


== Kända personer födda i Illinois ==
Paul Adelstein - skådespelare
Ray Bradbury – science fiction-författare
Dan Donegan – gitarrist
Bob Bryar - trummis
Edgar Rice Burroughs – författare, bland annat Tarzan
Hillary Rodham Clinton, jurist, first lady 1993–2001, senator och utrikesminister 2009-
Raymond Chandler – detektivförfattare, Philip Marlowe
Jimmy Connors – professionell tennisspelare
Cindy Crawford - supermodell
Miles Davis – jazzmusiker
Walt Disney – filmproducent, pionjär inom animerad film
Wyatt Earp - sheriff i Tombstone, Arizona
Phil Everly - musiker, Everly Brothers
Harrison Ford - skådespelare
Bob Goalby - golfspelare
Benny Goodman – jazzmusiker, orkesterledare
Hugh Hefner - grundare och ägare av Playboy
Ernest Hemingway – författare, nobelpristagare
Charlton Heston - skådespelare
William Holden – skådespelare
Rock Hudson – skådespelare
Matt Hughes - UFC hall of famer
Burl Ives – folksångare, skådespelare
Quincy Jones – jazzmusiker, kompositör, producent, arrangör och orkesterledare
Anna Malle – porrskådespelare
Robert A. Millikan – fysiker, nobelpristagare
Michelle Obama - jurist, samt First Lady 2008-
Julianne Phillips – fotomodell och skådespelare
Richard Pryor - skådespelare, ståuppkomiker
Ronald Reagan – president nummer 40, skådespelare
Carl Sandburg – poet
Gary Sinise - Skådespelare
William L. Shirer – författare, historiker
Gloria Swanson – skådespelare
Raquel Welch – skådespelare
Kelly Wells – porrskådespelare
Doug Walker - Internetkändis känd som That guy with the glasses
Robin Williams - skådespelare, komiker
Florenz Ziegfeld – teaterproducent (Ziegfeld Follies)
Pete Wentz - basist i Fall Out Boy


== Utbildning ==
Illinois har inte mindre än 34 universitet samt ett 40–tal colleges och andra högskolor, däribland University of Illinois och University of Chicago.


== Sport ==


=== Professionella lag i de stora lagsporterna ===
NFL – amerikansk fotboll
Chicago Bears

NBA - basket
Chicago Bulls

NHL - ishockey
Chicago Blackhawks

MLB - baseboll
Chicago Cubs
Chicago White Sox

Major League Soccer – europeisk fotboll
Chicago Fire

Minor League Baseball
Peoria Chiefs
Kane County Cougars
Cooke County Cheetahs
Gateway Grizzlies
Rockford RiverHawks


== Se även ==
Lista över countyn i Illinois


== Referenser ==
^ ”(5 ILCS 460/20) (from Ch. 1, par. 2901‑20) State Designations Act.” (på engelska). Illinois Compiled Statutes. Springfield, Illinois: Illinois generalförsamling. 4 september 1991. http://www.ilga.gov/legislation/ilcs/ilcs3.asp?ActID=132&ChapAct=5%26nbsp%3BILCS%26nbsp%3B460