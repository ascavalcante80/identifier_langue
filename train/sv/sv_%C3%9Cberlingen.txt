Überlingen är en stad i delstaten Baden-Württemberg i sydvästra Tyskland, vid Bodensjön. Folkmängden uppgick till 21 699 invånare i slutet av 2009, på en yta av 58,67 kvadratkilometer.
Det tidigaste kända dokumentet som nämner Überlingen är från 770. Den fick sina stadsrättigheter 1211. Bebyggelsen i stadskärnan, inklusive katedral, stadshus och befästningar, stammar från grundandet av staden 1180. Staden blomstrade från 1200-talet till 1500-talet, framför allt tack vare intensiv druvodling på de sydvända sluttningarna av Bodensjön.
Under 30-åriga kriget misslyckades den svenska armén med att inta Überlingen 1632 och 1634. Den lyckades 1643, med hjälp av en kupp.
I en flygolycka över Überlingen 2002 dog 71 personer på grund av en kollision 