Vitsvansad gnu (Connochaetes gnou) är en art i släktet gnuer. Den förekommer naturligt i Sydafrika, Swaziland och Lesotho. Dessutom finns arten i några privata inhägnader i Namibia och Kenya.
Med en mankhöjd av cirka 1,20 meter är den lite mindre än strimmig gnu. Den vita svansen skiljer sig tydlig från den i övrigt svarta pälsen. I ansiktet finns borstlika långa hår och även vid halsen och mellan de främre extremiteterna är håret längre. På halsens baksida finns en vit man med svarta hårspetsar. Hos bägge kön finns horn som är böjda framåt och uppåt. Hos hannen bildar hornens rot ett slags hjälm.
Vitsvansad gnu livnär sig främst av gräs och ibland av blad. Habitatet är den öppna savannen.
Honor och deras ungdjur lever i flockar som vandrar genom hannarnas revir. De är aktiva på dagen men vilar under dagens hetaste timmar. Tidigare fanns särskilt stora flockar där även den numera utdöda arten kvagga ingick.
Arten är idag mera sällsynt än strimmig gnu. Under 1800-talet var de nästan utrotade men numera har arten återhämtat sig och beståndet uppskattas till 10 000 individer.


== Referenser ==