En gågata, bilfri zon eller bilfritt område, är ett område i en ort där man inte får köra bil eller andra motorfordon utan tillstånd från myndigheterna. Däremot får man cykla i gångfart. Tillstånd för motortrafik ges oftast bara till mindre lastbil som hämtar eller lämnar något i området, taxi, funktionshindrade och utryckningsfordon som ambulans, brandbil och polisbil, och det är önskvärt att hastigheterna hålls så låga som möjligt.
Sedan 1970- och 80-talen har flera tidigare trafikerade områden, som orsakat problem med avgaser och buller, spärrats av för privatbilism och gjorts om till bilfria zoner, vilket ses dels som en del av det miljöpolitiska arbetet, dels som en åtgärd för den allmänna trivseln, särskilt i turistorter dit det kommer många barnfamiljer eller pensionärer.

Sveriges äldsta gågata finns i Piteå. Den invigdes den 11 augusti 1961.
En av Sveriges äldsta gågator är Kullagatan i Helsingborg (invigd den 10 oktober 1961).
En annan av Sveriges första gågator är Sergelgatan i Hötorgscity i Stockholm, som planerades i mitten av 1940-talet av stadsplanedirektör Sven Markelius i samband med Norrmalmsregleringen och blev klar 1966.
Borås gågata invigdes 1967.


== Regleringar av gågator i Sverige ==
Begreppet "gågata" är relativt nytt i den svenska trafiklagstiftningen och ersätter undan för undan tidigare skyltningar av typen Motortrafik förbjuden med tilläggsskylten "Gäller ej fordon med tillstånd". I folkmun har ordet gågata funnits sedan lång tid tillbaka.
Motortrafik är förbjuden i områden markerade som gågator, med undantag för följande ärenden till själva gågatan:
varuleveranser till eller från butiker eller motsvarande,
transporter av gods eller boende,
transporter av gäster till eller från hotell eller motsvarande, eller
tra