একটি রাষ্ট্রের সামরিক বাহিনী হলো ঐ রাষ্ট্রের সরকার নিয়ন্ত্রিত প্রতিরক্ষা ও আক্রমণকারী বাহিনী ও সংগঠন যাদের মাধ্যমে রাষ্ট্রের বিভিন্ন উদ্দেশ্য বাস্তবায়িত হয়। রাষ্ট্রের পররাষ্ট্র ও স্বরাষ্ট্রনীতির উপর তাদের অস্তিত্ব নির্ভর করে। কিছু কিছু দেশের সামরিক বাহিনীতে আধাসামরিক বাহিনী অন্তর্ভুক্ত।
সকল গণতান্ত্রিক ও বেশ কিছু অগণতান্ত্রিক রাষ্ট্রব্যবস্থায় সামরিক বাহিনী সাধারণত অসামরিক সরকারী দফতরের মাধ্যমে সরকারের নিয়ন্ত্রণে থাকে। এই দফতর প্রতিরক্ষা মন্ত্রণালয়, প্রতিরক্ষা দফতর বা যুদ্ধ দফতর নামে পরিচিত।


== বিভাগ সমূহ ==
সামরিক বাহিনী কতগুলো বিভাগে বিভক্ত (একে শাখাও বলা হয়)। এর প্রধান তিনটি বিভাগ হলো সেনা, নৌ ও বিমান বাহিনী। কিছু রাষ্ট্র তাদের মেরিন এবং স্পেশাল ফোর্সকে স্বতন্ত্র বিভাগ হিসাবে সংগঠিত করে থাকে। রাষ্ট্রের কোষ্ট গার্ড অনেক সময় সামরিক বাহিনীর স্বতন্ত্র বিভাগ হিসাবে পরিগণিত হয় (যদিও অনেক দেশের কোষ্ট গার্ড প্রকৃতপক্ষে একটি আইন প্রয়োগকারী বা বেসামরিক সংস্থা)। ফরাসি সামরিক কাঠামো (যা অন্যান্য রাষ্ট্র অনুসরণ করেছে) তিনটি ঐতিহ্যগত বিভাগ এবং একটি নতুন বিভাগ নিয়ে গঠিত যার নাম গেন্দারমেরি। প্রাক্তন সোভিয়েত ইউনিয়ন স্ট্র্যাটেজিক রকেট ফোর্সকে (Raketnye Vojska Strategicheskogo Naznachneiya) একটি স্বতন্ত্র বিভাগ হিসাবে সংগঠিত করেছিল এবং রাশিয়ান সরকার বর্তমানে সেব্যবস্থাই বজায় রেখেছে।


== ইউনিট, ফরমেশন ও কমান্ড ==
সচরাচর, (অন্তত মার্কিন ও কমনওয়েলথ বাহিনীতে) সামরিক বাহিনীর সাংগঠনিক একককে ইউনিট ও ফরমেশন হিসাবে বর্ণনা করা হয়। সাধারণতঃ একটি সামরিক বাহিনীতে স্বতন্ত্রভাবে কার্যকর ক্ষুদ্রতম অংশকে ইউনিট বলে। এটি একটি ব্যাটালিয়ন বা একটি জাহাজ নিয়ে গঠিত হতে পারে। একটি নিয়মিত ইউনিট একটি সমরূপ সামরিক সংগঠন (সম্পূর্ণ পদাতিক, সম্পূর্ণ ক্যাভলরি, বম্বারস ইত্যাদি) এবং এর প্রশাসনিক ও কমান্ড কার্যাদি স্বয়ংসম্পূর্ণ। ইউনিট হতে ক্ষুদ্রতর সংগঠনকে “সাব-ইউনিট” বা “মাইনর ইউনিট” বলে।
একটি ফরমেশন হলো অনেকগুলো ইউনিটের সমাহার বা একটি কমান্ডের আধিনস্ত একাধিক ক্ষুদ্রতর ফরমেশন। ব্রিগেড, ডিভিশন, উইং ইত্যাদি ফরমেশনের অন্তর্ভুক্ত।
ব্যবহারিক ক্ষেত্রে ইউনিট ও ফরমেশনের মধ্য সামান্য পার্থক্য বিদ্যমান, ফরমেশন সাধারণতঃ ইউনিটের কর্মকাণ্ডের মধ্য সমন্বয় সাধন করে। তবে অনেক দেশেই ব্রিগেড ও ডিভিশন সমূহ স্থায়ী সংগঠন রূপে বিদ্যমান।
অধিকন্তু, বিভিন্ন রাষ্ট্র (এমনকি একই রাষ্ট্রের বিভিন্ন বিভাগ) তাদের বিভিন্ন ধরনের সংগঠন ব্যবস্থার জন্য একই নাম ব্যবহার করতে পারে, যেমন- “স্কোয়াড্রন”। বেশীর ভাগ নৌ বাহিনীতে স্কোয়াড্রন হলো কতক গুলো জাহাজের একটি ফরমেশন; বেশীর ভাগ বিমান বাহিনীতে এটি একটি ইউনিট; ইউ.এস. আর্মিতে এটি একটি ব্যাটেলিয়ন-আকৃতির ক্যাভলরি ইউনিট; এবং কমনওয়েলথ সেনা বাহিনীতে স্কোয়াড্রন হলো একটি কম্পানি-আকৃতির সাঁজোয়া সাব-ইউনিট।
সামরিক প্রেক্ষিতে, কমান্ড হলো কিছু ইউনিট ও ফরমেশনের সমষ্টি যা একজন একক অফিসারের নিয়ন্ত্রণাধীন। কমান্ড সাধারণতঃ খুব উচ্চ-পর্যায়ের ফরমেশন যা সরকার বা জাতীয় সামরিক সদর দপ্তরের নিকট দায়বদ্ধ। রাষ্ট্রের সামরিক বিভাগ সমূহের প্রত্যেকের স্বতন্ত্র কমান্ড থাকতে পারে (যেমন, কানাডিয় বাহিনীর স্থল বাহিনী কমান্ড, এয়ার কমান্ড ও মেরিন কমান্ড), কিন্তু সেক্ষেত্রেও বিভাগ নিরপেক্ষ একক কমান্ড কার্যকর থাকে।
যদিও নিম্ন প্রদত্ত তথ্য টেকনিক্যালি সঠিক তবে সদস্য স্বল্পতা, বদলি, নিয়োগপ্রাপ্তি ও অবসর প্রদানের জন্য +/-২০% পার্থক্য ঘটে থাকে। যুদ্ধ কালীন সময়ে একটি ইউনিটে নিম্ন প্রদত্ত সংখ্যার ২৫% বর্তমান থাকলেই লড়াইয়ের জন্য প্রস্তুত গণ্য করা হয়। সাধারণতঃ ইউনিটের আয়তন ২৫% এর কম হওয়ার অর্থ ওই ইউনিট বিলুপ্ত হয়েছে এবং হয় এটিকে অন্য একটি ইউনিটে আত্তিকরণ করা হবে অথবা আরও অন্যান্য ক্ষয়িষ্ণু ইউনিটের সমন্বয়ে একটি 