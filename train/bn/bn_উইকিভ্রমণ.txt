উইকিভ্রমণ (ইংরেজি: Wikivoyage) ভ্রমণ বিষয়ক ট্রাভেল নির্দেশিকা। যার লেখাগুলো জিএফডিএল (GFDL-GNU Free Documentation License) অথবা ক্রিয়েটিভ কমন্সের লাইসেন্সের আওতাভুক্ত। এটি উইকিমিডিয়া ফাউন্ডেশনের উইকিপিডিয়ার মত আরেকটি প্রকল্প। প্রকল্পটি শুরু হয় জার্মান অ্যাসোসিয়েশন উইকিভয়েজ নামের একটি সংগঠনের মাধ্যমে ২০০৬ সালের সেপ্টেম্বর মাসে উইকিট্রাভেল নামে। ২০১২ সালের মাঝামাঝি সময়ে এর বেশির ভাগ অবদানকারী এ প্রকল্পটিকে উইকিমিডিয়া ফাউন্ডেশনের আওতায় নেয়ার অনুরোধ জানান। 