আমহারীয় ভাষা (আমহারীয় ভাষায়: አማርኛ আমারিন্না) ইথিওপিয়াতে প্রচলিত একটি সেমিটীয় ভাষা। এটি ইথিওপীয় অর্থডক্স গির্জাইথিওপীয় অর্থডক্স গির্জার ধর্মপ্রচারের ভাষা গে'এজ ভাষাগে'এজ ভাষার সাথে সম্পর্কিত। সারা বিশ্বে এই ভাষায় প্রায় ২ কোটি লোক কথা বলেন, যাদের মধ্যে ১ কোটি ৭০ লক্ষ ইথিওপিয়ার অধিবাসী। ইথিওপিয়ার মধ্য ও দক্ষিণভাগের উচ্চভূমিতে এটি প্রচলিত।
১৩শ শতকের শেষ থেকে আমহারীয় ভাষা ইথিওপিয়ার শাসক শ্রেণীর ভাষা। ১৭শ শতকে এটি ৮০-রও অধিক ভাষাভাষীর আবাসসস্থল ইথিওপিয়ার লিংগুয়া ফ্রাংকা বা সার্বজনীন ভাষায় পরিণত হয়। ১৯শ শতকে এটি প্রথম সরকারী দলিলে লেখ্য ভাষা হিসেবে ব্যবহার করা হয়। সাহারা-নিম্ন আফ্রিকার সবচেয়ে বেশি সাহিত্যসমৃদ্ধ ভাষাগুলির মধ্যে আমহারীয় একটি।
তিগ্রিনিয়া ও ইংরেজির পাশাপাশি আমহারীয় ইথিওপিয়ার সরকারী ভাষা। এটি দেশটির প্রশাসন, গণমাধ্যম, বাণিজ্য ও ৭ম শ্রেণী পর্যন্ত শিক্ষাদানে ব্যবহৃত হয়।
আমহারিক ভাষা গে'এজ ভাষার জন্য ব্যবহৃত লিপির একটি পরিবর্তিত রূপ ব্যবহার করে লেখা হয়। এতে বর্ণের সংখ্যা ৩৩। কুশিটীয় ভা