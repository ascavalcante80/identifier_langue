সংকটাপন্ন (ইংরেজি: Vulnerable, V) অবস্থা আইইউসিএন লাল তালিকায় বন্য প্রজাতি ও উপপ্রজাতিসমূহের জন্য সর্বপ্রথম বিপদজনক অবস্থা। সংকটাপন্ন প্রজাতি বলতে বোঝায়- বিগত ১০ বছরে অথবা তিনটি প্রজন্মের মধ্যে প্রজাতিটির ৫০% বিলুপ্ত হয়েছে বা ভবিষ্যতে হবে। কোন একটি প্রজাতি সংকটাপন্ন কিনা তা মূলত পাঁচটি বিষয়ের উপর নির্ভরশীল। এই পাঁচটি বিষয় প্রজাতিটির সংকটাপন্ন হওয়ার নির্ধারক। প্রজাতিটির মোট সংখ্যা আশংকাজনক হারে হ্রাস পেলে, প্রজাতিটি মোট ২,০০০ থেকে ২০,০০০ বর্গকিলোমিটার এলাকা জুড়ে বিস্তৃত হলে, পূর্ণবয়স্ক প্রজননক্ষম নমুনার সংখ্যা ১০,০০০ এর কম অথবা ১,০০০ এর বেশি হলে অথবা প্রাপ্ত তথ্যের ভিত্তিতে যদি ধারণা করা হয় যে, আগামী ১০০ বছর পরে প্রজাতিটি বন্য পরিবেশে বিলুপ