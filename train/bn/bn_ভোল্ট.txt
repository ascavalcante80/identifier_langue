ভোল্ট (ইংরেজি: Volt; সঙ্কেত: V) হল এসআই একক পদ্ধতিতে বৈদ্যুতিক বিভবের একক।। এর নাম রাখা হয়েছে ইতালীয় বিজ্ঞানী আলেসান্দ্রো ভোল্টা'র নামানুসারে, যিনি সর্বপ্রথম বৈদ্যুতিক ব্যাটারি আবিষ্কার করেন।


== সংজ্ঞাসম্পাদনা ==
১ এম্পিয়ার বিদ্যুৎ প্রবাহ কোন পরিবাহীর মধ্য দিয়ে প্রবাহিত হওয়ার সময় যদি ১ ওয়াট কাজ সম্পন্ন করে, তাহলে ঐ পরিবাহীর দুই প্রান্তের বিভব পার্থক্যকে ১ ভোল্ট বলে। অন্য কথায়:
.
১৯৯০ খ্রীস্টাব্দ হতে আন্তর্জাতিকভাবে ভোল্টকে সংজ্ঞায়িত করা হয় জোসেফসন ক্রিয়ার মাধ্যমে।
K{J-90} = 0.4835979 GHz/µV.


== প্রচলিত ভোল্টেজসম্পাদনা ==

বিভিন্ন পরিচিত উৎসে ব্যবহৃত ভোল্টের উদাহরণ হল:
স্নায়ু কোষের বিভব পার্থক্য: ৪০ মিলিভোল্ট
পূনরাহিতকরণযোগ্য ক্ষারীয় ব্যাটারী: ১.২ ভোল্ট
সাধারণ ব্যাটারী (উদাহরণস্বরূপ, এএএ, এএ, সি এবং ডি কোষসমূহ): ১.৫ ভোল্ট
লিথিয়াম পলিমার রিচার্জেবল ব্যাটারী: ৩.৭ ভোল্ট
ট্রানজিস্টর-ট্রানজিস্টর লজিক মাত্রা: ৫ ভোল্ট
মোটরগাড়ির বৈদ্যুতিক ব্যবস্থা: ১২ ভোল্ট
গৃহস্থালী বিদ্যুৎ সরবরাহ: : ২৪০ ভোল্ট অস্ট্রেলিয়া, ১২০ ভোল্ট উত্তর আমেরিকা, ২৩০ ভোল্ট (ইউরোপ ), ২২০-২৩০ ভোল্ট (এশিয়া)
বজ্রপাত: বিভিন্ন রকম, প্রায় ১০০ মেগাভোল্ট।


== ভোল্ট এককের ইতিহাসসম্পাদনা ==
গ্যালভানিক ক্রিয়া সংক্রান্ত ব্যাপারে লুইজি গ্যালভানি'র সাথে মতপার্থক্যের কারণে আলেসান্দ্রো ভোল্টা ১৮০০ খ্রীস্টাব্দে আধুনিক ব্যাটারীর প্রাচীন সংস্করণ ভোল্টার স্তুপ তৈরি করেন। ভোল্টা আবিষ্কার করেন যে, বিদ্যুৎ উৎপাদনের জন্য সবচেয়ে কার্যকর ধাতু জোড় হচ্ছে দস্তা ও রূপা। ১৮৮০ এর দশকে আন্তর্জাতিক বৈদ্যুতিক সম্মেলন (বর্তমানে আন্তর্জাতিক