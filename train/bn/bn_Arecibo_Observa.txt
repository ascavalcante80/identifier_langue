আরেসিবো মানমন্দির (ইংরেজি ভাষায়: Arecibo Observatory) যুক্তরাষ্ট্রের পুয়ের্তো রিকো অঞ্চলের আরেসিবো শহরে অবস্থিত একটি রেডিও দুরবিন। ৩০৫ মিটার ব্যাসের এই দুরবিনটি পৃথিবীর বৃহত্তম একক এন্টেনা। যুক্তরাষ্ট্রের ন্যাশনাল সায়েন্স ফাউন্ডেশনের সহায়তায় এই মানমন্দিরটি পরিচালনা করে কর্নেল ইউনিভার্সিটি। এর অন্য নাম ন্যাশনাল অ্যাস্ট্রোনমি অ্যান্ড আয়োনস্ফেয়ার সেন্টার বা NAIC. অবশ্য NAIC একটি সংগঠনের নাম যারা মানমন্দির এবং এর সাথে সংশ্লিষ্ট কর্নেল ইউনিভার্সিটির সবগুলো দপ্তর পরিচালনার দায়িত্ব পালন করে।
এই দুরবিনের সাহায্যে বিজ্ঞানের তিনটি গুরুত্বপূর্ণ শাখায় গবেষণা পরিচালিত হয়: রেডিও জ্যোতির্বিজ্ঞান, বায়ুবিদ্যা এবং সৌর পদার্থবিজ্ঞান। সৌর জগতের বস্তুগুলোকে রেডারের সাহায্যে পর্যবেক্ষণ করতে এটি ব্যবহার করা হয়। যেসব বিজ্ঞানী এই দুরবিন ব্যবহার করতে চান তাদেরকে প্রথমে প্রস্তাব পেশ করতে হয়, সেই প্রস্তাব একটি স্বাধীন বোর্ডের বিচারে উপযুক্ত বিবেচিত হলে তিনি অনুমতি পান।
অন্যদিকে বেশ কিছু চলচ্চিত্র ও টেলিভিশন প্রযোজনার দৃশ্যায়নে এই দুরবিনটি ব্যবহার করা হয়েছে। যেমন জেমস বন্ডের একটি সিনেমার শেষ অ্যাকশন দৃশ্য গৃহীত হয় এখানে। ১৯৯৯ সাল