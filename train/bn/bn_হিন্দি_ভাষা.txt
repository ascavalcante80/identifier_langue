হিন্দি ভাষা (हिन्दी) ভারতের সরকারী ভাষা। এই কেন্দ্রীয় ইন্দো-আর্য ভাষাটি মূলত উত্তর, মধ্য ও পশ্চিম ভারতের প্রায় ৪৮ কোটিরও বেশি মানুষের মাতৃভাষা। এছাড়া ভারতের বাইরে উল্লেখযোগ্য সংখ্যক হিন্দিভাষী রয়েছেন। দক্ষিণ আফ্রিকায় ১০ লক্ষ, মরিশাসে ৭ লক্ষ, বাংলাদেশে সাড়ে ৩ লক্ষ, ইয়েমেনে আড়াই লক্ষ ও উগান্ডায় প্রায় দেড় লক্ষ মানুষ হিন্দিতে কথা বলেন। এছাড়া আরও বহু কোটি মানুষের দ্বিতীয় ভাষা হিন্দি। দেবনাগরী লিপিতে লেখা সাহিত্যিক বা লেখ্য হিন্দি ভাষায় সংস্কৃতের বড় প্রভাব রয়েছে। দিল্লীর উত্তর ও পূর্বে প্রচলিত খাড়ি বোলি উপভাষা লেখ্য হিন্দির ভিত্তি। এছাড়া হিন্দির একটি উপভাষা ব্রজ ভাষায় ১৫শ শতক থেকে ১৭শ শতক পর্যন্ত গুরুত্বপূর্ণ সাহিত্য রচিত হয়। হিন্দির অন্যান্য গুরুত্বপূর্ণ উপভাষার মধ্যে আওয়াধি, বাঘেলি, ছত্তিশগড়ি, বুন্দেলি ও কানাউজি অন্যতম।
হিন্দি ভাষার বিভক্তি ব্যবস্থা সংস্কৃতের তুলনায় সরল। বিভক্তির তুলনায় অনুসর্গই বেশি ব্যবহৃত হয়। হিন্দিতে দুইটি ব্যাকরণিক লিঙ্গ রয়েছে (গুজরাটি ও 