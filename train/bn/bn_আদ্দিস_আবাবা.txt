আদ্দিস আবাবা (ইংরেজি ভাষা: Addis Ababa বা কিছু বানানে Addis Abeba, ইথিওপিয়ান ম্যাপিং অথরিটি এই বানানটিই ব্যবহার করে) (ইথিওপীয় ভাষায় (আমহারিক ভাষা): Adis Abäba বা "নতুন ফুল", অরমো: Finfinne, আ-ধ্ব-ব: [adːiːs aβəβa]) হচ্ছে ইথিওপিয়ার রাজধানী ও প্রধান শহর। এটির জনসংখ্যার দিক দিয়ে ইথিওপিয়ার সবচেয়ে বড়ো শহর, ২০০৮ সালের আদমশুমারী অনুযায়ী যার জনসংখ্যা ৩৩,৮৪,৫৬৯।
ইথিওপিয়ার গুরুত্বপূর্ণ শহর হিসেবে এটি একই সাথে শহর এবং প্রদেশ। আফ্রিকার দেশসমূহের সংস্থা আফ্রিকান ইউনিয়ন এ শহরকে কেন্দ্র করেই গঠিত। এজন্য আদ্দিস আবাবাকে প্রায় সময়ই আফ্রিকার রাজধানী হিসেবে অভিহিত করা হয়। ঐতিহাসিক, রাজনৈতিক, কূটনৈতিক, সকল ক্ষেত্রেই এ শহরটি যথেষ্ট গুরুত্বপূর্ণ ও প্রভাবশালী। ইথিওপিয়ার বিভিন্ন স্থানের মানুষ এ শহরে বাস করে। ইথিওপিয়ায় প্রায় ৮০টিরও বেশি জাতির মানুষ আছেন, যারা ৮০'রও বেশি ভাষায় কথা বলেন, যার ফলে ইথিওপিয়ায় বিভিন্ন ধর্ম-বর্ণের এক বিচিত্র সম্প্রদায় প্রতিষ্ঠিত হয়েছে। বিখ্যাত আদ্দিস আবাবা বিশ্ববিদ্যালয় এখানেই অবস্থিত।
সমুদ্রপৃষ্ঠ থেকে প্রায় ৭,৫৪৬ 