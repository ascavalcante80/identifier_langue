ওলন্দাজ ইস্ট ইন্ডিয়া কোম্পানি (ওলন্দাজ: Vereenigde Oostindische Compagnie, VOC, "United East India Company") ১৬০২ সালে প্রতিষ্ঠিত একটি ডাচ সনদপ্রাপ্ত প্রতিষ্ঠান। প্রাচীন ওলন্দাজ ভাষায় এ সংস্থাটি ভেরিনিগদি ওস্ত-ইন্ডিস কোম্পানি (ভিওসি) নামে পরিচিত। এশিয়ায় একচেটিয়া ব্যবসা করার উদ্দেশ্যে নেদারল্যান্ডস সরকারের স্টেটস জেনারেল ২১ বছর মেয়াদে সংস্থাটিকে অনুমতি প্রদান করে। সচরাচর এ প্রতিষ্ঠানকে বিশ্বের প্রথম বহুজাতিক সংস্থারূপে বিবেচনা করা হয় যা স্টক সংক্রান্ত বিষয়েও বিশ্বের প্রথম প্রতিষ্ঠান। এ প্রতিষ্ঠানের যুদ্ধ-বিগ্রহ শুরু করার, সন্ধি করার, নিজস্ব অর্থব্যবস্থা গড়ে তোলার এবং নতুন উপনিবেশ স্থাপন করার ক্ষমতা ছিল। প্রায় দুইশত বছর যাবৎ গুরুত্বপূর্ণ প্রতিষ্ঠান হিসেবে কাজ চালায়। ১৮০০ সালে দেওলিয়ায় এর বিলুপ্তি ঘটে। ভিওসি’র নিয়ন্ত্রণাধীন উপনিবেশগুলো ডাচ ইস্ট ইন্ডিজ নামে পরিচিতি পায় যা পরবর্তীকালে স্বাধীন ইন্দোনেশিয়ার অভ্যুদয় ঘটে।


== ইতিহাস ==
ভিওসি’র অর্থায়ণে নির্মিত জাহাজগুলোর মাধ্যমে অস্ট্রেলিয়ায় প্রারম্ভিক অভিযান পরিচালিত হয়েছিল। ইউরোপীয়দের প্রথম বসতি স্থাপন ১৬২৯ সালে ভিওসি’র অর্থায়ণে নির্মিত বাটাভিয়া জাহাজের মাধ্যমে ঘটে। জাহাজ পরিচালনায় নিযুক্ত অনেক নাবিক বিদ্রোহ করলে তাদেরকে প্রাণদণ্ডে দণ্ডিত করা হয়। ওটার লুজ নামীয় এক সৈনিক ও জ্যঁ পেলগ্রুম দ্যঁ 