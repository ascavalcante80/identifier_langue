পেপ্‌টিক আলসার হল মানবদেহের পাচনতন্ত্রের অম্ল পরিবেশযুক্ত (অর্থাৎ পাকস্থলী ও ক্ষুদ্রান্ত্রের ডিওডেনাম) অংশের ক্ষতজনিত একটি রোগ। বিভিন্ন কারণে পেপ্‌টিক আলসার হতে পারে, যেমন, পাশ্চাত্যের জনগণের অধিকাংশ পেপ্‌টিক আলসার হেলিকোব্যাক্টর পাইলোরি নামক কুন্ডলী আকৃতির এক প্রকারের ব্যাকটেরিয়া এর কারণে শুরু হয়ে থাকে। এই ব্যাকটেরিয়াটি পাকস্থলীর অম্লীয় পরিবেশে বিস্তার লাভ করে। তবে ভারতীয় উপমহাদেশের অধিকাংশ মানুষের পাকস্থলীতে এই ব্যাক্টেরিয়াটির শান্তিপূর্ণ (আলসার-হীন) সহাবস্থান দেখা যায়। এস্‌পিরিনও অন্যান্য NSAID জাতীয় ঔষধ ও অনেক সময় আলসারের সূচনা করে। প্রচলিত একটি ভ্রান্ত ধারণা হল যে, এই ক্ষত রোগটি সর্বদা পাকস্থলীতে শুর