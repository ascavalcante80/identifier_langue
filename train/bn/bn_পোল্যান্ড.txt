পোল্যান্ড (পোলীয়: Polska পল্‌স্কা), সরকারিভাবে পোল্যান্ড প্রজান্ত্র (Rzeczpospolita Polska রেচ্‌পস্‌পলিতা পল্‌স্কা) ইউরোপ মহাদেশের মধ্যস্থলের একটি রাষ্ট্র ও ঐতিহাসিক অঞ্চল। এর রাজধানীর নাম ওয়ার্‌শ। এর পশ্চিমে জার্মানি, দক্ষিণে চেক প্রজাতন্ত্র ও স্লোভাকিয়া, পূর্বে ইউক্রেন ও বেলারুস, এবং উত্তরে বাল্টিক সাগর, লিথুয়ানিয়া, ও রাশিয়া অবস্থিত। বাল্টিক সাগরে পোল্যান্ডের সাথে ডেনমার্কের জলসীমান্ত রয়েছে। পোল্যান্ড ২০০৪ সালের ১লা মে তারিখ থেকে ইউরোপীয় ইউনিয়নের সদস্য।
প্রায় ১,০০০ বছর আগে পিয়াস্ট রাজবংশের অধীনস্থ রাজ্য হিসাবে পোল্যান্ড সর্বপ্রথম সংগঠিত হয়। ষোড়শ শতকের শেষভাগকে পোল্যান্ডের স্বর্ণযুগ বলা হয়, যখন জাগিয়েলনীয় রাজবংশের অধীনে পোল্যান্ড ইউরোপের সবচেয়ে বৃহৎ, সমৃদ্ধ ও প্রভাবশালী রাষ্ট্রে পরিণত হয়। ১৭৯১ সালে পোল্যান্ড-লিথুয়ানিয়া কমনওয়েলথের সংসদ, যা সেইম নামে পরিচিত, ইউরোপ মহাদেশের প্রথম রাষ্ট্র হিসাবে মার্কিন সংবিধানের আদলে একটি সংবিধান রচনা ও প্রবর্তন করে। কিন্তু এর অল্প কিছু কাল পরেই পোল্যান্ডের প্রতিবেশী রাষ্ট্র রাশিয়া, অস্ট্রিয়া ও প্রুশিয়া পোল্যান্ডকে গ্রাস করে নিজেদের মধ্যে ভাগাভাগি করে নেয়। ১৯১৮ সালে প্রথম বিশ্বযুদ্ধের সমাপ্তির পর পোল্যান্ড আবার স্বাধীন দেশ হিসাবে আত্মপ্রকাশ করে। দ্বিতীয় বিশ্বযুদ্ধের পর অবশ্য পোল্যান্ড তৎকালীন সোভিয়েত ইউনিয়নের অধীনত কমিউনিস্ট রাষ্ট্র গণপ্রজাতন্ত্রী পোল্যান্ড এ পরিণত হয়। ১৯৮৯ খ্রিস্টাব্দের আংশিক অবাধ নির্বাচনের ফলে কমিউনিস্ট শাসনের পতন ঘটে, যাতে সলিডারিটি (Solidarność) দল ও লেখ ওয়ালেসা গুরুত্বপূর্ণ ভূমিকা পালন করে। বর্তমানে পোল্যান্ড একটি গণতান্ত্রিক রাষ্ট্র। ১৯৯৭ সালে এর নতুন সংবিধান প্রণয়ন করা হয়। ১৯৯৯ সালে পোল্যান্ড ন্যাটো জোটে যোগ দেয়।
রেচ্‌পস্‌পলিতা (rzeczpospolita) নামটির ঐতিহাসিক ভাবে ১৬শ শতক হতে পোল্যান্ড-লিথুয়ানিয়া কমনওয়েলথের সময় হতে ব্যবহৃত হয়ে আসছে। কমিউনিস্ট শাসনামলে (১৯৫২-১৯৮৯) দেশটির সরকারী নাম ছিল গণপ্রজাতন্ত্রী পোল্যান্ড (পোলীয় ভাষায় Rzeczpospolita Ludowa)।


== ইতিহাস ==


== রাজনীতি ==


== প্রশাসনিক অঞ্চলসমূহ ==


== ভূগোল ==


== অর্থনীতি ==


== জনসংখ্যা ==


== সংস্কৃতি ==


== তথ্যসূত্র ==
↑ Bank Danych Lokalnych, stan 31.12.2012
↑ "GUS – Population as of 30.06.2010"। Stat.gov.pl। সংগৃহীত ২০১১-০৫-২৬। 
↑ Główny Urząd Statystyczny. Baza Demografia. Ludność Polski. Stan na 30.06.2014. [১].
↑ "Gross domestic product (2010)"। The World Bank: World Development Indicators database। World Bank।