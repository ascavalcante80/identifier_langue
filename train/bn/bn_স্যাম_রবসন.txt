স্যাম ডেভিড রবসন (জন্ম: ১ জুলাই, ১৯৮৯) অস্ট্রেলিয়ার নিউ সাউথ ওয়েলস অঙ্গরাজ্যের প্যাডিংটনে জন্মগ্রহণকারী উদীয়মান ইংরেজ ক্রিকেটার। ইংল্যান্ড ক্রিকেট দলে খেলার পাশাপাশি প্রথম-শ্রেণীর ক্রিকেটে কাউন্টি চ্যাম্পিয়নশীপে মিডলসেক্স কাউন্টি ক্রিকেট ক্লাবের হয়ে খেলছেন। ডানহাতি ব্যাটসম্যান রবসন মাঝে-মধ্যে লেগব্রেক বোলিং করে থাকেন। অস্ট্রেলীয় বাবা ও ইংরেজ মায়ের সন্তান রবসন অস্ট্রেলিয়ার পক্ষে অনূর্ধ্ব-১৯ ক্রিকেট দলে খেললেও আগস্ট, ২০১৩ সালে ইংল্যান্ডের পক্ষে খেলার অনুমতি পান।


== প্রারম্ভিক জীবন ==
নিউসাউথ ওয়েলস প্রদেশের প্যাডিংটনে জন্মগ্রহণকারী রবসন মারসেলিন কলেজ র‌্যান্ডউইকে স্থানান্তরের পূর্বে মারিস্ট কলেজ পেজউডে অধ্যয়ন করেন। জিপিএসে দশ বছর বয়সে সিডনি বয়েজ হাই স্কুলে অধ্যয়নকালীন সময়ে বিদ্যালয়ের প্রথম একাদশে খেলেন। তার অস্ট্রেলীয় বাবা জিম রবসন ১৯৭৯ সালে আয়ারল্যান্ডের বিপক্ষে ওরচেস্টাশায়ার ক্লাবের হয়ে খেলেন। বর্তমানে জিম রবসন সিডনি ক্রিকেট গ্রাউন্ডে কাজ করছেন। স্যামের ছোট ভাই অ্যাঙ্গাস রবসন লিচেস্টারশায়ার ক্লাবে খেলছেন।
২০১২ সালে প্রথম ব্যাটসম্যান হিসেবে মার্চে ইংল্যান্ডে প্রথম-শ্রেণীর ক্রিকেটে শতরান করেন। ১৬ আগস্ট, ২০১৩ তারিখ পর্যন্ত ২০১৩ সালের কাউন্টি চ্যাম্পিয়নশীপে ৬২.০৬ রান গড়ে ৯৩৩ রান সংগ্রহ করেছিলেন।


== খেলোয়াড়ী জীবন ==
রবসনের ব্রিটিশ ও অস্ট্রেলীয় জাতীয়তা রয়েছে। কিন্তু এপ্রিল ও অক্টোবর, ২০০৭ সালে অস্ট্রেলিয়া অনূর্ধ্ব-১৯ দলের হয়ে পাকিস্তানের বিপক্ষে নয়টি একদিনের আন্তর্জাতিকে অংশগ্রহণ করেন। ২০১৪ সালের গ্রীষ্মের মধ্যে ইংল্যান্ডের স্থায়ী নাগরিকত্ব লাভের ব্যাপারে তিনি আশাবাদী ছিলেন। কিন্তু অপ্রত্যাশিতভাবেই আগস্ট, ২০১৩ সালে নাগরিকত্ব পেয়ে যান। ব্রিটিশ পাসপোর্ট নিয়ে মিডলসেক্সে খেলার সময় ইংল্যান্ডের পক্ষে উপযুক্ত হলে তিনি তার ইচ্ছা প্রকাশ করে দলিলাদিতে স্বাক্ষর করেন। কিন্তু, ২০১৩ সালেও অস্ট্রেলিয়া কিংবা ইংল্যান্ডের বড়দের দলে খেলার সম্মতি প্রকাশ করেননি। মিডলসেক্সের অধিনায়ক ও অস্ট্রেলীয় ক্রিস রজার্স বলেছিলেন যে, রবসন অস্ট্রিলয়ায় ফিরে যেতে ইচ্ছুক কিন্ত আমি মনে করি ইংল্যান্ডেই তার ভবিষ্যৎ পড়ে আছে। অন্যদিকে মিডলসেক্সের ক্রিকেট পরিচালক অ্যাঙ্গাস ফ্রেজার আগস্ট, ২০১৩ সালে ব