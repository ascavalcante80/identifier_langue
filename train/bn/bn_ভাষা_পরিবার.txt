একটি ভাষা পরিবার (ইংরেজি: Language family) বলতে বংশগতভাবে সম্পর্কিত একাধিক ভাষাকে বোঝায় ও বলা হয় এগুলো একটি সাধারণ আদি-ভাষা থেকে উদ্ভূত। বেশীর ভাগ ভাষাই কোনও না কোনও ভাষা পরিবারের অন্তর্গত। বিশ্বে প্রায় ১০০রও বেশি ভাষা পরিবার বিদ্যমান। এদের মধ্যে প্রধান ১০টির সংক্ষিপ্ত বর্ণনা নিচে দেয়া হল। 


== ইন্দো-ইউরোপীয় ভাষা পরিবার ==

এই ভাষা পরিবারটির অন্তর্গত ভাষাতেই পৃথিবীর সর্বাধিক মানুষ কথা বলে এবং এই ভাষা পরিবারের উপরেই সবচেয়ে বেশি গবেষণা হয়েছে। এই ভাষা পরিবারের অন্তর্গত ভাষাগুলির মধ্যে আছে ইংরেজি ভাষা, স্পেনীয় ভাষা, পর্তুগিজ ভাষা, ফরাসি ভাষা, ইতালীয় ভাষা, জার্মান ভাষা, সুয়েডীয় ভাষা, রুশ ভাষা, গ্রিক ভাষা, ফার্সি ভাষা, পশ্‌তু ভাষা, উর্দু ভাষা, সিন্ধি ভাষা, হিন্দি ভাষা, গুজরাটি ভাষা, পাঞ্জাবি ভাষা, মারাঠি ভাষা, বাংলা ভাষা, ওড়িয়া ভাষা, অসমীয়া ভাষা, ইত্যাদি ভাষা। এছাড়াও আছে ধ্রুপদী ভাষা যেমন সংস্কৃত ভাষা, লাতিন ভাষা ও আদি পারসিক ভাষা।
ইন্দো-ইউরোপীয় ভাষাগুলিকে চারটি প্রধান শাখায় ভাগ করা যায়:
ইন্দো-ইরানীয় ভাষাসমূহ
রোমান্স ভাষাসমূহ
জার্মানীয় ভাষাসমূহ
বাল্টো-স্লাভীয় ভাষাসমূহ


== উরালীয় ভাষা পরিবার ==

ইউরোপ ও সাইবেরিয়ায় অবস্থিত একটি ভাষা পরিবার যাদের বিশেষ্যপদের সংগঠন জটিল। অন্তর্গত ভাষাগুলির মধ্যে আছে হাঙ্গেরীয়, ফিনীয়, মর্দভিন, ইত্যাদি।


== আলতায়ীয় ভাষা পরিবার ==

তুরষ্ক থেকে মধ্য এশিয়া পর্যন্ত বিস্তৃত ভাষা পরিবার। অন্তর্গত ভাষাগুলির মধ্যে আছে তুর্কি, উজবেক, মঙ্গোলীয়, এবং (মতভেদে) কোরীয় ও জাপানি ভাষা। এই ভাষাগুলিতে স্বরসঙ্গতি পরিলক্ষিত হয়।


== চীনা-তিব্বতি ভাষা পরিবার ==

একটি গুরুত্বপূর্ণ এশীয় ভাষা পরিবার। বিশ্বের সবচেয়ে বেশি কথিত ভাষা ম্যান্ডারিন চীনা এই ভাষা পরিবারের অন্তর্গত। এই ভাষাগুলি একাক্ষরিক ও সুরপ্রধান (tonal)।


== মালয়-পলিনেশীয় ভাষা পরিবার ==

ভারত ও প্রশান্ত মহাসাগরের বুক জুড়ে এবং দক্ষিণ-পূর্ব এশিয়াতে এই ভাষা পরিবারের প্রায় ১০০০ ভাষা বিদ্যমান। অন্তর্গত ভাষাগুলির মধ্যে আছে মালয়, ইন্দোনেশীয়, মাওরি ও হাওয়াই ভাষা।


== আফ্রো-এশীয় ভাষা পরিবার ==

এই ভাষা পরিবারের ভাষাগুলি মধ্যপ্রাচ্য ও উত্তর আফ্রিকা জুড়ে বিস্তৃত। এদের মধ্যে আরবি ও হিব্রু সবচেয়ে গুরুত্বপূর্ণ।


== ককেশীয় ভাষা পরিবার ==

কৃষ্ণ সাগর ও কাস্পিয়ান সাগরের মধ্যবর্তী ককেশাস পর্বতমালা অঞ্চলে এই ভাষা পরিবারের ভাষাগুলি কথিত হয়। জর্জীয় ও চেচেন ভাষা এখানকার মূল ভাষা। এই