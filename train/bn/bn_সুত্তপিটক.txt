সুত্তপিটক (পালি: सुत्तपिटक) বা সূত্রপিটক (সংস্কৃত: सुत्रपिटक) পালি ভাষায় রচিত বৌদ্ধ ধর্ম গ্রন্থ তিপিটকের দ্বিতীয় পিটক। এই পিটকে গৌতম বুদ্ধ ও তাঁর প্রধান শিষ্যদের দ্বারা ব্যক্ত দশ সহস্রাধিক সুত্ত রয়েছে।


== নিকায় ==
থেরবাদ সুত্তপিটক পাঁচটি নিকায়ে বিভক্ত। এই পাঁচটি নিকায় হল-
দীঘনিকায় - এই নিকায়ে সুত্তপিটকের দীর্ঘতম চৌত্রিশটি সুত্তগুলি লিপিবদ্ধ রয়েছে।
মজ্ঝিমনিকায় - এই নিকায়ে সুত্তপিটকের একশত বাহান্নটি সুত্ত লিপিবদ্ধ রয়েছে।
সংযুত্তনিকায় - এই নিকায়ে দুই হাজার আটশত উননব্বইটি সুত্ত ছাপ্পান্নটি সংযুত্তে বিভক্ত রয়েছে।
অঙ্গুত্তরনিকায় - এই নিকায়ে এগারোটি নিপাতে সহস্রাধিক সুত্ত লিপিবদ্ধ রয়েছে।
খুদ্দকনিকায় - এই নিকায় খুদ্দকপাঠ, ধম্মপদ, উদান, ইতিবুত্তক, সুত্তনি