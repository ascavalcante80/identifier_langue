ইউক্রেনীয় ভাষা (ইউক্রেনীয় ভাষায়: українська мова উক্রাইন্‌স্কা মভ়া) ইন্দো-ইউরোপীয় ভাষা পরিবারের স্লাভীয় শাখার পূর্ব স্লাভীয় দলের একটি সদস্য ভাষা। বেলারুশীয় ভাষা ও রুশ ভাষা এর নিকটাত্মীয় ভাষা। এথ্‌নোলগ অনুসারে ইউক্রেনে প্রায় ৩ কোটি ১০ লক্ষ এবং ইউক্রেনের বাইরে রাশিয়া, সোভিয়েত ইউনিয়নের প্রাক্তন প্রজাতন্ত্রসমূহ, পূর্ব ইউরোপ, যুক্তরাষ্ট্র, কানাডা ও লাতিন আমেরিকায় আরও প্রায় ১ কোটি ইউক্রেনীয় ভাষাভাষী আছেন।
১৪শ শতকের আধুনিক ইউক্রেনীয়, বেলারুশীয় ও রুশ জনগণের পূর্বসূরীরা প্রাচীন পূর্ব স্লাভীয় ভাষার বিভিন্ন উপভাষায় কথা বলত। ভাষাবিদেরা ধারণা করেন ১৪শ শতকের শেষ দিকে এসে এটি বর্তমান ইউক্রেনীয়, বেলারুশীয় ও রুশ ভাশায় বিভক্ত হয়ে পড়ে।
১৮শ শতকের আগে আধুনিক ইউক্রেনীয় সাহিত্যিক ভাষার একটি পূর্বসূরী ভাষা কিয়েভ অঞ্চলের কথ্য ভাষা ছিল; আর ঐ সময় সাহিত্যের ভাষা ছিল গির্জ