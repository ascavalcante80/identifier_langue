উইলিয়াম হেনরি হ্যারিসন (ফেব্রুয়ারি ৯, ১৭৭৩ – এপ্রিল ৪, ১৮৪১) মার্কিন যুক্তরাষ্ট্রের নবম রাষ্ট্রপতি। তিনিই প্রথম মার্কিন রাষ্ট্রপতি, যিনি তাঁর মেয়াদ শেষ করার পূর্বেই মারা যান। প্রেসিডেন্ট নির্বাচিত হওয়ার পরে অভিষেক অনুষ্ঠানে হ্যারিসন তুষারপাতের মধ্যেই টানা এক ঘণ্টা ভাষণ দেন। এর ফলে ঠান্ডা লেগে তিনি নিউমোনিয়ায় আক্রান্ত হন, এবং মাস খানেক পরে মারা যান। তাঁর শাসনামল ছিলো মাত্র ৩১ দিন, যা মার্কিন যুক্তরাষ্ট্রের রাষ্ট্রপতিদের মধ্যে সবচেয়ে সংক্ষিপ্ত শাসনকাল। রোনাল্ড রেগান নির্বাচিত হওয়ার পূর্বে হ্যারিসনই ছিলেন সবচেয়ে বেশি বয়সে নির্বাচিত মার্কিন রাষ্ট্রপতি। রাষ্ট্রপতি নির্বাচিত হওয়ার সময় হ্যারিসনের বয়স ছিলো ৬৮ বছর।
রাষ্ট্রপতি হিসাবে নির্বাচনের পূর্বে হ্যারিসন ইন্ডিয়ানা টেরিটরির প্রথম গভর্নর, এবং পরে ওহাইও অঙ্গরাজ্য হতে মার্কিন কংগ্রেসের সাংসদ, এবং সিনেটর হিসাবে দায়িত্ব পালন করেন। তিনি ১৮১১ সালের টিপেকানোর যুদ্ধে আমেরিকার স্থানীয় আদিবাসীদের 