নাইজেরিয়া পশ্চিম আফ্রিকার একটি রাষ্ট্র। এর রাজধানীর নাম আবুজা। তেল সমৃদ্ধ নাইজেরিয়া আফ্রিকার সবচেয়ে জনবহুল দেশ। এর পশ্চিমে বেনিন, পূর্বে চাদ ও ক্যামেরুন, উত্তরে নাইজার এবং দক্ষিণে গিনি উপসাগর অবস্থিত।
নাইজেরিয়া ১৯৬০ খ্রীস্টাব্দের অক্টোবর ১ তারিখে ব্রিটেন থেকে স্বাধীনতা লাভ করে। বর্তমানে দেশটি ৩৬টি রাজ্য ও কেন্দ্রীয় রাজধানী এলাকা নিয়ে গঠিত। ১৯৬৬ হতে ১৯৯৯ খ্রীস্টাব্দ পর্যন্ত দেশটি বিভিন্ন সময়ে সামরিক শাসনের সম্মুখীন হয়েছে। ১৯৯৯ খ্রীস্টাব্দে এখানে পুনরায় গনতন্ত্র প্রবর্তিত হয়।


== শব্দতত্ত্ব ==
নাইজেরিয়া নাম শব্দটি দেশটির ভেতর দিয়ে প্রবাহিত নাইজার নদী থেকে এসেছে। নামটি উনিশ শতকের শেষে ফ্লোরা শ গঠন করেন। দেশের নাম সম্পর্কে আর তেমন কিছু জানা যায় না। ইউরোপীয় উপনিবেশবাদের পর থেকে তুয়ারেগ শব্দটির পরিবর্তে এই শব্দটির ব্যবহার চ