Apostulli (greq. απόστολος, apóstolos: i dërguar) në Krishterim është një njeri të cilit i është dhënë detyra si "i Dërguar" drejtpërdrejtë nga Jezus Krishti për të përhapur Lajmin e mirë në botë. Për apostujt rrëfehet në Bibël, veçanërisht në Besëlidhjen e Re dhe në Historinë e apostujve. "Pastaj Zoti caktoi shtatëdhjetë të tjerë dhe i nisi dy nga dy përpara tij, në çdo qytet dhe vend, ku ai do të shkonte." (Luka 10:1); "Sepse Perëndia që bëri Pjetrin apostull të hebrenjve, më ka bërë mua apostull të paganëve." (Galatasve 2:8).
Me rritjen dhe zgjerimin e Kishës së krishterë, apostujt u shfaqën edhe në botën helene, e pastaj në mbarë botën e krishterë.
Apostull është bërë një emërtim që tregon përhapësin e çfarëdo lloj mësimi apo besimi fetar. Përdoret edhe për njerëz që mbrojnë e çrrënjosin mendime të rëndësishme politike e shoqërore. Kështu, p.sh. Jose Marti përmendet si apostulli i pamvarësisë së Kubës, dhe Mahatma Gandi si apostull i jo dhunës.


== Apostujt në Besëlidhjen e Re ==


=== Apostujt në ungjijtë ===
Ndër Ungjijtë e Biblës rrëfehet për zgjedhjen e nxënësve të Jezusit, që quhen edhe "dymbëdhjetë apostujt". Numri dymbëdhjetë sipas traditës hebraike ka një domethënie të veçantë që përfaqësonte dymbëdhjetë fiset e Izraelit. Ungjilli i Lukës dhe i Markut rrëfejnë përputhtazi, se Jezusi i zgjodhi vetë dymbëdhjetë nxënësit e tij dhe i caktoi si apostuj (Lk 6,13 dhe Mk 3,14). Lista e emrave të përçuar në Ungjij nuk japin një trajtë të njëjtë, që numri i plotë i të gjithë apostujve kufizohej me 12. "Dhe kur zbardhi dita, thirri pranë vetes dishepujt e vet dhe zgjodhi prej tyre dymbëdhjetë, të cilëve u dha edhe emr