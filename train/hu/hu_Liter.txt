A liter általánosan használt térfogategység. Nem SI-egység, de SI-egységekkel közös használatát elfogadták. A mértékegységnek két hivatalosan elfogadott jele is van: az l (kis el), melyet 1879-ben fogadtak el, és az L, melyet az l (el) és az 1 (egy) szám összetéveszthetősége miatt tettek hivatalossá 1979-ben.


== Származtatása ==
A térfogat (v. űrtartalom) SI-mértékegysége a m3 (köbméter, a méter hosszmértékből származik.) Ennek 1/1000-ed része (0,001-szerese) a köbdeciméter (dm3), ami egy liter.
Majdnem pontosan egy liter a térfogata 1 kg, 3,98 °C (277,14 K) hőmérsékletű, 1013,25 hPa nyomású kémiailag tiszta víznek. Ez a meghatározása a CGS-mértékegységrendszer alapegységét képező liternek.
A liternek szokás tört részeit is megadni SI-prefixumokkal, ezekkel kifejezve
1 liter =
10 deciliter (jele: dl vagy dL)
100 centiliter, (jele: cl vagy cL)
1 000 milliliter, (jele: ml vagy mL)
1 000 000 mikroliter, (jele: μl vagy μL)
1 000 000 000 nanoliter, (jele: nl vagy nL)
1 000 000 000 000 000 femtoliter, (jele: fl