A szócikk egy része még lefordítandó. Segíts te is a fordításban!
A vajdaságok (lengyelül województwo) a 14. század óta Lengyelország legnagyobb közigazgatási egységei. A vajdaságok jelenlegi rendszere a közigazgatás újraszervezéséről szóló 1998-as törvény alapján 1999. január 1. óta van érvényben. A vajdaságok átszervezésére részben az Európai Unió követelményeihez való igazodás miatt került sor. A NUTS rendszerben a vajdaságok a 2. szinten helyezkednek el.
Az új közigazgatási beosztás az 1975 és 1998 közötti rendszer 49 vajdaságával szemben mindössze 16, történelmi alapokon nyugvó vajdaságból áll. Az új egységek területe 10 és 35 ezer km², lakosságuk egy és ötmillió között változik.
A vajdaságok önkormányzattal rendelkeznek, képviselő-testületük elnevezése vajdasági tanács (sejmik wojewódzki, szó szerint „vajdasági kis parlament”), az önkormányzat végrehajtó testületének vezetőjét a vajdaság marsalljának (marszałek województwa) nevezik, a kormányt a vajdaságban képviselő első számú tisztségviselő elnevezése pedig vajda (wojewoda).


== Vajdaságok 1999 óta ==

A vajdaságok a NUTS-1 adminisztratív szint kialakíthatósága miatt statisztikai régiókba vannak tömörítve:
I. régió: 7,7 millió lakos, az egy főre jutó GDP 50,5%-a az Európai Unió átlagnak
Mazóviai (Mazowieckie, MA)
Łódzi (Łódzkie, LD)

II. régió: 8,0 millió lakos, az egy főre jutó GDP 39,5%-a az Európai Unió átlagnak
Sziléziai (Slaskie, SL)
Kis-lengyelországi (Malopolskie, MP)

III. régió: 6,8 millió lakos, az egy főre jutó GDP 28,1%-a az Európai Unió átlagnak
Szentkereszt Vajdaság (Świętokrzyskie, SW)
Kárpátaljai (Podkarpackie, PK)
Podlasiei (Podlaskie, PD)
Lublini (Lubelskie, LU)

IV. régió: 6,1 millió lakos, az egy főre jutó GDP 39,5%-a az Európai Unió átlagnak
Nagy-lengyelországi (Wielkopolskie, WP)
Lubusi vajdasági (Lubuskie, LB)
Nyugat-pomerániai (Zachodniopomorskie, ZP)

V. régió: 4,0 millió lakos, az egy főre jutó GDP 38,3%-a az Európai Unió átlagnak
Alsó-sziléziai (Dolnoslaskie, DS)
Opolei (Opolskie, OP)

VI. régió: 5,7 millió lakos, az egy főre jutó GDP 35,0%-a az Európai Unió átlagnak
Kujávia-pomerániai (Kujawsko-Pomorskie, KP)
Pomerániai (Pomorskie, PM)
Varmia-mazúriai (Warminsko-Mazurskie, WM)


== Lengyelország vajdaságai 1975–1998 között (49 vajdaság) ==

A lengyel vajdaságok mostanit megelőző átszervezése 1973 – 1975 között zajlott le. Az addigi háromszintű közigazgatási beosztás (vajdaság, járás, község) kétszintűvé változott (49 kis vajdaság, községek). A három legnagyobb város – Varsó, Łódź és Krakkó – különleges státuszt élvezett: a város polgármestere egyben a város körül kialakított vajdaság vezetője is volt.
 


== Lengyelország vajdaságai 1945–1975 között (14+2, majd 17+5 vajdaság) ==
A második világháború után, a területileg jelentősen megváltozott Lengyelország új közigazgatási beosztása a háború előttin alapult. A keleti határ mentén fekvő, a Szovjetunió álta