A dollár Zimbabwe hivatalos fizetőeszköze volt 2009-ig. Váltópénze a cent, melyet 100 az 1-hez váltanak. Jelölésére a $ jelet vagy azért, hogy megkülönböztessék a többi dollár nevű pénztől, a Z$ jelkombinációt használják. Jelenleg hiperinfláció sújtja, használatát felfüggesztették. Az infláció kordában tartására irányuló erőfeszítések, illetve a 2006-ban, 2008-ban és 2009-ben végrehajtott háromszori denomináció ellenére 2009. április 12-én gyakorlatilag megszüntették a nemzeti valuta használatát. Ez azután következett be, hogy a zimbabwei központi bank 2009 januárjában törvényessé tette a külföldi fizetőeszközök használatát a pénzügyi műveletekben.
Jelenleg Zimbabwéban mindenféle pénzügyi műveletre külföldi fizetőeszközt használnak, köztük a dél-afrikai randot, a botswanai pulát, az angol fontot, az eurót és az amerikai dollárt. A zimbabwei kormány politikájában ragaszkodik ahhoz, hogy csak akkor kerülhet szóba új zimbabwei valuta bevezetése, ha az ország gazdasági teljesítménye javul.


== Története ==


=== Első dollár ===
Az első zimbabwei dollárt 1980-ban vezették be, s ekkor az addig használt rodéziai dollárt paritáson váltották át dollárra. A pénz akkori ISO 4217 kódja ZWD volt. Bevezetésekor a zimbabwei dollár többet ért, mint egy amerikai dollár. Az induló átváltási árfolyam 1 ZWD = 1,47 USD volt. Azonban a pénz értéke az évek folyamán gyorsan elveszett. 2005. július 26-án egy millió Zimbabwei dollár ért egy font sterlinget.


=== Második dollár ===
2005 októberében a Reserve Bank of Zimbabwe vezetője, dr. Gideon Gono a következő bejelentést tette: „Zimbabwének a következő évtől új fizetőeszköze lesz.” Új bankjegyek és érmék váltották fel az akkor forgalomban lévő zimbabwei dollárt. Gono nem adott nevet ennek az új fizetőeszköznek. 2006 júniusában David Chapfika pénzügyminiszter-helyettes azt mondta, az új pénz bevezetése előtt az országnak a makroökonómiai stabilitásra (a kétszámjegyű infláció elérésére) kellene törekednie.
2006. augusztus 1-jén a dollárt újra nominalizálták, s 1000 régebbi dollárért adtak 1 új dollárt. Az új dollár váltópénze a cent lett, melyből 100 ért egy egész dollárt, azonban a gyakorlatban a váltópénzt nem használták. A denominalizálással együtt a kormány bejelentette, hogy az amerikai dollárral szemben 60%-kal leértékeli a zimbabwei fizetőeszközt. Így a valóságban 101.000 régi dollár 250 új dollár értékével használatának idején egyenlő. Az ISO emiatt eredetileg bevezetett egy új devizakódot, a ZWN-t, ezt azonban, mivel a központi bank szerint nem történt pénznemváltás, a mai napig sem használják. Így a devizakód végül is 'ZWD' maradt.
A Gideon Gono által „Napkelte Hadműveletnek” nevezett átértékelési folyamat 2006. augusztus 21-én ért véget. A becslések szerint a pénzkínálat 22%-a, több tíz billió régi zimbabwei dollár nem került átváltásra.
2006. december 12-én dr. Gono arra célzott, mikor a bankokhoz és más pénzügyi intézményekhez intézett beszédet, hogy már eltervezte a monetáris reform következő, Második Napsütés Akciónak nevezett részét, melynek részleteit 2007 januárjában hozta nyilvánosságra. Ezt nem erősíthette meg rögtön Gono irodája, de a memorandum tartalmazott egy olyan részt is, mely szerint januárban új pénzt vezetnek be. Azonban az ország egyik legnagyobb bankjának elnök-vezérigazgatója azt mondta, az ipar játékosainak időt kell hagyni, hogy megértsék a kormány üzenetének az új pénz következő hónapban történő bevezetésére vonatkozó részét. Az új pénz egyik lehetséges neve a „ivhu” lehetett volna, ami shona nyelven földet jelent.
2007. február 2-án olyan tervek kaptak szárnyra, hogy hamarosan egy „harmadik” dollárt fognak bevezetni, melynek érméiről és bankjegyeiről több információt nyilvánosságra is hoztak. Azonban mivel az infláció ezt követően is négy számjegyű maradt, a belátható jövőben ezek a bankjegytervek valószínűleg el lesznek rakva, hogy jobb gazdasági környezetben valósítsák meg ezeket.
2007 februárjában a Zimbabwei nemzeti bank az inflációt törvénytelenné nyilvánította, s számos terméknek az árát március 1. és június 30. között tilos volt emelni. Tisztviselők több zimbabwei cég vezetőjét letartóztatták, mivel ezek a vállalatok termékeik árait megemelték. Közgazdászok véleménye szerint ez a módszer hosszabb távon nem vezet eredményre. 2007. június 15-én Eddie Cross közgazdász a következőképp nyilatkozott: „Többen arról beszélnek, hogy a központi bank jövő héten három nullát le fog vágni a bankjegyek névértékéből, s ezt követően egy zimbabwei dollár egymillió régi dollárral lesz egyenértékű. A kereskedelemben és az iparban káosz uralkodik, és ez átterjed a magánszférára is.”
2007. szeptember 6-án a zimbabwei dollárt 92%-kal leértékelték, így egy amerikai dollárért 30 000 zimbabweit kellett adni. Ugyanekkor a fekete piaci árfolyam ennek a hússzorosa volt.
Ezalatt a WM/Reuters cég bevezetett egy forgalmi árfolyamot, mely a rendszerint a feketepiaci árfolyamot jelezte. Mivel az országban hiány van külföldi fizetőeszközből, a hivatalos árfolyamon képtelenség volt ezekhez hozzá jutni. Az átszámításhoz a vásárlóerő-paritást vették alapul, melynek kialakításában a hararei és a londoni tőzsdén egyaránt jegyzett cégek részvényárfolyamait használták fel.
A zimbabwei központi bank egyik, a The Zimbabwe Times-nak névtelenül nyilatkozó munkatársa szerint 2008 júliusában a bank felkért egy könyvvizsgáló céget, mely letett egy jelentést arról, hogyan lehetne megállítani az egyre szaporodó nullákat a bankjegyeken. A számjegyek számának kérdése a bank elnökének a területe, de előreláthatólag hat nullát fognak eltüntetni a bankjegyekről."


=== Infláció ===
A vágtató infláció és a gazdaság összeomlása egyaránt a nullák elszaporodásához vezetett. Ennek eredményeképpen több szervezet most már itt is az amerikai dollárt, a font sterlinget, az eurót vagy a dél-afrikai randot használja. A 21. század elején Zimbabwében is megjelent a hiperinfláció. A pénzromlás üteme 2004 elején 624% volt, majd ez az arány a későbbiekben visszaesett a három számjegyű pénzromlás alsó szintjére, majd 2006 decemberében ismét 1281,1% volt a pénzromlás üteme. 2007 áprilisában az inflációs ráta újabb, éves szinten számítva 3714%-os csúcsot ért el. A 2007. áprilisi havi inflációs adat meghaladta a 100%-ot, ami arra engedett következtetni, hogy az éves adat minden előrejelzést meghalad, mivel 100% feletti havi inflációt feltételezve ez éves szinten 400 000% feletti pénzromláshoz vezet. A 2007 közepén mért inflációs ráta szintén rekordot jelentett, a májusi éves becsült pénzromlás mértéke 4530% volt.
2007. június 21-én az Amerikai Egyesült Államok zimbabwei nagykövete, Christopher Dell, azt nyilatkozta a The Guardian hírlapnak, hogy a pénzromlás üteme év végére meghaladhatja az 1,5 millió százalékot. Jelenleg a nem hivatalos inflációs ráta 11 000% fölött van, és a feketepiacon a font sterlingért 400 000 zimbabwei dollárt kérnek.
2007. július 13-án a zimbabwei kormány bejelentette, hogy ideiglenesen szünetelteti a hivatalos inflációs statisztikák közlését, mellyel a megfigyelők szerint a kormány el akarja terelni erről a témáról a figyelmet, ami az ország gazdaságának addigi példa nélküli szégyenletes teljesítményét szimbolizálja.
2007. július 27-én a Zimbabwei Fogyasztói Tanács azt mondta, legfrissebb felméréseik alapján egy átlagos hattagú városi család kiadásai alapján számítva a júniusi havi infláció 13 000% fölött volt. A Központi Statisztikai Hivatal, a fogyasztói inflációs index hivatalos forrása arról ezt az adatot 2007 februárja óta nem hozta nyilvánosságra. Akkor az éves árszínvonal-emelkedés 1729% volt.
A Központi Statisztikai Hivatal szeptemberi jelentése szerint az augusztusi inflációs ráta 6592% volt.
2008 októberében az infláció 231 000 000%-ra nőtt. Magánszámítások alapján ez az adat 20 000%. Az októberi jelentésben szeptemberben a pénzromlás üteme 7892,1% volt. Ugyanez az adat egy hónappal később 14 840,5%


=== Hiperinfláció ===

2007. november 12-én a Központi Statisztikai Hivatal vezető statisztikusa, Moffat Nyoni bejelentette, hogy a továbbiakban lehetetlen meghatározni a dollár inflációs rátáját. Ennek elsődleges oka az áruhiány, s emiatt nem állnak rendelkezésre az árváltozás kiszámításához szükséges alapadatok. Az IMF állítása szerint az éves inflációs ráta az előrejelzések szerint 100 000% fölé fog emelkedni.
2008. február 14-én a KSH bejelentette, hogy a 2007-es inflációs ráta 66 212,3%, egy amerikai dollár hivatalos ára pedig 7,1 millió zimbabwei dollár volt.
A KSH február 20-i jelentése szerint az infláció mértéke meghaladta a 100 000%-ot, s az akkori értéke 100 000% volt. A februári adat a Financial Gazette (FinGaz) értesülései szerint 164 700%, míg a Zimbabwe Independent május 21-i adatai alapján az áprilisi adat 355 000% volt.
Az SW Radio Africa május 21-én azt közölte, hogy egy független pénzügyi csoport véleménye szerint az ahavi infláció az országban 1 063 572,6%-ra fog ugrani. Az állami statisztikai szolgálat azt jelentette, hogy az áruhiány és a boltok üressége miatt nincs elég adat a hivatalos inflációs ráta kiszámításához.
Június 26-án a Zimbabwe Independent arról számolt be, hogy a Központi Statisztikai Hivataltól származó legfrissebb mutatók alapján június 20-án az éves inflációs ráta 7 336 000 százalékponttal 9 030 000%-ra nőtt, s a hónap végére ennek az adatnak az értéke meghaladta a 10 500 000%-ot.
A The Sydney Morning Herald arról tudósított, hogy John Robertson, egy elismert zimbabwei közgazdász szerint a 2008. júniusi infláció két millió százalék is lehet. Robertson szerint a júliusi infláció 40–50 millió százalék körül lehet. Az egyéni termékek árának követhetetlensége miatt az inflációt itt már csak megbecsülni lehet.
A Központ Statisztikai Hivatal adatai szerint az éves infláció mértéke 2008. júliusban elérte a 21 millió százalékot. A havi pénzromlás mértéke 2600,2% volt.
2008 decemberére az infláció becsült értéke 6,5 oktillió decillió volt (65 után 107 nulla).


=== Pénzkínálat (2006–2008) ===

2006. február 26-án a zimbabwei központi bank elnöke, Gideon Gono bejelentette, hogy a kormány 21 billió dollár értékű pénzt nyomtatott, hogy olyan külföldi pénzt tudjon vásárolni, mellyel ki tudja fizetni az IMF-nél fennálló tartozását. [7] 2006 május elején az ország kormánya bejelentette, hogy további 60 billió dollár értékben hoznak forgalomba fizetőeszközt. [8]. A többletpénz-kínálatra a hadseregnél és a rendőrségnél végrehajtott 300%-os és a más közalkalmazottnak juttatott 200%-os fizetésemelésre nyújtott fedezetet. Ez a költség nem volt betervezve az adott költségvetési évre, és a kormány nem hozta nyilvánosságra az összeg forrását. Május 29-én a központi bank azt mondta, nagyjából 60 billió dollár (akkori értéken 592,9 millió amerikai dollár) kinyomtatását azért maradt el, mert a kormánynak nem volt elég külföldi valutája ahhoz, hogy tintát és megfelelő minőségű papírt vásároljon.
2006. augusztus végi jelentések szerint mintegy 10 billió régi dollárt, a kint lévő pénzkínálat nagyjából 22%-át nem váltották át az újonnan kibocsátott dollárra. Ezeket az üresre forgatott banki csekkeket kivonták a forgalomból.
2007. június 27-én azt jelentették, hogy Robert Mugabe, az ország elnöke arra utasította Gideon Gonót, hogy a közalkalmazottaknak valamint a katonáknak a 600, illetve 900%-kal hirtelen megemelt bérének kifizetésének biztosítása érdekében további egy billió dollárt hozzon forgalomba.[9]
Július 28-án Mugabe bejelentette, hogy további bankjegyállományt hoznak forgalomba, hogy, biztosítsák az önkormányzati projektek pénzügyi hátterét.[10]
Az augusztus 30-ai jelentések szerint további 3 billió dollárt nyomtattak, hogy ki tudják fizetni a megrendelt 500 000 talicskát, a 800 000 ökörvontatta ekét és a közelebbről meg nem határozott mennyiségű szarvasmarhát. [11]
Szeptember 3-án arról szóltak a hírek, hogy az árkontroll ellenére virágzik a feketepiac. Azok, akik mindössze havi 11 amerikai (2 millió zimbabwei) dollárért vállaltak munkát, a feketepiacon keresztül havi 166 amerikai dollárt is meg tudnak keresni.[12]
A november 24-i jelentések szerint az ekkor elérhető pénzkínálat értéke 58 billió átértékelt zimbabwei (41 millió amerikai) dollár volt.[13]. Azonban a zimbabwei bankoknál ebből mindössze 1-2 billió dollár volt, ami azt jelentette, hogy a népesség 56-57 billió dollárt készpénzben tartott magánál.
2008. január 4-én azt jelentették, hogy a pénzkínálat további 33 billió dollárral bővült. [14] [15] Ezen felül elhalasztották a 200 000 dollár névértékű banki csekkállománynak a forgalomból történő kivonását, ami szintén a pénzkínálat bővüléséhez vezetett.
A tervezett 1, 5 és 10 millió dollár névértékű bankjegyek kibocsátásával január 18-án egy előre nem látható módon emelte meg a pénzkínálatot.
Gideon Gono január 21-i jelentése szerint december közepe óta 170 billió dollárral növekedett a pénzkínálat. Becslései szerint az ezt követő héten a forgalomban lévő pénz összértéke elérheti a 800 billió dollárt is.[16]
Március 1-jén kiderült, hogy a The Sunday Times birtokába olyan dokumentumok kerültek, melyek szerint a Giesecke & Devrient müncheni székhelyű cég több mint 500 000 eurót kapott (382 000 font) hetente 170 billió zimbabwei dollár kinyomtatásáért.
A Zimbabwei Egyetemen tanító, a háborúk és a biztonság szakértőjének számító Martin Rupiya szerint „A rezsimet a pénznyomtatás tartja életben. Jelenleg nincs más kiút.”
A Zimbabwei Központi Bankban lévő belső forrás szerint a G&D hetente 432 000 ív bankpapírt szállított le a hararei Testvériség nyomdáiba, ahol előkészítették, hogy pénzt készítsenek belőle. Minden ívből 40 bankjegyet lehet készíteni, s abban az időben 10 milliós bankókat nyomtattak.[17] Július 1-jén a német kormány nyomására a Giesecke & Devrient úgy döntött, a továbbiakban nem nyomtat zimbabwei bankjegyeket. [18]
A július 18-i Guardianben egy, a zimbabwei inflációval foglalkozó cikk azt állította, hogy egy tojás 50 billió dollárba kerül, a lóversenyeken 10 billiós, a lottózókban pedig 1,2 billió dolláros nyereményeket ígérnek. Azt is mutatták, hogy egy havi háborús segély akkor 109 billió zimbabwei dollár volt. Ez 74 amerikai cent értékének felel meg. A boltok csak akkor fogadnak el csekkeket, ha a vásárló a feltüntetett ár duplájáról állítja azt ki, mivel a csekk beváltásáig már annyira felmennek az árak, s az emberek legfeljebb 100 billió dollárt tudnak felvenni bankautomatáknál.
Július 23-án egy osztrák–magyar, bécsi székhelyű vállalat megerősítette, hogy ők biztosították a zimbabwei nemzeti banknak a pénzek megtervezéséhez és kinyomtatásához szükséges szoftvereket és licenceket. Ez a Jura JSP nevű cég azt mondta, ha az Európai Unió úgy kívánja, abbahagyják a szoftver és a licencek biztosítását. Ezek nélkül a központi bank képtelen a már forgalomban lévőknél nagyobb címletű bankjegyeket előállítani.
Július 24-én a Zimbabwei Központi Bank bejelentette, hogy megfelelő mértékű tartalékok állnak rendelkezésére, és a számviteli rendszere képes az ilyen nagy összegek kezelésére. Bejelentette, hogy a következő pár nap folyamán intézkedéseket fog tenni a minimálisan kivehető pénzmennyiség emelése érdekében, és fel fogja készíteni erre a számítástechnikai rendszert is. Jelenleg a kormány napi 100 millió dollárban maximálta a kivehető készpénz összegét, melyért még kenyeret sem lehet venni. A számítástechnikai rendszer nem képes ekkora számokat kezelni, egy nagy bank ATM-jei lefagynak, nem képesek ekkora mértékben a nullákat kezelni. Ugyanezen a napon tette közzé a Kereskedelmi Menedzsment Szervezet, hogy 1,2 billió dollár ér annyit, mint egy angol font.


=== Harmadik dollár ===
2008. július 30-án Gono bejelentette, hogy felértékelik a zimbabwei dollárt. Augusztus 1-jei hatállyal a 10 milliárd dolláros 1 dollárt fog érni. A denominizáció hatására 5, 10 és 25 dolláros érmék és 5, 10, 20, 100 és 500 dolláros címletű bankjegyek kerülnek forgalomba.. Bár a Giesecke & Devrient többet nem nyomtat zimbabwei papírpénzt, addig a The Daily Telegraph arról számolt be, hogy az új pénzeket még a jó viszony megromlása előtt kinyomtatták, s azóta ezeket raktárban tartják.
2008. szeptember 13-án a pénzkínálat szűkössége valamint a zimbabwei pénz elértéktelenedése miatt de facto hivatalos fizetőeszközökké nyilvánították a külföldi fizetőeszközöket is.
2008. szeptember 19-én az RBZ forgalomba hozott egy 1000 dollár címletű bankjegyet. Tíz nappal később, mikor a nemhivatalos átváltási árfolyam elérte a 270 000 ZWD 1 USD szintet, a jegybank új, 10 000 és 20 000 dolláros címleteket vezetett be.
2008. október 13-án kijött az 50 000 dolláros. Mivel az infláció mértéke még mindig milliós, milliárdos százalékokat jelentett, a jegybank bejelentette, hogy november 3-án új bankjegycsomagot hoz forgalomba, melynek tagjai 100 000, 500 000 és 1 000 000 dollár névértékűek lesznek. 2008. november 5-én magánszemélyek készpénzfelvételi limitjét 500 000, míg vállalatok korlátját 1 000 000 dollárra emelték.
2008. december 4-én a készpénzfelvételi limit heti 100 millió dollárra történő emelésével együtt bevezették az 50 és 100 millió dolláros bankjegyeket. Két nappal később, december 6-án az RBZ bejelentette, hogy forgalomba hozza a 200 000 000 dolláros bankjegyet, s ez a következő héten meg is történt. December 12-én bejelentették az 500 000 000 dolláros megjelenését. December 12-én az 500 millió dolláros bankjegyért 8 amerikai dollárt lehetett kapni. Kevesebb mint fél év kihagyás után ismét visszatértek a forgalomba a milliárdos címletű bankjegyek, mikor december 19-én elkezdték az 1, 5 és 10 milliárd dolláros nyomtatását.


== Érmék ==
1980-ban 1,5, 10, 20 és 50 centes, valamint 1 dolláros névértékben bocsátottak ki. Az egy centest bronzból, a többi címletet kupro–nikkelből verték. A bronzot 1989-ben bronzzal bevot acél váltotta fel. 1997-ben bevezették a két dolláros érmét. Az addigi kupro-nikkelből vert 2, 5, 10, 20 és 50 centest valamint az ugyanilyen anyagból készített 1 dollárost nikkelbevonatú acélpénzek váltották fel, s bevezették a két fémből készített 5 dollárost. az érmék továbbra is törvényes fizetőeszközök, azonban numizmatikai értékük miatt ma már csak zsetonokként használják őket a zimbabwei kaszinókban.
A központi bank 2005 júniusában jelentette be, hogy új, 5 és 10 ezer dollár névértékű érmék bevezetését tervezi.[19]. Azonban ezek az érmék soha nem készültek el


== Bankjegyek és csekkek ==


=== Első dollár ===
1980-ban az ország központi bankja 2, 5, 10 és 20 dolláros névértékben bocsátott ki bankjegyeket. Ezeket 1994-ben az 50, 1995-ben a 100, 2001-ben az 500, majd 2003-ban az 1000 dolláros bankó bevezetése követte.
2003-ban a növekvő infláció hatására a nemzeti bank elkezdett 1000, 2000, 5000, 10 000, 20 000, 50 000 és 1 000 000 dolláros címletben utazási csekkeket kiállítani. Ezeket később üresre forgatott csekkekkel helyettesítették, s ugyanekkor bevezették az 5000, 10 000 és 20 000 dolláros névértékűeket is, melyeket 2006-ban az 50 000 és 1 000 000 dolláros követett.


=== Második dollár ===
2006. augusztus 1-jén bevezették az új pénzt, melyből a kezdetekben 1, 5, 10 és 50 centes, valamint 1, 10, 20, 50, 100, 500, 1000, 10 000 és 100 000 dolláros névértékűt hoztak forgalomba. Létezik 5 dolláros is, de a központi banknak egyik kiadványában sem szerepel. 2007. február 1-jén bevezették az 5000, majd március 1-jén az 50 000 dolláros csekket. A 200 000 dollárost augusztus 1-jén hozták forgalomba.
2007. november 14-én azt jelentették, hogy a központi bank 500 000 és 1 000 000 dolláros kibocsátását tervezi, s azév decemberében forgalomba is kerültek, s a 10 000 dollár alatti csekkeket a továbbiakban nem állítottak elő.[20]
Gideon Gono december 19-én bejelentette, hogy új, 250 000, 500 000 és 750 000 dolláros csekkeket hoztak forgalomba, s másnap már ezek is elérhetőek lesznek, s 2008. január 1-jétől az addigi legnagyobb értékű, 200 000 dolláros csekket kivonják a forgalomból.[21] A felmerült problémák miatt azonban 2008. decemberig még ezek is forgalomban vannak.
Egy 2008. január 16-án tartott sajtótájékoztatón a következőket mondták: „Pénteki