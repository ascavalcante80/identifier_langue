Réunion vulkáni sziget az Indiai-óceánban Madagaszkártól keletre, Franciaország tengeren túli megyéje.


== FöldrajzSzerkesztés ==

A Mascarenhas-szigetcsoporthoz tartozó sziget 50 km széles és 70 km hosszú. Madagaszkártól 800 km-re keletre található.
A keleti, 2631 m magas aktív Piton de la Fournaise pajzsvulkán és az északnyugati Piton des Neiges (3070 m) vulkán a sziget eredetére utal. A hegyeket dús erdők borítják.


== TörténelemSzerkesztés ==
A szigetet a portugál Diogo Dias, Bartolomeu Dias testvére fedezte fel 1507. február 9-én. 1638 óta a franciák birtoka. 1640-ben a sziget neve Bourbon-sziget lett. 1642-ben francia telepesek népesítették be. 1946-ban Franciaország tengerentúli tartományává nyilvánították, majd 1974-ben tengerentúli megye lett. Réunion 1973 óta a francia fegyveres erők legfontosabb indiai-óceáni támaszpontja, a szigeten mintegy 4000 katona állomásozik. Kezdetben fegyencgyarmatként használták, majd kávét, később cukornádat termesztettek itt.


== Népesség, nyelv, vallásSzerkesztés ==
A legújabb adatok alapján afrikaiak adják a lakosság 64%-át. Legalább 30% ázsiai bevándorló. Ebből 28% indiai és pakisztáni, 1% kínai. Ezenkívül 1% malgas, ők indonéz eredetű, feketékkel kevert népcsoport. Csupán 1% francia származású fehér (európai), 3% egyéb.
A szigeten franciául és kreol nyelven beszélnek.
A lakosság 86%-a római katolikus, a maradék 14% hindu, muszlim vagy buddhista.


== VárosokSzerkesztés ==
Saint-Denis (főváros)
Saint-Benoît
Saint-Paul
Saint-Pierre


== GazdaságSzerkesztés ==
A termőterület kétharmadát a cukornád foglalja el. Cukor-, rum- és vaníliaexportja jelentős. A cukor exportálása adja a bevétel mintegy 85%-át. A viszonylagos gazdasági jólét Franciaország támogatásán alapszik.


== KözlekedésSzerkesztés ==
Közutak hossza: 2724 m
Repülőterek száma: 2
Kikötők száma: 2


== TurizmusSzerkesztés ==
Javasolt oltások Réunion-ra utazóknak:
Hastífusz
Hepatitis A (magas a fertőzésveszély)
Kötelező oltás, ha fertőzött országból érkezik/országon át utazik valaki:
Sárgaláz


== Sp