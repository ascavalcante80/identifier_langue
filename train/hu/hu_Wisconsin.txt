Wisconsin az Egyesült Államok egyik tagállama. Az úgynevezett Midwest (Közép-Nyugat) régió északi részén fekszik. Nyugatról Minnesota, délnyugatról Iowa, délről Illinois állam, keletről a Michigan-tó, északkeletről Michigan állam, északról pedig a Felső-tó határolja. Fővárosa Madison, legnépesebb városa Milwaukee. 2008-as adatok alapján 5,6 millió lakosa volt.


== Történet ==
1634-ban, első európaiként fedezte fel a területet Jean Nicolet. Ő volt a Zöld Öböl gyarmatnak, angolul Green Bay colony-nak az alapítója. A következő 150 évben főként francia szőrme kereskedők települtek le a területen. 1763-ban a franciák az angoloknak adták a területet. Az 1783-ban, a forradalom eredményeként az Egyesült Államok része lett, de 1812-ig de facto a britek irányítása alá tartozott. A 19. században a jenkik, cornwalli bányászok, német, skandináv és svájci telepesek lakták a területet. 1793-ban François Dominique Ducharme az első fehér európai telepes volt Fox Valley-ben, aki két hordó rummal fizetett az indiánoknak a Fox folyó két partjáért, a Kaukauna zuhatag közelében. A Ducharme okirat volt az első írásos irat Wisconsinról. Ő építtetett először házat a területen, és kezdett kereskedni a Menominee és Chippewa indiánokkal. Abban az időben 1500 indián élet Kaukauna környékén. A következő évben Ducharme és egy másik kereskedő, Jacob Franks megszerezte a Menominee indiánoktól a Fox folyó mindkét partját La Baye-ig. A következő 15 évben tovább folytatta az indiánokkal a prém kereskedelmet, több indián dialektust is elsajátított.


== Név eredete ==
A Wisconsin indián eredetű szó. A francia felfedező, Jacques Marquette volt az első európai, aki 1673 körül elérte a Wisconsin-folyót és feljegyezte a nevét Meskousing néven. Később Ouisconsin néven is emlegették, szintén francia felfedezők. Így alakult át fokozatosan a név, és már nemcsak a folyó, hanem az azt körülvevő terület neve is Wisconsin lett, aminek írott formája eltért még a maitól. Az angolok természetesen angolosították a területet a 19. században, így nyerte el a Wisconsin nevet 1845-ben. Az eredeti variációja, az algonkin indián megfelelőjének jelentése ismeretlen, de valószínűsíthetően köze van a folyóhoz és a folyó partján megfigyelhető vörös homokkőhöz. Egyes teóriák szerint a Miami indián eredetű Meskonsing szó jelentése "vörössel borított", ebből eredezteti a másik forrás Wisconsin nevét, mely szintén a Wisconsin-i homokkőre utal. A név eredetének tehát több verziója létezik, melyek közül a legrelevánsabb a "vörös homokkő", de előfordult még a "vízgyűjtő" és a "nagy szikla" kifejezés is, a Wisconsin szó eredetével kapcsolatban.


== Gazdaság