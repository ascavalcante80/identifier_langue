A Wikimédia Commons (röviden Commons vagy Wikicommons, kiejtése: vikimédia kámönz) ingyenes és szabadon felhasználható képeket, hangfelvételeket és egyéb multimédia fájlokat tartalmazó katalógus, a Wikimédia Alapítvány többnyelvű projektjeinek egyike.
A Wikimédia Commons-be feltöltött fájlok elérhetőek valamennyi, a Wikimédia-szervereken üzemelő projekt számára, mint például a Wikipédia, a Wikikönyvek vagy a Wikihírek, továbbá, megfelelő beállításokkal minden MediaWiki-alapú honlap számára. A felületen használt nyelv átállítható a felhasználói beállításokban. A lapok fordítása folyamatban van, a felület egy része magyarul is hozzáférhető, például a Kezdőlap.
A projekt 2004. szeptember 7-én indult, és a feltöltött médiaállományok száma már ugyanazon év novemberében elérte a tízezret. 2011. április 15-én a médiatár túllépte a 10 milliós határt.
Ez a projekt használta először a MediaWiki szoftver 1.4-es verzióját.


== Szerzői jogvédelemSzerkesztés ==
A Wikimédia Commons nem engedi meg nem szabad felhasználású anyagok felküldését, beleértve az olyan anyagokat, amelyek kereskedelmi célú használata korlátozott, vagy ún. „fair use” alá esnek. Az elfogadható licencek többek közt a GFDL, a Creative Commons bizonyos változatai és a közkincs.


== MinőségSzerkesztés ==
A kiemelkedő minőségű képek elismerésére a Commonson három lehetőség van. Az egyik a 2004 novembere óta működő kiemeltkép-szavazás, ahol a képeket a közösség tagjai jelölik és szavazzák meg vagy utasítják el. A kiemelt képek kerülhetnek a Commons főoldalára, a magyar Wikipédia is ezeket teszi a címlapra. 2006 júniusa óta minőségi képekre is lehet szavazni, ez az eljárás némileg egyszerűbb, mint a kiemelt képeké. Kiemelt képnek a Wikimédia Commons felhasználóin kívül mások (például a NASA) képeire is lehet szavazni, a minőségi képek szavazásán csupán a Commons felhasználói által készített képeket lehet jelölni. A harmadik eljárás 2008. június 1-jén indult, „értékes képek” címmel. Míg a kiemelt és a minőségi képeknél a fényképezés/elkészítés technikai minőségét figyelik, ebben az esetben az számít, mennyire értékes az adott kép a közösség, és a szócikkek illusztrálása szempontjából.
2007 óta minden évben megrendezik az Év Képe szavazást is, melyen az előző év kiemelt képei vehetnek részt.


== StatisztikaSzerkesztés ==
2006. november 30.: 1 millió médiafájl
2007. október 9.: 2 millió médiafájl
2008. július 16.: 3 millió médiafájl
2009. március 4.: 4 millió médiafájl
2009. szeptember 2.: 5 millió médiafájl
2010. január 27.: 1 millió regisztrált szerkesztő és 8 millió oldal
2010. január 31.: 6 millió médiafájl
2010. július 17.: 7 millió médiafájl
2011. január 1.: 8 millió médiafájl
2011. február 23.: 9 millió médiafájl
2011. április 15.: 10 millió médiafájl
2011. szeptember 21.: 11 millió médiafájl
2012. január 13.: 12 millió médiafájl
2012. június 4.: 13 millió médiafájl
2012