Ålesund kikötőváros Norvégia középnyugati Vestlandet földrajzi régiójában, Møre og Romsdal megye Sunnmøre régiójában. Sunnmøre központja és első számú bevásárlóhelye. Közigazgatásilag Ålesund község székhelye, de egy kisebb része Sula község területén található. A város elsősorban szecessziós stílusú városközpontjáról ismert; 2007-ben egy szavazáson a norvégok, 2009-ben pedig a The Times Norvégia legszebb városának választotta.


== Földrajz ==
A város fölött található, 418 lépcsőfokon megmászható Aksla hegy szép kilátást kínál a várost körülvevő hegyekre és fjordokra. Viszonylag közel fekszik hozzá a Világörökség részét képező Geiranger-fjord.


== Történelem ==
A területet a régészeti feltárások eredményei szerint 9000 éve lakják, de ålesundi helynevek csak Snorri Sturluson királysagáiban bukkannak fel először: Steinvågen, Hundsvær, Nørve, Borgund és Vegsund II. (Szent) Olaf Lade jarlja ellen vezetett hadjáratának helyszíneiként jelennek meg. A középkorban Sunnmøre első városának számított, de az 1400-as években a fekete halál és a Hanza-szövetség megerősödése miatt teret vesztett, és Bergen vette át a vezető szerepet a régióban. Az 1500-as években bergeni kereskedők telepedtek le az Aspøya és Nørvøya közötti szorosnál; ebben az időben említik először írásos források az Ålesund nevet.
A tőkehal halászata 1750 körül kezdődött Sunnmørében. Később fontos exportcikké vált: az első szállítmány 1824-ben indult útnak a spanyolországi Bilbaóba, és az 1870-es évekig a spanyol export jelentős szerepet játszott a gazdaság fellendülésében. A latin-amerikai piacra 1845-ben léptek be. A gazdasági és népességbeli fejlődés eredményeképpen az akkor csaknem 1500 lakosú Ålesund 1848. április 13-án városi rangot kapott. A város első hajógyárát 1851-ben alapították Skutvikban. Az 1850-es években számos tengerjáró hajót építettek, amelyek Latin-Amerikába és a Távol-Keletre is hajóztak.

A városban 1904. január 23-án súlyos tűzvész ütött ki. A hajnalban felcsapó lángok 16 óra leforgása alatt 850 házat pusztítottak el, és tízezer embert veszítette el otthonát; mindössze 230 ház maradt meg. A városközpontot 1907-re sikerült nagyrészt újjáépíteni. Az újjáépítést tervező fiatal norvég építészek – és így az új városközpont – stílusát a nemzeti romantika és a kortárs európai építészet, mind