Az Asteridae a zárvatermők egy csoportja. A hagyományos rendszertanok (pl. Cronquist-rendszer, Tahtadzsjan-rendszer) a kétszikűek osztályának egy alcsaládjaként tartják számon. Az Angiosperm Phylogeny Group rendszertanaiban, így a legkorszerűbb APG III-rendszerben is a asterids névvel jelzett kládnak feleltethető meg.
13 rend 100-nál több családjába sorolt mintegy 65 000 faj tartozik ide, mások szerint több mint 90 000.
Becslések szerint a csoport a kréta időszakban jelent meg, 128-107 millió évvel ezelőtt.
Az asterid klád monofiletikus voltát a molekuláris genetikai szintű apomorfiákon (rbcL- és 18S rNDS-szekvenciák) túl morfológiai azonosságok is támogatják. Ilyen az egyrétegű, vastag integumentum (ez a jelleg máshol is előfordul); a vékony falú makrosporangium ('tenuinucellate' állapot). Az endospermium többnyire celluláris, a pollenszemek 3 sejtet tartalmaznak. Többségükre jellemző a lágyszárúság, a forrt párta (ez is előfordul máshol), az egyik porzókör hiánya, a hímnős, rovarporozta virág.
Jellemző másodlagos anyagcseretermékeik az iridoidok, indol- és szteroidalkaloidok, poliacetilének és szeszkviterpén-laktonok.


== Rendszerezés ==
Az asterids klád kladogramja az APG III-rendszer szerint:
Az asterids és a rosids kládok együtt alkotják a valódi kétszikűek két legnagyobb csoportját. A legtöbb ide tartozó taxon megfelel az 1981-es Cron