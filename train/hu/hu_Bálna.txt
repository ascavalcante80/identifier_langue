A bálna nem rendszertani elnevezés. Szűkebb értelemben általában a szilásceteket hívják bálnának, tágabb értelemben azonban a delfinek kivételével a fogasceteket is bálnáknak nevezik nagy méretük alapján (a kardszárnyú delfin esetében használt „gyilkos bálna” kifejezés a köznyelv egyik tévedése).


== Elnevezései ==
A bálna szó a latin balena származéka. A régi magyar nyelvben baléna alakban szerepelt, a nyelvújítás korában Bugát Pál módosította bálna formára (a márna, málna, pálma szavak mintájára).
A bálna másik régi elnevezése cet vagy cethal volt. A cethal ma már elavult szó, a cet név pedig szinte csak tudományos rendszertani elnevezésként használatos (a köznyelv pl. az ámbráscet szót használja gyakran). A szó a latin cetus („bálna”) szóból származik, amely a Bibliában, Jónás próféta történetében szerepel, és cethal néven fordították magyarra.
A bálnák kicsinyét olykor bálnaborjúnak nevezik.


== Anatómia és életmód ==
A bálnák nagy termetű állatok. Testhosszuk kifejlett korukban fajtól függően 1,2-30 méter, tömegük 30 és 180 ezer kilogramm között változhat. Közülük kerül ki minden idők egyik legnagyobb állata, a kék bálna.
Mint minden emlős, a bálnák is levegőt lélegeznek be, tüdejük van, meleg vérűek, utódaikat nem szoptatják, hanem a szájukba fröccsölik az anyatejet. A bálnák szárazföldi emlősöktől származnak. Az evolúció során kitűnően alkalmazkodtak a vízi életmódhoz. Alakjuk áramvonalas, a halakéhoz hasonló. Mellső végtagjaik uszonyokká alakultak át, hátsó végtagjaikat elveszítették. Gyakorlatilag nincs szőrzetük.


=== A bálnák vándorlása ===
A legtöbb bálna a nyarat a sarkvidékek hideg tengerein tölti, ezek a vizek ugyanis ilyenkor vannak tele a legfőbb táplálékukat jelentő apró, rák szerű élőlényekkel. A tél közeledtével aztán a bálnák elhagyják sarki élőhelyüket, s az Atlanti-óceán trópusi vizeire úsznak, hogy megszüljék borjaikat. A legtöbb faj óriási távolságot tesz meg, miközben gyakran megállnak pihenni és utódokat nemzeni. Vándorlás közben azonban nem táplálkoznak, így útközben akár testtömegük felét is elveszíthetik.


== Etimológia ==
A bálna szó a latin ballaena és a görög φάλαινα szóból származik , ez a bálnafélék duzzadt és hengeres testalkatára utal.


== A bálnák fajai ==
Az egyes fajok súlyát és méretét lásd a Sziláscetek és a Fogascetek szócikkekben.
Sziláscetek (Mysticeti) alrendje
Simabálnák (Balaenidae) családja
Grönlandi bálna (Balaena mysticetus)
Északi simabálna (Eubalaena glacialis)
Déli simabálna (Eubalaena australis)

Szürke bálnák (Eschrichtiidae) családja
Szürke bálna (Eschrichtius robustus)

Barázdásbálna-félék (Balaenopteridae) családja
Csukabálna (Balaenoptera acutorostrata)
Déli csukabálna (Balaenoptera bonaerensis)
Tőkebálna (Balaenoptera borealis)
Bryde-bálna (Balaenoptera edeni)
Kék bálna (Balaenoptera musculus)
Közönséges barázdás bálna (Balaenoptera physalus)
Hosszúszárnyú bálna (Megaptera novaeangliae)

Törpe simabálnák (Neobalaenidae) családja
Törpe simabálna (Caperea marginata)

Fogascetek (Odontoceti) alrendje
Ámbráscetfélék öregcsaládja (Physeteroidea)
Ámbráscetek (Physeteridae) családja
Ámbráscet (Physeter macrocephalus)

Törpe ámbráscetek (Kogiidae) családja
Kogia breviceps
Kogia simus

Csőröscetfélék öregcsaládja (Ziphioidea)
Csőröscetek (Ziphiidae) családja
Arnoux-féle csőröscet (Berardius arnuxii)
Baird-féle csőröscet (Berardius bairdii)
Északi kacsacsőrű cet (Hyperoodon ampullatus)
Déli kacsacsőrű cet (Hyperoodon planifrons)
Mesoplodon bahamondi
Északi csőröscet (Mesoplodon bidens)
Andrews-féle csőröscet (Mesoplodon bowdoini)
Hubb-féle csőröscet (Mesoplodon carlhubbsi)
Blainville-féle csőröscet (Mesoplodon densirostris)
Gervais-féle csőröscet (Mesoplodon europaeus)
Ginkgofogú csőröscet (Mesoplodon ginkgodensis)
Gray-féle csőröscet (Mesoplodon grayi)
Hector-féle csőröscet (Mesoplodon hectori)
Kapocsfogú csőröscet (Mesoplodon layardii)
True-féle csőröscet (Mesoplodon mirus)
Longman-féle csőröscet (Mesoplodon pacificus)
Perui csőröscet (Mesoplodon peruvianus)
Stejneger-féle csőröscet (Mesoplodon stejnegeri)
Tasmán csőröscet (Tasmacetus shepardi)
Cuvier-féle csőröscet (Zip