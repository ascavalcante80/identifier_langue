A vadmurok (Daucus carota) az ernyősvirágzatúak (Apiales) rendjébe, ezen belül a zellerfélék (Apiaceae) családjába tartozó faj. Nevezik vadrépának, illetve egyszerűen muroknak is.


== Előfordulása ==
A vadmurok elterjedési területe egész Dél- és Közép-Európa, valamint Ázsia. A magasabb fekvésű helyeken ritkább. Törökországtól Pakisztánig megtalálható. Algéria, Marokkó és Tunézia területein is vannak természetes állományai. Oroszországba, a Kaukázusba, Kínába és a közép-ázsiai országokba betelepítették ezt a növényfajt.


== Alfajai, változatai ==
Daucus carota subsp. abyssinicus (C.A.Mey.) ined.
Daucus carota subsp. azoricus Franco
Daucus carota subsp. commutatus (Paol.) Thell.
Daucus carota subsp. dentatus (Bertol.) Fiori
Daucus carota subsp. drepanensis (Arcang.) Heywood
Daucus carota subsp. gadecaei (Rouy & E.G.Camus) Heywood
Daucus carota subsp. gummifer (Syme) Hook.f.
Daucus carota subsp. halophilus (Brot.) A.Pujadas
Daucus carota subsp. hispanicus (Gouan.) Thell.
Daucus carota subsp. majoricus A.Pujadas
Daucus carota subsp. maritimus (Lam.) Batt.
Daucus carota subsp. maximus (Desf.) Ball
Daucus carota subsp. rupestris (Guss.) Heywood
sárgarépa (Daucus carota subsp. sativus) (Hoffm.) Arcang.
Daucus carota var. sativa Hoffm.


== Megjelenése ==
A vadmurok 50-100 centiméter magas, kétéves növény, borzasan szőrös, barázdás szárakkal és vastag, fehér gyökerekkel. Levelei kétszer-háromszor, ritkábban négyszer szárnyaltak, finom szálas vagy lándzsás cimpákkal. Az ernyővirágzat virágzás előtt és után gömbösen összehajlik. Gallérlevelei jól fejlettek, szárnyasan szeldeltek vagy 3 hasábúak, a hasábok szálasak. A virításkor kiterülő ernyő virágai fehérek, a középsők olykor bíborvörös színűek. Terméséréskor az összehajló ernyő közepén fészek alakú mélyedés keletkezik. A vadmurok a termesztett sárgarépa (Daucus carota subsp. sativus) rokona.


== Életmódja ==
A vadmurok réteken, legelőkön, pusztafüves lejtőkön, szántókon, gyomtársulásokban, utak szélén igen gyakori. Üde vagy közepesen száraz, tápanyagban és bázisokban gazdag törmelék, agyag-, vályog-, kavics-