William Howard Taft (1857. szeptember 15. – 1930. március 8.) az Amerikai Egyesült Államok 27. elnöke. 1909-1913-ig töltötte be az elnöki tisztséget.


== Taft jellemzéseSzerkesztés ==
William Howard Taft volt Theodore Roosevelt barátja, utódja és ellenfele. Az egyetlen elnök eddig, aki a főbírói tisztséget betöltötte. Ő volt az USA legkövérebb elnöke, megválasztásakor 197 cm magas volt, és 150 kg-ot nyomott. A Fehér Házban különleges méretű fürdőkádja volt. Szenvedélyesen szeretett golfozni, csak egy gondja volt: nem tudott lehajolni a labdákért. Kiválóan táncolt és rendkívül udvarias volt. Taft gyakran rendelte alá magát más embereknek, remekül tevékenykedett a mások által meghatározott szabályokat követve. Kiváló jogásznak, miniszternek, kormányzónak bizonyult, és főleg nagyszerű bíró volt. Inkább az elnöksége előtt és után ért el sikereket.


== Taft tevékenységei elnöksége előttSzerkesztés ==
Taft igazságszolgáltatási hivatalokat töltött be Ohió államban. Benjamin Harrison, az USA 23. elnöke az igazságügy-minisztérium képviselőjének nevezte ki a Legfelsőbb Törvényszék mellé. Ezt a hivatalt 1890-1892-ig töltötte be. 1892-1900-ig az Ohiót, Michigant, Kentuckyt és Tennessee-t magában foglaló fellebbezési törvényszék bírája lett, 1896-1900-ig a Cincinnati Egyetem jogi karának professzora és dékánja. 1900-ban McKinley elnök a Fülöp-szigetek főkormányzójává nevezte ki. 1901-1904-ig volt a szigetcsoport kormányzója.


=== William Howard Taft mint a Fülöp-szigetek főkormányzójaSzerkesztés ===
Taft főkormányzóként közreműködött a szigetek alkotmányának elkészítésében, a rabszolgaság felszámolásában. Egészségügyi, igazságügyi és oktatási reformokat vezetett be, majd a Vatikánnal folytatott tárgyalások után a megvásárolt egyházi földeket kis parcellákban eladatta.
Theodore Roosevelt a Legfelsőbb Bírósághoz akarta kinevezni, Taft azonban be akarta fejezni munkáját a Fülöp-szigeteken. Roosevelt végül hadügyminiszternek nevezte ki 1904-ben, de továbbra is rábízta a Fülöp-szigetek ellenőrzését. Az 1904–05-ös orosz–japán háború utáni egyezményt ő írta alá, amely Koreát Japánnak, a Fülöp-szigeteket az Amerikai Egyesült Államoknak juttatta. Taft irányította a Panama-csatorna építését, és a Kubával és Japánnal folytatott tárgyalásokat.


== Taft megválasztásaSzerkesztés ==
1906-ban Taft felesége, családja és Theodore Roosevelt unszolására elfogadta a Republikánus Párt jelölését az 1908-as elnökválasztáson. Főleg Theodore Roosevelt népszerűségének köszönhette, hogy megválasztották. Felesége azonban, akinek Taft oly sokat köszönhetett, 1909 májusában összeomlott, és elvesztette mozgás- és beszédképességét.


== Taft elnökségeSzerkesztés ==


=== Taft belügyeiSzerkesztés ===
Taft elődje politikáját követte, rengeteg eljárást indított a trösztök ellen, összesen 90-et. Az ő elnöksége idején osztották ketté a kereskedelmi és munkaügyi minisztériumot, vált teljes jogú állammá Új-Mexikó és Arizona, és ekkor fogadták el a XVI. alkotmánykiegészítést, amely a szövetségi jövedelemadóról rendelkezett. Törvényt hoztak a csomagpostáról, gyermekügyi hivatalt alapítottak, s a szövetségi irányítás alatt álló munkálatoknál 8 órára korlátozták a napi munkaidőt. Taft azonban nem tudta irányítása alá vonni a Republikánus Pártot, nem bírt befolyással a Kongresszusra, és - mivel meggyőződéses konzervatív volt - nem támogatta annyira a reformokat. Lusta, ügyetlen és feledékeny volt. Próbált barátságosan viselkedni az emberekkel, de képtelen volt megjegyezni a neveket, és ezzel mindenkit magára haragított. A legváratlanabb pillanatokban elaludt és borzalmas szónok volt. Theodore Roosevelt lánya, Alice egyszer olyan nevetőgörcsöt kapott Taft egyik beszédének hallatán, hogy felszakadtak vakbélműtétének varratai. 1909 márciusában Taft csökkenteni akarta a vámokat, ezért rendkívüli ülésre híva össze a Kongresszust. A Képviselőház készített egy törvényt, a Szenátus azonban 847-szer módosította, így végül teljesen jelentéktelenné vált, a vámok pedig csökkenés helyett inkább megnőttek. A progresszív szenátorok Tafttól várták a segítséget. Taft erre aláírta a Payne–Aldrich-féle törvényt, és azt állította, ez volt a legjobb törvény, amit a Republikánus Párt valaha is elfogadott – ezzel nyilvánosan nevetségessé téve magát.


=== Taft külpolitikájaSzerkesztés ===
Taft külpolitikai tevékenységét dollárdiplomáciának nevezték, mert külföldi, latin-amerikai és távol-keleti befektetésekre bátorította a bankárokat, s a külföldi beruházásokat politikai eszközként használta fel. A kormány sajnos megvalósíthatatlan célokat tűzött ki maga elé. 1909-ben Taft külügyminisztere komolytalanná vált, amikor meg akarta vásároltatni az orosz és japán ellenőrzés alatt álló mandzsúriai vasútvonalat, hogy a „nyitott kapuk politikájának” jegyében később kínai kézre adja. Taft kormánya úgy vélte, meg kell akadályozni a latin-amerikai országok összeomlását. Az ezzel járó amerikai beavatkozások azonban egyre népszerűtlenebbek lettek, ugyanakkor a flotta és a hadsereg fejlesztésére a kormány nem fordított elegendő figyelmet.


=== Taft és Roosevelt konfliktusa, Taft vereségeSzerkesztés ===
1910-ben a Republikánus Párt vereséget szenvedett a választásokon: a demokraták kerültek fölénybe. Taft egykori barátja, Theodore Roosevelt gyengeséggel vádolta Taftet, aki válaszként a „politikai emocionalizmus” vádjával vágott vissza, és neurotikusnak nevezte Rooseveltet. Elkeseredett harc tört ki közöttük: 1912-ben a chicagói republikánus elnökjelölő gyűlésen a többség Taft elnök mellett állt ki, erre Roosevelt hívei kivonultak 