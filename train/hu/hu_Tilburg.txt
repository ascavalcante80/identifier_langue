Tilburg város Hollandia déli részén, Észak-Brabant tartományban, Amszterdamtól mintegy 90 km-re délkeletre. Egyben a hasonló nevű alapfokú közigazgatási egység, azaz község székhelye, amihez még Berkel-Enschot és Udenhout települések tartoznak. Az 1960-as évekig ipari központ volt (a textiliparáról nevezetes), azóta inkább regionális központ lett, a szolgáltatóiparra és oktatási intézményekre koncentrálva. Egyetemi város. Tőle 10 km-re északra fekszik az Efteling Park szabadidőközpont, 10 km-re délre pedig a Hilvarenbeekpark nevű szafari park, szabadon sétáló oroszlánokkal.
206 000 fős lakosságával a 6. legnagyobb város Hollandiában. Goirle-val pedig egy 230 000 fős agglomerációt alkot. A lakosság mintegy 3/4 része holland, a maradék bevándorlók keveréke, legnagyobb arányban: török, marokkói, indonéz, közép-amerikai, 