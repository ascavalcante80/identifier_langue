A srávaka (szanszkrit) vagy Szávaka (páli) fogalmat a dzsainizmusban és a buddhizmusban használják, melynek általános jelentése "tanítvány". A dzsainizmusban a srávaka bármely világi dzsaina követőre vonatkozhat, emiatt a kifejezést magára a dzsaina közösségre is szokták alkalmazni. A buddhizmusban olykor Gautama Buddha bizonyos tanítványaira szokták használni a kifejezést. A tanítványok közössége a szangha.


== Buddhizmus ==
A nikája buddhizmusban a szávaka (férfi) vagy száviká (női) az, aki elfogadja:
Buddhát tanítójaként,
Buddha tanításait (a Dhamma),
Buddha magaviselettel kapcsolatos intelmeit (Öt fogadalom laikusoknak, Prátimoksa szerzeteseknek).
A mahájána szövegekben a srávakákat (vagy arhatokat) a bodhiszattvákkal (szanszkrit; páli: bodhiszatta) összefüggésben szokták használni.


=== Ki a tanítvány? ===
A páli kánonban a "tanítvány" a következő négy kategóriát jelentheti:
szerzetesek (páli: bhikkhu)
apácák (Pāli: bhikkhuni)
világi férfiak (Pāli: upászaka)
világi nők (Pāli: upásziká)
A buddhista szövegek az elért spirituális szinttől függően háromféle tanítványt különböztetnek meg:
"fő tanítvány" (páli: aggaszávaka; szanszkrit: agrasrávaka):
a páli kánonban a fő tanítványok Száriputta (páli; szanszkrit: Sáriputra) és Mahámoggallána (páli; szanszkrit: Maudgaljájana).
"nagy tanítvány" (páli: mahászávaka; szanszkrit: mahá-srávaka):
például Mahákasszapa (páli; szanszkrit: Mahákásjapa), Ánanda, Anuruddha és Mahákaccsána.
"közönséges tanítvány" (páli: pakatiszávaka; szanszkrit: prakrtisrávaka):
közönséges tanítványok, a tanítványok többsége, akik nem érték el még a szotápanna tudatszintet sem.


=== Árija-szávaka ===
A hagyományos páli szövegmagyarázatokban szerepel az árija-szávaka kifejezés, amely Buddha közvetlen tanítványaira vonatkozik.
A kánon olykor nyolcfajta tanítványt említ, amelyek négy párt alkotnak. A négy szint a következő:
folyamba-lépő (páli: szotápatti)
egyszer-visszatérő (páli: szakadágámitá)
nem-visszatérő (páli: anágámitá)
arahant (páli: arahatta)
Mind a négy szintnek megfelel egy-egy tanítvány: az, aki az ösvény szintjén halad (páli: magga); az, aki elérte a szint gyümölcsét (páli: phala). Az ösvényen utazó a maggattha és a gyümölcs elérője a phalattha.


=== "Legjelesebb" tanítványok ===
A AN 1.14 - "Etadaggavagga" szuttában Buddha 80 különböző kategóriát különböztet meg a legfőbb tanítványai között: 47 kategóriára osztja a szerzeteseket, 13-ra az apácákat és tíz-tízre a világi férfiakat és nőket.


== Dzsainizmus ==
A dzsainizmusban a srávaka (श्रावक) a világi dzsaina.


== Kapcsolódó szócikkek ==
Srávakabuddha
Srávakajána
Arhat


== Jegyzetek ==


== Bibliográfia ==
Acharya, Kala (2002). Buddhānusmṛti: A Glossary of Buddhist Terms. Mumbai, New Delhi:Somaiya Publications. ISBN 81-7039-246-2. - http://ccbs.ntu.edu.tw/DBLM/resource/ebooks/102946/102946.htm.
Bodhi, Bhikkhu (ford.) (2000). The Connected Discourses of the Buddha: A Translation of the Samyutta Nikaya. Boston: Wisdom Publications. ISBN 0-86171-331-1.
Bodhi, Bhikkhu (szerk.) (2005). In the Buddha's Words: An Anthology of Discourses from the Pāli Canon.Boston: Wisdom Pubs. ISBN 0-86171-491-1.
Buddhagósza, Bhadantācariya és Bhikkhu Ñāṇamoli (ford.) (1999). The Path of Purification: Visuddhimagga. Seattle, WA: BPS Pariyatti Editions. ISBN 1-928706-00-2.
Indaratana Maha Thera, Elgiriye (2002). Vandana: The Album of Pali Devotional Chanting and Hymns. Penang, Malaysia:Mahindarama Dhamma Publication. - http://www.buddhanet.net/pdf_file/vandana02.pdf.
Nyanaponika Thera, Hellmuth Hecker & Bhikkhu Bodhi (szerk.) (2003). Great Disciples of the Buddha: Their lives, their works, their legacy. Somerville, MA: Wisdom Publications. ISBN 0-86171-381-8.
Nyanatiloka Mahathera (4. kiadás, 1980). Buddhist Dictionary: Manual of Buddhist Terms and Doctrines. Kandy, Sri Lanka: Buddhist Publication Society . ISBN 955-24-0019-8 - http://www.budsas.org/ebud/bud-dict/dic_idx.htm.
Pali Text Society (PTS) (1921–1925). The Pali Text Society's Pali-English dictionary. London: Chipstead - http://dsal.uchicago.edu/dictionaries/pali/.
Prayudh Payutto (1986). Sangha: The Ideal World Community - Az 1986-os Világ Buddhista Szangha 4. Nemzetközi Kongresszusán elhangzott előadás, Bangkok - http://www.saigon.com/~anson/ebud/ebdha062.htm.
Thánisszaró Bhikkhu 