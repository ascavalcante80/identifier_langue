Az !Kung nyelv, ismert még !Xuun nyelvként, illetve Ju nyelvként is (!Kung nyelven: Ju) egy dialektuskontinuum, amit Namíbiában, Angolában, Botswanában és a Dél-afrikai Köztársaságban beszélnek.
A nyelv híres arról, hogy rengeteg ún. csettintőhangot tartalmaz, például a ! a nevében. Emellett a világ egyik legösszetettebb mással- és magánhangzókészlete jellemzi. A !Xuun szó kiejtéséhez először csettintőhang jön az x hang előtt (ami a skót vagy a német ch-ra emlékeztet), amit egy nazális u magánhangzó követ magas, növekvő tónusban.


== Beszélők száma ==
Az !Kung a harmadik legbeszéltebb koiszan nyelv, a nama és a szandawe nyelv után.
Nagyjából 15 000 beszélője van, de pontos adat nem áll rendelkezésre, mivel az !Kung nyelvet beszélők törzsek a különböző vidékeken vannak szétszóródva. Brenzinger 2011-ben 9 000 Namíbiában, 2 000 Botswanában, 3 700 a Dél-afrikai Köztársaságban és 1 000 beszélőt pedig Angolában számolt meg.
A 20. század közepének végéig az !'O!Kung és a Maligo dialektusok széleskörűen használatban volt Dél- és Nyugat-Angolában. Ám az !Kung beszélői az angolai polgárháború következtében Namíbiába (főleg a Caprivi-sávba) és a Dél-afrikai Köztársaságba menekültek. Botswana a Jul'hoan dialektust beszélőknek ad otthont.


== Változatok ==
Az ismertebb !Kung dialektusok a Jul'hoanszi, az Ekoka !Kung, az !'O!Kung és a ǂKxʼauǁʼein. Azonban még legalább tizenegy vagy tizenöt olyan nyelvjárás van még, amik nem érthetők kölcsönösen.
Az !Kung dialektusokat négy csoportba teszik, ebből kettő nagyon közel áll egymáshoz, ezek:
Nyugati !Kung: Nyugat-Angola, a Cunene, az Ovambo, a Cuito és a Cuando folyók mentén, de rengeteg menekült beszéli már Namíbiában is:

!'O!Kung
Maligo

Középnyugati !Kung: Namíbia, az Ovambo folyó és az angolai határ ment