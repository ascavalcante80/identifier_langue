Vientián (idegen átírással Vientiane, kiejtve /vjɛnˈtjɑːn/, helyi nevén Viangcsan, kiejtve /wiəŋ-ʤan/) a Laoszi Népi Demokratikus Köztársaság fővárosa, legnagyobb városa, kulturális és gazdasági központja.


== FekvéseSzerkesztés ==
A Mekong bal partján, Észak-Laosz egyetlen termékeny síkságán terül el.


== ÉghajlataSzerkesztés ==
Éghajlata trópusi monszun, emiatt az esős és a száraz évszak szabályosan váltakozik.


== Nevének eredeteSzerkesztés ==
A város nevének eredetére két nézet is van. Az egyik szerint a páli nyelvből ered, és jelentése „a király szantálfa erdeje”. A másik nézet szerint Vientián eredeti neve (Viangcsan) azt jelenti, hogy „a hold városa”.


== TörténeteSzerkesztés ==
Vientián alapításának pontos idejét nem ismerjük, de valószínű, hogy a khmer uralom alatt létezett itt egy település egy hindu templommal, amely a mai Pha That Luang helyén lehetett. A 11. és a 12. század folyamán érkeztek meg a thai és lao törzsek Délkelet-Ázsiába Dél-Kína területéről, és kiszorították a khmer lakosságot, amelynek a helyét a laók vették át.
1354-ben Fa Ngum megalapította a Lan Xang királyságot, amelyben fontos helyet kapott Vientián, de fővárossá csak 1563-ban Setthathirath király léptette elő. 1707-ben szétesett a Lan Xang királyság és Vientián önálló királyság lett. 1779-ben Sziám elfoglata és függésbe került.
Anouvong király föllázadt a sziámi uralom ellen, de a lázadást leverték 1827-ben. 1893-ban Francia Indokína része lett, és 1899-ben a francia védnökség alatt álló Laosz fővárosa lett.
1954-ben a független Laoszi Királyság fővárosa, majd a 20 éves polgárháborút követően a Laoszi Népi Demokratikus Köztársaság fővárosa lett.


== KözigazgatásSzerkesztés ==
A laoszi főváros Vientián prefektúrában található (kampheng nakhon Vientián). Ezt 1989-ben választották le a Vientián tartományról.
Ezenkívül a várost hat körzetre osztották fel:
Chantabuly
Hadxaifong
Sikhottabong
Sisattanak
Xaysetha


== LátnivalókSzerkesztés ==
Vientián látnivalóinak a többsége a gyarmatosítás előtti korszakból származik, és a helyi építészeti stílusban épült. Híres látnivalók:
Pha That Luang, az aranyozott buddhista templom, amely a város és az ország jelképe, utóbbi címerén is megtalálható.
Haw Phra Kaew
Nemzeti Múzeum
Patuxay (Függetlenségi emlékmű)
Talat Sao piac
That Dam
Wat Ong Teu Mahawihan
Wa