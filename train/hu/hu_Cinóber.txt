A cinóber egy világospiros festékanyag, illetve annak színének neve.


== A festék ásványi anyaga ==
A festék ásványa a cinnabarit, higany-szulfid, melyet ősidők óta ismer az emberiség, és festékként már a kis-ázsiai Çatalhöyükben is megtalálták.
Számos helyen előfordul. Mint szulfidásvány, a magmás utókristályosodás idején keletkezik. A Kárpát-medencében szinte minden ércbányánkban megtalálható volt belőle több-kevesebb.


== Történelmi felhasználása ==

A kultúrterületek gyakori ásványaként sokféle néven is szerepelt: például kínai vörös, pompeji vörös, vagy spanyolvörös, római vörös. Ezzel a festékkel színezték a pecsétviaszt, ezért a neve pecsétvörös is volt. A címertanban a cinóber vöröse önálló heraldikai szín.
Az iskolai gombfesték is cinóberpiros. Ma a festékiparban a cinóberpiros szabványelnevezés.


== Jegy