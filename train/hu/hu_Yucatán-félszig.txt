A Yucatán-félsziget Közép-Amerikában, Mexikó délkeleti részén elhelyezkedő földnyelv, amely a Karib-tengert (a Hondurasi-öbölt) választja el a Mexikói-öböltől. Legészakibb pontja a Cabo Catoche. Gyakran sújtják hurrikánok.
Itt volt a maja civilizáció központja. Olyan maja városromokat csodálhatunk itt meg, mint Tikal, Calakmul, Uxmal, vagy Chichén Itzá.
A Yucatán-félsziget nagyrészt lapos, trópusi terület buja dzsungelekkel, a déli részen esőerdőkkel. A keleti part mentén a világ második legnagyobb egybefüggő korallzátonya határolja, és itt található a világ egyik legnagyobb atollja is, a Banco Chinchorro.
A félsziget számos óriási lagúnát, mangrove mocsarat foglal magába, állat- és növényvilága egyedülálló.
A félsziget egyik legérdekesebb jellegzetessége a karsztos kőzetből kialakult több száz cenote. Ezek az édesvízzel telt, 4-5 méter mélytől 50-60 méter mélységig beomlott kör alakú barlangok. A dinoszauruszok kihalásának fő okaként megjelölt Chicxulub-krátert is ezek segítségéve