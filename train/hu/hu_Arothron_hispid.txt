Az Arothron hispidus a csontos halak (Osteichthyes) főosztályának a sugarasúszójú halak (Actinopterygii) osztályába, ezen belül a gömbhalalakúak (Tetraodontiformes) rendjébe és a gömbhalfélék (Tetraodontidae) családjába tartozó faj.


== Előfordulása ==
Az Arothron hispidus előfordulási területe az Indiai- és a Csendes-óceánokban van. A Vörös-tengertől és Kelet-Afrikától kezdve, északon Japánon és Hawaiion, míg délen a Lord Howe-szigetcsoporton és Húsvét-szigeten keresztül, egészen Alsó-Kaliforniáig (Baja California) és Panamáig sokfelé megtalálható.


== Megjelenése ==
Az eddig kifogott legnagyobb példány 50 centiméteres és 2 kilogrammos volt. A hátúszóján 10-11 sugár, és a has alatti úszóján ugyanennyi sugár van. A hátának színezete általában zöldes-barna; oldalain és farokúszóján számos fehér pont látható. A hasán fehér sávok vannak. Az oldalvonala hajlított. Testét a szája és a faroktöve kivételévek, kis tüskék borítják. Mindkét orrlyukában 2-2 húsos nyúlvány lóg ki. Vészhelyzetben képes behúzni a kopoltyúit.


== Életmódja ==
Trópusi tengeri és brakkvízi halfaj, mely 1-50 méteres mélységek között él a korallszirtek környékén. A 25 Celsius-fokos vízhőmérsékletet kedveli. Nem vándorol, viszont a korallzátonyok szélén él és néha a lagúnákba és folyótorkolatokba is beúszik. Ha nincsenek sziklás helyek, akkor a moszattal és tengerifűvel (Zostera) benőtt homokos tengerfenék is megfelel. Általában magányos és területvédő. Tápláléka különböző virágállatokból, szivacsokból, előgerinchúrosokból, puhatestűekből, csőférgekből, rákokból, tüskésbőrűekből és törmelékből tevődik össze.


== Szaporodása ==
Ikrák által szaporodik.


== Felhasználása ==
Az Arothron hispidusnak, csak kismértékű a halászata. Főleg az akváriumok számára fognak be belőle. Emberi fogyasztásra nem alkalmas, mivel mérgező.


== Képek ==


== Források ==
Arothron hispidus (Linnaeus, 1758) FishBase
Myers, R.F., 1991. Micronesian reef fishes. Second Ed. Coral Graphics, Barrigada, Guam. 298 p.
Linnaeus, C. 1758. Systema Naturae per regna tria naturæ, secundum classes, ordines, genera, species, cum characteribus, differentiis, synonymis, locis, Tomus I. Editio decima, reformata. Holmiæ: impens