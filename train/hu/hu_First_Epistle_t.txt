Pál első levele a korinthosziakhoz a Biblia újszövetségi iratainak részét képező levél.
A levél feltehetőleg Kr. u. 51-52. körül keletkezett görög nyelvű ókeresztény irat, az újszövetségi kánonban az apostoli levelek egyike.


== A levél címzése, szerző ==
A levél szerzője minden bizonnyal Pál apostol, aki Efezusban irta .


== A levél tartalma ==
A levél tárgyalt témái az egyházszakadásoktól való intés, az anyagiasság, a paráznaság elkerülésére való intés, a gyülekezet viselkedése, a karizmatikus lelki ajándékok túlzott felértékelése és túlzott előnyben részesítésének helytelenítése, szokásokhoz korábbi, vallási gyakorlatokhoz való helyes viszonyulásig, a legkülönfélébb témákat érinti.
Irodalmi stílusában a logika, szarkazmus, kérlelés, feddés, költészet, elbeszélés egyaránt megtalálható.


=== A levél szerkezete ===
I. Üdvözlés (1,1 – 1,9)
II. Utalás a Khloé embereitől kapott információkra (1,10 – 6,20)
1.-3. Intés az emberek, tanítók melletti pártoskodás, szakadások miatt "én Pálé vagyok, én meg Apollósé"
2. a megfeszített Krisztus hirdetése
5. a paráznaság (házasságon kívüli szexuális kapcsolat, vagy tevékenység) gyülekezeten belül való tolerálásának bírálata (5,1 – 5,13)
6. a pereskedés gyülekezeten belül való jelenlétének bírálata (6,1 – 6,11)
A paráznaság kerülésére való buzdítás (6,12 – 6,20)

III. Válaszok a Korinthusi egyházat érintő gyakorlati kérdésekre (7,1 – 16,9)
7.Házasság, válás (7,1-24)
Hajadonság (7,25-40)

8. Bálványáldozati hús evése, tolerancia, mások lelkiismeretének tiszteletben tartása (8,-8,11)
10. Bálványáldozat és Isten (10,1-22)
Bálványáldozat és másokhoz való viszony (10,23 -1 1,1)

11.Istentisztelet (11,2 – 11,34)
Külsőségekre vonatkozó hagyományok jelentőségének elvetése (asszonyok fejének befedése stb.) (11,2-16)
Az úrvacsora, és az egyház (a testvérek közösségének) megbecsülésére, szegénysegítésre való intés (11,17-34)

12. Különféle lelki ajándékok. (12,1 – 12-11)
Az egyház Krisztus teste, a tagok a „test részei”, melyeknek kölcsönösen szükségük van egymásra (12,12-30)

13. A szeretet, mint legfontosabb lelki ajándék előnyben részesítésre való buzdítás a karizmatikus lelki ajándékokkal szemben, kiemelten a nyelvekenszólással szemben. (13.1-13.8) - A szeretet himnusza

"Ha embereknek vagy angyaloknak nyelvén szólok is,
szeretet pedig nincsen én bennem, olyanná lettem,
mint zengő ércz vagy a pengő czimbalom...
A szeretet  hosszútűrő, kegyes, a szeretet
nem irigykedik, a szeretet nem kérkedik,
nem fuvalkodik fel...Mindent elfedez,
mindent hiszen, mindent remél,
mindent eltűr. A szeretet soha el nem múlik...
Most azért megmarad a hit, remény, szeretet, e
három: ezek között pedig  legnagyobb a szeretet"
(A Szeretet himnusza - részlet)

15. A test feltámadása (15,1 – 58)
16. Az adakozás rendje (16,1 – 9)
IV. Befejező rész, Záró üdvözlések (16,10 – 16.24)


== Földrajzi és kulturális háttérinformációk ==


=== Korinthosz ===
Korinthosz (latinos-magyarosan Korinthus) a görög félsziget legjelentősebb városa. Ennek legfőbb oka kedvező földrajzi fekvésében rejlett. Intenzív kereskedelmi tevékenység központjaként vonzotta a kereskedőket, befektetőket, valamint, hozzájárult az ipar fellendüléséhez is. Korinthosz kikötőváros volt. Az antik kultúrának megfelelően, a vallási, kulturális, gazdasági élet központja a fórum volt. Hellenista város volt, melyben több különféle s