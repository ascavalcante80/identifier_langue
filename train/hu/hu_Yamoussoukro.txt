Yamoussoukro Elefántcsontpart fővárosa 1983 óta. Az előző fővárosok Grand-Bassam, Bingerville és Abidjan voltak, Abidjan ma is a legfontosabb gazdasági központ. Eredetileg egy falu volt, ahol az elefántcsontparti függetlenség atyja, Félix Houphouët-Boigny született. Az erősen ambiciózus Boigny számos tekintetben a maga képére akarta formálni az országot és ezért hatalmas pénzek árán, a lakosság számára nem csekély megterheléssel alakította át Yamoussoukrót várossá és tette ország fővárosává.


== Földrajz ==
A Guineai-küszöböt átszelő Bandama folyótól 20 km-re keletre, a tengertől légvonalban 200 km-re, az esőerdő és a facsoportokkal tarkított nedves szavanna határvonalán fekszik. Tengerszint feletti magassága 208 méter.


=== Éghajlat ===
Éghajlatának jellemzője az egyenletes, fülledt hőség, és az 1200 mm körüli csapadék. Az évi középhőmérséklet 27 °C.


== Története ==
A franciák mintagyarmataként ismert Elefántcsontpart közigazgatását 1870-1893 között Grand Bassamból, majd 1893-1894-ben Bingervilleből irányították.
1934-ben pedig Abidjan kikötőváros vette át a gyarmati székhely szerepét.
1960-ban függetlenné vált Elefántcsontpart később is megőrizte jó kapcsolatait a volt anyaországgal, és szabad utat engedve a külföl