Timor sziget Délkelet-Ázsiában, a Kis-Szunda-szigetvilágban, a Timor-tengertől északra. Területe 30 777 km², lakossága 3,18 millió fő volt 2014-ben.
Politikailag a sziget keleti része Kelet-Timorhoz, nyugati része Indonéziához tartozik, annak Kelet Nusa Tenggara (Nusa Tenggara Timur) tartományához. A sziget indonéz részének legnagyobb települése Kupang (349 ezer fő - 2011-ben), Kelet-Timoré Dili (194 ezer fő - 2010-ben).


== Etnikai, vallási, nyelvi megoszlás ==

A hivatalos nyelv Kelet-Timoron a tetum és a portugál, míg Nyugat-Timoron az indonéz. Az antropológusok mintegy tizenegy különböző etnikai-nyelvi csoportot azonosítottak a szigeten.
A teljes szigeten a kereszténység az uralkodó vallás, amelynek kb. a lakosság 90%-a a híve. Ebből a római katolikusok vannak többségben a sziget mindkét felén.


== Történelem ==
Timor szigetét a portugálok 1520-ban fedezték fel, és 1633-ban hozták létre ott első gyarmatukat. A hollandokkal folyó évszázados viszálykodásnak az 1859-es lisszaboni szerződés vetett véget, amely a sziget keleti részét a portugáloknak juttatta. 1942 és 1945 között Indonéziával együtt a sziget is japán megszállás alatt állt. 1945. augusztus 17-én Indonézia kikiáltotta függetlenségét Hollandiától, a Kelet-Timorra visszatért portugálok viszont brutálisan leverték az önállóságot követelő lakosság felkelését. 1973-ban a sziget keleti része Portugália autonóm tartománya lett. 1975 augusztusában polgárháború robbant ki a teljes függetlenség hívei és az indonézbarátok között. A Kelet-timori Demokratikus Népi Köztársaság függetlenségét 1975. november 28-án kiáltották ki. Alig egy héttel később, december 7-én Indonézia megszállta a keleti szigetrészt, a kormány 6000 „önkéntest” küldött a vele rokonszenvezők támogatására. 1976 júliusában Indonézia 27. tartományává nyilvánították azt. Az ENSZ nem ismerte el Kelet-Timor bekebelezését. Az 1999. augusztus 30-án megtartott népszavazáson a timoriak többsége a füg