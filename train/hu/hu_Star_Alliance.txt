A Star Alliance (angol; „csillagszövetség”) a világ legnagyobb, légitársaságokat tömörítő szövetsége. 1997. május 14-én alapították. Létrehozása – elsősorban mérete miatt – mérföldkőnek számít a légiközlekedés történetében. Megalakulása hamarosan rivális szerveződések létrejöttét váltotta ki, amelyek közül a legfontosabbak a Oneworld és a SkyTeam.
A szövetség tagjai többek között az alábbi területeken kooperálnak egymással:
a törzsutasprogramok integrációja, amely egységesíti a különböző légitársaságoknál gyűjthető és beváltható bónuszmérföldek rendszerét;
a kiemelt státuszt élvező törzsutasok igénybe vehetik bármely tag légitársaság megfelelő törzsutasváróját;
menetrendek összehangolása;
világ körüli és egyéb kombinált utakra vonatkozó árkedvezmények;
az utaskiszolgálási folyamatok harmonizálása;
közös információtechnológiai platform kidolgozása.
A Star Alliance ma naponta 16 930 járatot indít a világ 152 országának 842 légikötőjébe, miután a South African Airways és a Swiss International csatlakozott a szövetséghez 2006 áprilisában. Ezek a számok magukba foglalják az új US Airways adatait is, amely 2005 májusában olvadt össze az America West nevű légitársasággal. A Star Alliance bevételi utaskilométerre (RPK – revenue passenger kilometers) vetített piaci részesedése 28% (az US Airways-America West Airlines ideszámításával).
A szövetség 2004-ben kidolgozta „regionális“ koncepcióját, amivel az egyedi piacokon történő részesedés növelését célozzák meg regionális légitársaságokkal kooperálva. Innentől különbséget tesz teljes jogú és regionális tagok között. A regionális tagsághoz legalább egy teljes jogú tag támogatása szükséges.
A Star Alliance-t 2005-ben három éven belül már másodjára tüntették ki a világ legjobb légiszövetségének járó World Airline Awarddal.


== Története ==
1997 – Az alapító légitársaságok: Air Canada, United Airlines, Lufthansa, Scandinavian Airlines és Thai Airways International. A Varig még ebben az évben csatlakozik a szövetséghez.
1999 – Új tagok: Ansett Australia, All Nippon Airways és Air New Zealand.
2000 – A Singapore Airlines, a bmi (British Midland), a Mexicana, az Austrian Airlines, a Tyrolean és a Lauda Air belép a szövetségbe.
2001 – Az Ansett Australia csődbe jut, miután az Air New Zealand kivásárolja a News Corporation Ansett-beli részesedését.
2003 – Új tagok: Asiana Airlines, LOT Polish Airlines és Spanair.
2004 – Az US Airways csatlakozik. A Mexicana nem hosszabbítja meg tagságát és 2008 áprilisában csatlakozási szerződést indít a Oneworld légiszövetséggel. Az Adria Airways, a Croatia Airlines, és a Blue1 a szövetség regionális tagjai lesznek.
2005 – A TAP Portugal csatlakozik. Az America West Airlines megvásárolja az US Airwayst, majd a két cég US Airways néven összeolvad és csatlakozik a szövetséghez.
2006 – A Swiss International Air Lines és a South African Airways belép a szövetségbe. A Shanghai Airlines és az Air China meghívást kap a csatlakozásra. A Turkish Airlines december elején benyújtja csatlakozási kérelmét, amelyet a szövetség elfogad.
2007 – A Varig január 31-ikével kilép a szövetségből.
2009 - A Continental Airlines október 24-én repül utoljára mint SkyTeam-tag, mivel egy céggé vált a Star Alliance szövetség tagjával, a United légitársasággal.


== Tagok ==


=== Teljes jogú tagok és leányvállalataik ===
Sablon:Note labelAlapító tag.Sablon:Note labelAirlines operating under the Air Canada Express, Air New Zealand Link, Lufthansa Regional, Tyrolean Airways and United Express brands are not necessarily members of Star Alliance. However, flights are operated on behalf of the respective member airlines, carry their designator code and are Star Alliance flights.Sablon:Note labelA Deutsche Lufthansa AG tulajdonában álló Lufthansa Regional tagjai.Sablon:Note labelAir Canada Express flights are operated by Air Georgian, EVAS Air, Jazz Aviation, Sky Regional Airlines.Sablon:Note label Air India Regional flights are operated by Alliance Ai