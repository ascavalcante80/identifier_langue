Az aphélium (néha helytelen átírással afélium, mivel az ap+hélium összetételéről van szó, f-fel ejteni hibás) vagy naptávolpont egy heliocentrikus pályán keringő égitest pályájának azt a pontját jelenti, amely a Naptól a legtávolabb esik. Az egyik apszispont. Ellentéte (a pálya Naphoz legközelebbi pontja) a perihélium. Az aphéliumtávolság és a perihéliumtávolság különbsége annál nagyobb, minél nagyobb a pálya excentricitása; ennek megfelelően az üstökösökre általában jellemző a nagy különbség. Az aphéliumban a legkisebb az égitest pályasebessége is.


== A Föld aphéliuma ==
A Föld napközelpontja 147,1 millió km-re, naptávolpontja 152,1 millió km-re található a Naptól.
Különbséget kell tennünk a Föld-Hold rendszer közös tömegközéppontja illetve a Föld középpontja Naptól legtávolabbi pozíciója között. Ez utóbbi a Föld-Hold Kepleri pályája július 5-i aphéliumától ±2 nappal térhet el, egyrészt a Hold pillanatnyi helyzete, másrészt a szökőévi nap eltolódás miatt.


== J