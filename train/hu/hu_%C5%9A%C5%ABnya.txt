A súnjata, (szanszkrit: शून्यता; páli: suññatā; magyar fordítása üresség) egy buddhista koncepció, amely - az elméleti szövegkörnyezettől függően - több féle jelentéssel bír. A théravada buddhizmusban a súnjata gyakran utal a tapasztalás öt halmazának nem-én (páli: anatta, szanszkrit: anātman) természetére és a hat érző birodalomra. A súnjata kifejezés szintén jelölhet egy meditatív állapotot vagy élményt.
A 14. Dalai Láma elmondása szerint (gelug iskola):


== Az elnevezés eredete ==
A szó az indoeurópai alapnyelv k̑eu- tővéből ered, amely azt jelenti, hogy 'felduzzad' vagy 'megnő'. A sunya szó töve a svi, mely azt jelenti "felfúvódott", amihez hozzá jön a -ta "-ség", innen jön az "üregesség, A "súnjata" (szanszkrit) egy főnévi alak, amely a śūnya vagy śhūnya - "nulla, semmi" - melléknévből képződik -ta raggal. Innen jön az, hogy magyarul a "súnjatát" "ürességnek" fordítjuk.


== A koncepció kialakulása ==
A régmúltban több filozófiai iskola illetve nézet (szanszkrit: siddhānta) is kialakult a buddhizmuson belül az üresség pontos filozófiai jelentésének magyarázata közeben.
A történelmi Buddha ideje után az ürességet tovább fejlesztette Nágárdzsuna és a madhjamaka iskola, amely egy korai mahájána iskola volt. Az üresség ("pozitív" értelemben) a buddha-természetét leíró művek fontos témája 