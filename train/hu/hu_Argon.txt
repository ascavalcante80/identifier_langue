Az argon a levegőnél nehezebb, színtelen, szagtalan nemesgáz, rendszáma 18, vegyjele: Ar. A Föld légkörének 0,93%-át alkotja, ezzel a légkörben előforduló harmadik leggyakoribb gáz. Legfontosabb kémiai tulajdonsága csekély reakcióképessége (inert). Ez a tulajdonsága teszi az argont ideális védőgázzá például a fémkohászatban és az ívhegesztésben szokásos hőmérsékleti értékek esetében. Neve a görög „argosz” szóból származik, jelentése „tétlen”. A név alacsony reakciókészségére utal.
Az argon nagy nyomásra az ideális gáztörvénynek ellentmondóan „reálisan” viselkedik. Ennek többek között az a következménye, hogy egy 200 baros gázpalack kb. 7%-kal több argont tartalmaz, mint amennyi az ideális gáztörvény alapján várható lenne.
Az argon nem mérgező, mégis – a nitrogénhez hasonlóan – kiszorítja a levegőből a légzéshez szükséges oxigént és fulladást okozhat. Mivel nehezebb, mint a levegő, a talaj közelében és mélyedésekben koncentrálódhat.


== Felhasználási területei ==

Az argon és az argontartalmú hegesztési védőgáz-keverékek legfontosabb felhasználási területe a fémfeldolgozó iparban alkalmazott védőgázos hegesztési, illetve plazmatechnológiák. E technológiáknál rendkívül fontos az ívfény és a fémolvadék környezeti atmoszférától (levegőtől) való védelme, elválasztása, amit védőgázok biztosítanak.
Főbb területek:
Kohászat: fémolvadékok öblítésére, ötvözetlen acélok AWI hegesztésére
Hegesztés- és vágástechnika: plazmahegesztéshez és -vágáshoz védőgázként
Búvárkodás: Száraz ruhák töltésére, remek hőszigetelő képessége miatt
Építkezés: Hőszigetelt üveg készítésénél a két üvegréteg közé
Élelmiszeriparban: Csomagológázként, kódja: E 938
Reklám/dekoráció: Fénycsövek töltésére. Az argonnal töltött neoncső kék színnel világít.


== Fizikai tulajdonságai ==
Moláris tömeg (g/mol): 39,9
Állapot 20 °C-on: gáz halmazállapotú
Levegőre vonatkoztatott sűrűség / Relatív sűrűség gázfázisban (levegő = 1): 1,38
Kritikus pont hőmérséklet: −122 °C
nyomás: 49,1 bar

Forráspont szublimációs hőmérséklet 1,013 baron: −186 °C
Olvadáspont hármaspont: -189 °C
Oldhatóság vízben, 20 °C, 1 bar: 61 mg/l


== Kémiai tulajdonságai, vegyületei ==
Egyatomos szerkezetű nemesgáz, nem vagy alig lép reakcióba más elemekkel vagy vegyületekkel. Az argon ismert vegyülete az argon-fluorohidrid (HArF), ezt elsőként a Helsinki Egyetemen állították elő Finnországban, 2000 augusztusában.


== Története ==
Nevének eredete a görög argosz, jelentése: tétlen; utalással arra, hogy más anyagokkal nem lép reakcióba.
Előfordulását a levegőben már Henry Cavendish is feltételezte 1785-ben. Az argont 1894-ben fedezte fel Lord Rayleigh és William Ramsay. Kísérletükben kivonták az oxigént és a nitrogént a levegő egy mintájából. Azt tapasztalták, hogy a nitrogénvegyületekből nyerhető nitr