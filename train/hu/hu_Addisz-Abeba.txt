Addisz-Abeba Etiópia egyik külön szövetségi államának is számító fővárosa, az Afrikai Unió székhelye. A 2500 m-es tengerszint feletti magasságban az északi szélesség 9,03°-nál és keleti hosszúság 38,74°-nál elhelyezkedő városban 80 különböző nyelveket beszélő népcsoport lakik, van keresztény, muszlim és zsidó közössége is. Nevének jelentése „új virág”.
Afrika legmagasabban fekvő fővárosa.


== Éghajlat ==


== Történelem ==
Az 1886-ban II. Menelik császár által alapított város helyét felesége, Taitu etióp császárné választotta ki. Ma népessége 8%-kal nő évente és az agglomerációval együtt eléri a 7 milliót. A Mount Entoto lábánál fekvő város egyeteme, a korábbi I. Hailé Szelasszié Egyetem, a névadó császártól kapta az 1889-ben épített palotát, és abban működik 1961 óta.


== Népesség ==
A város népessége a 2007-es népszámlálás alapján 2 738 248 fő, ennek 47,6%-a férfi, 52,4%-a nő.
A legnagyobb népcsoport, az amhara 47,1%-kal, de az omoro (19,5%), a guragie (16,3%) és a tigray (6,2%), silte (3%), gamo (1,7%) népek is jelentős számban képviselik magukat.
A lakosság legnagyobb része, 74,7%-a az Etióp Ortodox Egyház tagja, rajtuk kívül muszlimok (16,2%) és protestánsok (7,8%) élnek nagyobb számban a városban.


== Látnivalók ==
Mercato: A város legnagyobb piaca. Helyi művészek állítják ki itt műalkotásaikat.
Addisz-Abeba egyetem: I. Hailé Szelasszié császár palotája volt az épület. Itt található a 3 millió éves Lucy koponya.
Menelik-Mauzóleum: Itt található a császár néhány használati tárgya.
Szent György-katedrális: itt koronázták Hailé Szelasszié császárt.
Szentháromság (Szelasszié) katedrális


== Gazdaság ==
A város az ország szívében fekszik, ezért is az ország egyik legnagyobb kereskedelmi központja.


== Közlekedés ==
A városban található egy rept