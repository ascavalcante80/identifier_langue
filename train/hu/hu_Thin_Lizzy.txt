A Thin Lizzy egy ír hard rock zenekar, mely 1969-ben alakult Dublinban. 1984-es feloszlásukig az együttest a basszusgitáros, énekes Phil Lynott vezette, aki egymaga írta szinte az összes Thin Lizzy dalt. Zenéjük számos hatást ötvözött, mint a country, a tradicionális ír népzene és a pszichedelikus rock, de általánosságban a hard rock vagy heavy metal zenekarok közé sorolják őket.
1976-os Jailbreak albumuk Angliában és az Amerikai Egyesült Államokban is aranylemez lett, az 1978-as Live and Dangerous koncertalbum pedig platina státuszt ért el Angliában. Legismertebb dalaik a "Whiskey in the Jar", a "Jailbreak" és a "The Boys Are Back in Town", melyeket világszerte a mai napig játszanak a rádiók.
A Thin Lizzy 1983-ig készített lemezeket. A zenekar feloszlása után a frontember Phil Lynott egyre inkább a drogok és az alkohol rabja lett. 1985 karácsonyán súlyos veseelégtelenséggel és májgyulladással szállították kórházba. 1986. január 4-én hunyt el 36 évesen.
A zenekar 1983-as utolsó felállása 1996-ban alakult újjá. Phil Lynott helyén Marco Mendoza lett a basszusgitáros, az énekesi feladatokat a korábban csak gitározó John Sykes vette át. A felállás azóta többször változott, de pár év szünetet leszámítva folyamatosan koncerteznek.


== Albumok ==
1971 - Thin Lizzy
1972 - Shades of a Blue Orphanage
1973 - Vagabonds of the Western World
1