Évszázadok: 19. század – 20. század – 21. század
Évtizedek: 1860-as évek – 1870-es évek – 1880-as évek – 1890-es évek – 1900-as évek – 1910-es évek – 1920-as évek – 1930-as évek – 1940-es évek – 1950-es évek – 1960-as évek
Évek: 1910 – 1911 – 1912 – 1913 – 1914 – 1915 – 1916 – 1917 – 1918 – 1919 – 1920


== Események ==


=== Határozott dátumú események ===
február 3. – Szarajevóban kivégzik Ferenc Ferdinánd három halálra ítélt gyilkosát (Cabrinovics, Jovanovics, Ilics).
február 4. – Németország hadi területté nyilvánítja az Anglia körüli tengereket; a Mazuri tavaknál zajló „téli csata” újabb német sikere az oroszok felett (február 4–22.).
február 5. – Párizsban az angliai, franciaországi és oroszországi cseh és szlovák szervezetek tanácskozást tartanak a csehszlovák államalapítás programjáról. (Az amerikai szervezetek nem csatlakoznak a kezdeményezéshez.)
február 18. – Németország megkezdi az Anglia elleni tengeralattjáró-háborút. (A német flotta vezérkari főnöke – a császári jóváhagyás birtokában – az Anglia és Írország körüli vizeket hadiövezetnek minősítette, s bejelentette, hogy minden szövetséges kereskedelmi hajót megtámadnak.)
február 19. – Az angol és a francia hadihajók elkezdik lőni a Dardanellák külső erődjeit, illetve megszállják a tengerszorossal szemben fekvő két szigetet, Lemnoszt és Tenedoszt, hogy azokon flottabázist alakítsanak ki.
március 1. – Elindul az első autóbuszjárat a fővárosban (1917 és 1921 között szünetelt az autóbusz-közlekedés).
március 4. – Az orosz kormány memorandumot juttat el szövetségeseihez, amelyben azt kívánta, hogy ismerjék el a Dardanellákra vonatkozó orosz igényt. (Néhány nappal később ez meg is történt. Rekompenzációként a cár az Oroszországgal nem határos török birtokok majdani sorsát az angolok és a franciák kezébe helyezte.)
március 13. – Hatvanhatodik életévében elhalálozik Szergej Witte, az Orosz Birodalom első miniszterelnöke.
március 18. – Kezdetét veszi a Dardanellák elleni angol–francia flottatámadás. (A szövetséges haditengerészeti erők megkísérelték áttörni a szűk tengerszoroson, de kudarcot vallottak.)
március 22. – A galíciai Przemyśl védői – miután az élelmiszer- és lőszerkészletek elfogytak, és az erődöket felrobbantották – feladják a várat. (A zömében magyarokból álló védősereg – 9 tábornok, 93 törzs- és 2 500 főtiszt, valamint 117 000 katona, közel 120 000 fő – orosz hadifogságba került. A foglyok elszállítása a cári birodalom belsejébe április 8-áig tartott.)
április 3. – A 28. (prágai) gyalogezred harc nélkül megadja magát az oroszoknak. (Ferenc József április 17-én feloszlatja az ezredet. Az eset nyomán csehellenes kampány kezdődik az egész Monarchiában.)
április 13. – Oroszországi csehek és szlovákok memorandumban kérik Szergej Szazonov külügyminisztertől egy cseh hadsereg felállítását.
április 22. – A németek a nyugati fronton, Ypres térségében először használnak nagyobb mennyiségben harci gázokat.
április 25. – Kezdetét veszi a szövetségesek Dardanellák elleni szárazföldi akciója.
április 26. – Az antanthatalmak és Olaszország szerződése a hadba lépésről. (A szerződésben jelentős délszláv területeket – Isztria, adriai-tengeri szigetek, Dalmácia egy része – ígérnek Olaszországnak, ha csatlakozik hozzájuk.)
április 27. – Torpedótalálat következtében elsüllyed a francia flotta egyik büszkesége, a Léon Gambetta páncélos cirkáló.
május 1.
Egy német tengeralattjáró elsüllyeszti az amerikai Gulflight nevű tankert, mely nagy nemzetközi felháborodást váltott ki.
Londonban Jugoszláv Bizottság alakul a Monarchiából emigrált délszláv politikusokból Ante Trumbić vezetésével. (Az antanthoz intézett memorandumukban célul az összes délszláv terület föderatív államban való egyesítését jelölik meg. Elképzelésük eltér a szerb kormányétól, amely centralizált délszláv államot akar létrehozni szerb vezetéssel.)

május 2. – A központi hatalmak Gorlicénél és Tarnównál áttörik az orosz frontot.
május 4. – Olaszország formailag is felmondja a Hármas szövetséget.
május 7. – Az RMS Lusitania utasszállító hajót megtorpedózza egy német U20-as tengeralattjáró és 18 perc alatt elsüllyed. (Az áldozatok száma 1201 fő volt.)
május 10. – Az első Zeppelin-támadás London ellen.
május 21. – Letartóztatják Karel Kramář képviselőt és Josef Scheinert, a Cseh Sokol egyesület elnökét, a titkos bizottság (maffia) tagjait. (Scheinert két hónappal később szabadon engedik. Kramář – és több társa – ellen 1916-ban per indult, melyben halálra ítélték oroszországi kapcsolatai miatt – bár a „Szláv Birodalomra” vonatkozó terve nem tudódott ki –, de 1917. július 2-án – amikor összesen 719 cseh elítélt került szabadlábra – amnesztiával szabadult.)
május 23. – Olaszország – a londoni paktum értelmében, az Antant oldalán belép az I. világháborúba és – hadat üzen az Osztrák–Magyar Monarchiának.
június 2. – Kiderül, hogy az RMS Lusitania illegális fegyvereket szállított, amik a torpedótalálat következtében felrobbantak, ezért süllyedt el olyan gyorsan a hajó.
június 3. – A szövetséges német és osztrák–magyar csapatok visszafoglalják Przemyślt.
június 6. – Tomáš Masaryk Husz János máglyahalálának 500. évfordulóján előadást tart Genfben, először követelve nyilvánosan az önálló csehszlovák állam megteremtését.
június 11. – Szerb csapatok bevonulnak Tiranába.
június 22. – A szövetséges német és osztrák–magyar erők visszafoglalják az orosz kézen lévő Lemberget.
június 23. – Az olasz fronton megkezdődik az első isonzói csata, amelyet 1917. november 19-éig további tizenegy ütközet követ.
július 18. – A 2. isonzói csata kezdete. (A harcok augusztus 10-ig folytatódnak.)
augusztus 5. – A németek elfoglalják Varsót.
augusztus 20. – Olaszország hadat üzen Törökországnak.
augusztus 26. – A német erők kezére kerül Breszt-Litovszk, Kurland és Litvánia egésze.
szeptember 3. – Edvard Beneš Svájcba emigrál. (A prágai titkos bizottság vezetését Přemysl Šámal veszi át.)
szeptember 6. – Szövetségesi szerződést írt alá Bulgária a központi hatalmakkal.
szeptember 30. – Antantcsapatok szállnak partra Szalonikiben.
október 5. – Angol-francia partraszállás Szalonikiben.
október 6. – A központi hatalmak tüzérségi előkészítését követően – Mackensen német tábornok vezetésével – megkezdődik az osztrák–magyar és német alakulatok átkelése a szerbiai határfolyókon. (Kezdetét veszi a Szerbia elleni hadjárata.)
október 9. – A Monarchia csapatai bevonulnak Belgrádba.
október 12. – Bulgária a központi hatalmak oldalán belép a háborúba, Szerbia kétfrontos harcba kényszerül.
október 17.
Bulgária hadat üzen Szerbiának.
Anglia és Franciaország hadat üzen Bulgáriának.

október 18. – A 3. isonzói csata kezdete. (A harcok november 5-éig húzódnak el.)
október 19.
Japán csatlakozik az 1914. szeptember 5-ei londoni egyezményhez.
A balkáni halálmars kezdete.

október 22. – Az amerikai Szlovák Liga és a cseh Nemzeti Szövetség képviselői Clevelandben megállapodást írnak alá, hogy támogatják Csehország és Szlovákia föderatív egyesülését, széles körű autonóm jogokat biztosítva Szlovákiának.
október 29. – René Viviani utódaként Aristide Briand az új francia miniszterelnök.
november 9–12. – A negyedik isonzói csata.
november 21. – Olaszország csatlakozik a londoni egyezményhez (1914. szeptember 5.).
november 14. – A cseh Külföldi Bizottság alapító nyilatkozata ünnepélyesen harcot hirdet Ausztria–Magyarország ellen, a cseh függetlenség kivívása érdekében.
november 19–24. – A rigómezei csata.
november 25. – Mackensen seregei győzelmet aratnak Rigómezőnél: a szerb hadsereg maradéka Albániába vonul vissza.
december 21. – I. Miklós montenegrói király békét kér Ferenc Józseftől.


=== Határozatlan dátumú események ===
június eleje – A 36. Mladá Boleslav-i gyalogezred átáll az oroszokhoz.
november – Albert Einstein általános relativitáselméletéről előadássorozatot tart a Porosz Tudományos Akadémián, majd közzéteszi elméletét.
az év folyamán – Bevezetik Magyarországon a kenyérjegyet.


== Az év témái ==


=== 1915 a tudományban ===
F. W. Twort brit bakteriológus publikálja a bakteriolízisről írt azon tanulmányát, amelyben feltételezi, hogy a jelenség oka a baktériumok valamely élősködője. Ezzel a bakteriofágia társfelfedezőjévé válik.


=== 1915 a légi közlekedésben ===


=== 1915 a vasúti közlekedésben ===


=== 1915 a filmművészetben ===
február 1. – William Fox megalapítja a Fox Film Corporationt.
május 20. – Louis B. Mayer, Richard Rowland és James C. Clarke létrehozza a Metro Pictures Corporation stúdiót.
Egy nemzet születése – rendező D. W. Griffith
Les Vampires – rendező Louis Feuillade
A falu rossza – rendező Pásztory M. Miklós
Göre Marcsa lakodalma – rendező Damó Oszkár
Havasi Magdolna – rendező Garas Márton
Liliomfi – rendező Janovics Jenő
Lyon Lea – rendező Korda Sándor
Tetemrehívás – rendező Garas Márton


=== 1915 az irodalomban ===
megjelenik Kassák Lajos Eposz Wagner maszkjában című verseskötete


=== 1915 a zenében ===
Bartók: Román népi táncok, először zongorára, majd vonószenekarra.
Kodály Zoltán: Szólószonáta (gordonkára).


=== 1915 a sportban ===
Az NB1-et ebben az évben az első világháború miatt nem rendezik meg.


== Születések ==
január 3. – Sennyei Vera, magyar színésznő († 1962)
január 6. – Csák Ibolya, olimpiai bajnok magasugró († 2006)
január 6. – Szentgyörgyi Dezső († 1971)
január 17. – Benedek István, magyar orvos, író, művelődéstörténész († 1996)
január 30. – Joachim Peiper SS ezredes († 1976)
február 1. – Marosán Gyula, festőművész († 2003)
február 11. – Patrick Leigh Fermor brit író, utazó és katona († 2011)
február 21. – Anton Vratuša szlovén politikus, szlavista, újságíró
február 28. – Zero Mostel amerikai színész, a New York-i Broadway színpadainak népszerű komikusa († 1977)
március 8. – Gyarmathy Tihamér, Kossuth-díjas festőművész († 2005)
március 8. – Tapio Rautavaara, finn énekes, sportoló, filmszínész († 1979)
március 12. – Fejes Tóth László, magyar matematikus, geométer, az MTA tagja († 2005)
március 15. – Caterina Boratto, olasz színésznő († 2010)
április 1. – Cseres Tibor, író († 1993)
április 4. – Muddy Waters, amerikai blueszenész († 1983)
április 11. – Kesztyűs Loránd orvos, immunológus, az MTA tagja, a magyarországi immunológia úttörő jelentőségű alakja († 1979)
április 15. – Gróf Ödön, úszó († 1997)
április 20. – Szeleczky Zita, színésznő, filmszínésznő († 1999)
május 6. – Orson Welles, amerikai filmrendező, színész († 1985)
május 12. – Roger Schütz-Marsauche, a taizéi közösség alapítója († 2005)
május 15. – Mario Monicelli, olasz rendező, forgatókönyvíró († 2010)
május 15. – Paul Samuelson amerikai közgazdász († 2009)
június 9. – Les Paul, gitáros († 2009)
június 10. – Saul Bellow, Nobel-díjas amerikai író († 2005)
június 15. – Thomas Huckle Weller, Nobel-díjas amerikai virológus († 2008)
június 16. – John W. Tukey, statisztikus († 2000)
július 7. – Margaret Walker, amerikai írónő († 1998)
augusztus 29. – Ingrid Bergman, svéd színésznő († 1982)
szeptember 3. – Szalai Pál könyvkereskedő, 1944–1945-ben a Nyilaskeresz