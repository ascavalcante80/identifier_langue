Jaroslav Drobný (Počátky, Csehszlovákia, 1979. október 18. – ) cseh labdarúgó, aki jelenleg a Hamburger SV-ben játszik kapusként. A cseh válogatott tagjaként ott volt a 2012-es Európa-bajnokságon.


== Pályafutása ==
Drobný az SK Churdim ifiakadémiáján kezdett el futballozni, majd később a Vítkovicéhez került. Profi pályafutását viszont már az élvonalbeli České Budějovicénél kezdte meg 1999-ben. 2002-ben a görög Panióniosz játékosa lett, itt figyelt fel rá 2005-ben az Edwin van der Sar utódját kereső Fulham. Röviddel Angliába érkezése után megsérült, és felépülése után sem kapott lehetőséget a klubnál, ezért a szezon második felére kölcsönadták az ADO Den Haagnak. 2006 augusztusában tért vissza a Fulhamhez és közös megegyezés alapján szerződést bontott a csapattal. Egyetlen meccsen sem lépett pályára a fehér mezeseknél.
2006. október 27-én rövidtávú szerződést kötött az Ipswich Townnal, de ott sem kapott játéklehetőséget. 2007. január 23-án kölcsönben a VfL Bochumhoz szerződött. Azonnal kiszorította a kapuból a dán Peter Skov-Jensent. Január 27-én, a Mainz ellen debütált a Bundesligában. Jó teljesítményt nyújtott, a Hertha BSC is felfigyelt rá, a berlini klub végül le is igazolta. 2010-ig maradt a fővárosiaknál, amíg azok ki nem estek az élvonalból, ekkor a Hamburger SV-hez igazolt.


== Válogatott ==
Drobný 2009. február 11-én, Marokkó ellen mutatkozott be a cseh válogatottban. Bekerült a csehek 2012-es Európa-bajnokságon részt vevő keretébe, de a tornán nem védhetett.


== Források ==
Jaroslav Drobný (angol nyelven). sports-reference.com. (Hozzáférés: 2014. október 26.)
E