A Wikidézet (angolul Wikiquote) a Wikimédia alapítvány fenntartásával működő, kollektív munkára épülő webes kezdeményezés (azaz egy Wikimédia projekt). A Wikidézetet Daniel Alston ötlete alapján hozták létre, célja a híres emberektől, jelentős irodalmi alkotásokból és filmekből származó idézetek, illetve közmondások összegyűjtése. A Wikimédia-projektcsalád többi tagjához hasonlóan a Wikidézetek is több nyelven elérhető. A magyar Wikidézet projektet 2004. október 5-én indította el Gervai Péter.


== Története ==


== Többnyelvűség ==
2004 júliusától kezdve nyílt lehetőség arra, hogy a nem angol nyelven dolgozó szerkesztők létrehozzák saját Wikidézet-gyűjteményüket. Az angol nyelvű gyűjtemény stabilan őrzi vezető helyét a Wikidézetek egymás közötti rangsorában, elsősége csupán 2006 nyarán forgott veszélyben, amikor a német nyelvű gyűjtemény szócikkeinek száma majdnem meghaladta az angol nyelvű szócikkek számát. A nyelvi közösségek nagyságához mérten jelentős a lengyel nyelvű gyűjtemény, amely 5000-nél több lapot tartalmaz. 2009 nyarának végéig 21 Wikidézet növekedett 1000 szócikknél nagyobbra, köztük a 2006-ban teljesen leállított francia gyűjtemény.
A Wikidézet-lapokat a Wikipédia szócikkeihez hasonlóan interwiki-hivatkozások kötik össze egymással, illetve a tartalmukhoz kapcsolódó Wikipédia és Wikimédia Commons lapokkal.


== Logó ==
A Wikidézet logoja az angol nyelvű wikipédián szerkesztő Neolux munkája, 2005 óta ez a Wikidézet hivatalos logója. A körcikk formájában egy középpontból hullámszerűen szétáramló vonalakból álló logó alá több nyelvi közösség a saját nyelvén írta fel a Wikiquote szó megfelelő fordítását. Az arab Wikidézetben a jobbról balra tartó írásmód miat