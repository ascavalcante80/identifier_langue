A Madárijesztő a kártékony állatoknak, különösen a madaraknak a zsenge vetéstől és érett terméstől gyümölcstől való elijesztésére használatos. Gyakori formája egy ember alakú váz, amely egy botból, vagy ácsolt kereszt alakú fából áll, s erre különféle rongyos ruhadarabokat rögzítenek, gyakorta kalappal tetézve, melyet a szél lenget, s élő emberhez tesz hasonlóvá. Leginkább a veteményeskertekben fordul elő. Egyszerűbb változata egy zsineg, amelyre színes rongyszalagokat kötnek, s ezeket lobogtatja a szél. Néha erre a kifeszített zsinegre bádoglemezeket és törött üvegdarabokat is akasztanak, így a szélfúvás hatására riasztó hangot ad ki. Ugyanilyen ijesztési célt szolgál a karóra felfüggesztett madártetem (varjú, csóka, seregély, szarka) is. A Balaton környékén található szőlőhegyeken és gyümölcsösökben használnak fára szerelt, szél által hajtott kereplőket, vagy durrogtatnak puskával is.
A reptereken, a repülés biztonságát veszélyeztető madár