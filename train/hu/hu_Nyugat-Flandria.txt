Nyugat-Flandria (hollandul) West-Vlaanderen; a belga, illetve a flandriai régió tartományai közül a legnyugatibb fekvésű. Szomszédai északról, az óramutató járásával megegyező irányban: Hollandia, a flandriai régióhoz tartozó Kelet-Flandria, a Vallónia régióhoz tartozó Hainaut tartomány, délen Franciaország, és nyugaton az Északi-tenger. A tartomány székhelye Brugge városa, területe 3,125 km², amit 8 adminisztratív körzetre és összesen 64 járásra osztottak fel. A tartomány védőszentje Szent Donát.


== Földrajz ==
Belgium északi-tengeri partvidéke, az ország egyik legfontosabb turisztikai célpontja, teljes egészében Nyugat-Flandria területén fekszik. A tengerparti sík vidék nagyrészt homokdűnékből és polderekből áll. A tartomány belső területei is jórészt lapos, termékeny síkságok, Nyugat-Flandria legmagasabb pontja, a Kemmelberg 156 m-rel emelkedik a tengerszint fölé. A tengerpart teljes hosszában a parttal párhuzamosan fut a francia határon fekvő De Panne-t Oostende kikötőjén keresztül a holland határ melletti Knokke-Heist városával összekötő villamosvonal.
Nieuwpoort városánál ömlik a tengerbe a tartomány legnagyobb folyója, az IJzer. További jelentős vízfolyások az Leie és Mandel folyók.
A tartomány legnagyobb városai Brugge (szintén jelentős turista-célpont), Kortrijk, Oostende és Roeselare.


== Történelem ==


== Közigazgatás és politika ==
Nyugat-Flandria hivatalos nyelve, mint az összes flandriai tartományban, a holland, illetve helyi változata, a flamand nyelv. A belga nyelvi törvényeknek megfelelően Spiere-Helkijn és Mesen önkormányzata külön nyelvi létesítményekkel rendelkezik a francia anyanyelvű lakosok kiszolgálására. A tartományra jellemző a flamand helyi nyelvjárása, a nyugat-flamand (hollandul West-Vlaams.
A Tartományi Tanácsnak (vagyis a tartomány "parlamentjének) összesen 84 válaszott képviselője van, akiket 6 évre választanak meg. A legutolsó, 2006. október 8-án tartott önkormányzati választásokon hat politikai párt képviselői jutottak be a tartományi tanácsba: a CD&V/N-VA szövetség 36 helyet, a szocialista SP.A-Spirit szövetség 18 helyet, az VLD-Vivant és a Vlaams Belang 14-14 helyet, a zöld párt Groen! 2 képvelői helyet szerzett. A tartományi kormányzáshoz szükséges többséget a CD&V/N-VA és az SP.A-Spirit koalíciója biztosítja.


=== A tartomány kormányzói 1830-től ===
1830 – 1831 : Felix de Muelenaere (Katolikus Párt)
1832 – 1834 : Felix de Muelenaere (Katolikus Párt)
1836 – 1849 : Felix de Muelenaere (Katolikus Párt)
1849 – 1857 : Adolphe de Vrière (Liberal)
1857 – 1877 : Benoît Vrambout (Liberal)
1877 – 1878 : Léon Ruzette (Katolikus Párt)
1878 – 1883 : Theodore Heyvaert (Liberal)
1883 – 1884 : Guillaume De Brouwer (Liberal)
1884 – 1901 : Léon Ruzette (K