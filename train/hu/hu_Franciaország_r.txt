A régiók Franciaország legmagasabb szintű, legnagyobb területű közigazgatási egységei. A Franciaország európai részeit alkotó 96 megye (département) 22 régióba van beosztva, ezeken kívül a négy tengerentúli megye (Guadeloupe, Martinique, Francia Guyana és Réunion) is egy-egy tengerentúli régiót alkot. Korzika egy ún. kollektív territórium, de a köznapi használatban régióként tartják számon. A régiók főleg az infrastruktúra és a felsőoktatás fenntartása és fejlesztése terén rendelkeznek feladattal és hatáskörrel.
Az anyaországban (Korzika kivételével) egy régió átlagos szárazföldi területe 25,809 km².
A régiók nem rendelkeznek saját törvényhozással. Adókat vethetnek ki, a központi kormányzat egészíti ki költségvetésüket az általa kivetett adók egy részének átutalásával. További jelentős költségvetés felett rendelkezik a regionális önkormányzat (conseil régional), melynek tagjai választott képviselők. A régiók egyik legfontosabb feladata a középiskolák építése és felszerelése. A régiók befolyással rendelkeznek az infrastrukturális kiadások, pl. az oktatás, a helyi közlekedés