I. Vilmos (vagy Hódító, Fattyú, 1027. november 28.[forrás?] – 1087. szeptember 9.) a Normandiai-házból származó angol király. 1066-tól haláláig uralkodott.
Apja, (Ördög) Róbert (1000–1035) Normandia hercege volt. Hűbéresei azt állították, hogy az ördöggel cimborál, ezért Ördög Róbertnek is nevezték. Falaise-i Herleve-vel folytatott kapcsolatából született törvénytelen fia volt Vilmos, aki 1027-ben látta meg a napvilágot.
Később az angolszász uralkodó dinasztia kihalása miatt magának követelte a trónt. (Ugyanis III. Eduárd angol király gyermek nélkül halt meg.) Ám a trónt II. Harold szerezte meg, akivel folyamatos összetűzései voltak Vilmosnak. 1064-ben a kényszerűségből Franciaországban tartózkodó király az ekkor már Normandia hercegi címét viselő Vilmos fogságába esett. Csak azzal a feltétellel engedték szabadon, hogy trónját Vilmosra hagyja. Ám Harold megszegte ezt az ígéretet és örökösének Edgar the Æthelinget, Vasbordájú Edmund unokáját jelölte meg 1066-ban. Ekkor Vilmos hadsereggel indult Anglia ellen és 1066. október 14-én Hastingsnél megverte a királyt. Ezzel I. (Hódító) Vilmos néven Anglia királya lett, megalapítva a Normandiai-házat.
Mivel Normandia hercegeként a francia király hűbérese volt, így elvben Anglia Franciaország hűbérbirtoka lett, ám gyakorlatban inkább Normandia került át Angliához. Ez évszázadokon át tartó harcok forrása lett az angolok és a franciák között.
Uralkodásával kezdődött Anglia normann korszaka, mely óriási hatással volt az ország középkori történelmére. A politikai változásokon kívül az angol jog jelentős változása is ekkor ment végbe, az épület és erődépítési program is ekkor kezdődött. Változást hozott az angol nyelv szókészletében, és az európai kontinens feudalizmusát mutatta be Angliában.
Vilmos jó királynak bizonyult. Felépíttette a Westminsteri apátságot, népszámlálást és vagyonbecslést végzett, melyet a Domesday Book-ban (Ítéletnapi könyv / Végítélet könyve) rögzített, és rengeteg törvényt adott ki. Őt tekintik az angolok első igazi királyuknak. 1087-ben bekövetkezett halála után második fia, a nyíltan homoszexuális II. (Vörös) Vilmos (más néven Rufus) követte a trónon.


== Gyermekkora ==
Úgy hiszik, Vilmos 1027-ben, vagy 1028-ban született, de valószínűbb, hogy az utóbbi év őszén.
A normandiai Falaise-ban született, I. Róbert, Normandia hercege egyetlen, törvénytelen fiaként, aki őt nevezte ki örökösének. Az anyja, Herleva, aki később két gyereket szült más apától, Fulbert lánya, aki valószínűleg egy helyi tímár volt. Vilmosnak volt egy nővére, Normandiai Adelaide, Robert és Herleva másik gyermeke. Később Vilmost ellenségei azzal gúnyolták, hogy bűzlött, mint egy cserzőműhely, és az ostromolt Alençon lakosai bőröket lógattak le a városi falakról, hogy így gúnyolják ki őt.
Az, hogy törvénytelen volt, hatott gyermekkorára. A kortársak úgy ismerték, mint Vilmos, a fattyú. De apja halála után elismerték őt örökösének.


== Normandia hercege ==
Az apja végrendelete alapján, 1035-ben nyolcévesen Vilmos normandiai hercegként elfoglalta apja birtokát, II. Vilmos néven. A rivális normandiai nemesek kísérletei, hogy eltüntessék az útból, Vilmosnak három őrébe került, nem számítva bele III. Alan breton herceget, aki egy későbbi védelmezője volt. I. Henrik francia király támogatta Vilmost és 15 évesen lovaggá ütötte. Mire Vilmos 19 éves lett, sikeresen hárította el a lázadásokat és inváziókat. Henrik segítségével Vilmos végül biztosította Normandia irányítását azáltal, hogy 1047-ben legyőzte a lázadó normann bárókat Caennál Val-ès-Dunes harcában.

IX. Leó pápa kívánsága ellenére 1053-ban Vilmos elvette Flandriai Matildát a normandiai Eu Notre Dame katedrálisában. Ekkor Vilmos körülbelül 24 éves volt, Matilda pedig 22. Vilmosról az mondták, hogy hűséges és szerető férj volt, házasságukból négy fiú és hat lány született.
Ez a házasság növelte Normandia hatalmát. I. Henrik aggódott, hogy egy új hatalom jön létre a Franciaország szomszédjaként, ezért 1054-ben és 1058-ban kétszer próbálta meg lerohanni Normandiát. Vilmos karizmatikus egyéniség volt így támogatást szerzett féltestvéreitől, Odótól Bayeux püspökétől és Róberttől, Mortain grófjától akik jelentős szerepet játszottak az életében. Később javára szolgált a két gyengülő hatalom, I. Henrik és II. Geoffrey Anjou grófja halála 1060-ban. 1062-ben Vilmos megszállta és irányítása alá vette Maine Grófságot, ami az Anjouk birtoka volt.


=== Angol utódlás ===
A gyermektelen III. Eduárd halála után trónjára három igénylő akadt: Vilmos, Harold Godwinson, Wessex grófja, és a viking király, III. Harald norvég király, aki Harald Hardraadaként volt ismert. Vilmos nagynénje, Emma jogán igényelte a trónt, aki Ethelred felesége és Eduárd anyja volt. Vilmos azt is állította, hogy Eduárd, - aki élete nagy részét normandiai száműzetésben töltötte Anglia dán megszállása alatt - neki ígérte a trónt mikor 1052-ben meglátogatta Londonban. Végül Vilmos 1064-ben Harald hűségét követelte; megmentette a zátonyra futott Haroldot Ponthieu gróftól, és együtt győzték le II. Conan breton herceget. Akkor Vilmos lovaggá ütötte Haraldot.
1066 januárjában Eduárd végrendelete és a Witenagemot szavazata által Harold Godwinsont megkoronázták.


=== Normann invázió ===
Időközben Vilmos beterjesztette igényét az angol trónra III. Sándor pápának, aki támogatásul küldött neki egy megszentelt zászlót. Ekkor Vilmos Lillebonne-nál megszervezte a háborús tanácsot és nyíltan hadsereget szervezett Normandiában. Az angol földek és címek ígéreteinek köszönhetően egy 600 hajóból álló, 7000 embert számláló, normannokat, bretonokat, francia és több külföldi lovagot szállító flotta állt össze Saint-Valery-sur-Somme-nál. Angliában Harold összegyűjtött egy a déli parton állomásozó nagy hadsereget és az egyik hajóflottáját hogy őrizze a La Manche-csatornát.
Az átkelést hetekig hátráltatták a kedvezőtlen szelek. Vilmosnak sikerült a várakozás alatt egyben tartania a hadseregét. Harold megerősítette a hajóit Londonban, miközben őrizetlenül hagyta a La Manche-csatornát. Akkor jöttek a hírek, hogy a másik trónkövetelő, III. Harald, tíz mérföldre Yorktól partra szállt. Harold erői ezért rájuk koncentráltak.
Mielőtt délre érhetett volna, fordult a szélirány és Vilmos átkelt és partra tette a hadseregét a sussexi Pevensey-öbölnél szeptember 28-án. Hastingsban, néhány mérfölddel keletre táborozott le, ahol épített egy előre gyártott fából készült várat központként. Onnan pusztította a hátországot és várt Harold visszatérésére északról.
Vilmos azért választotta Hastingsot mert egy hosszú félszigetnek a végénél volt , amit járhatatlan mocsarak szegélyeztek. A csata a földszoroson volt. Vilmos azonnal erődöt épített Hastingsnál hogy megvédje a félszigetet Harold érkezésekor. Vilmos várhatott volna a téli viharok végéig és megrohanhatta volna a környező területet a lovak számára és tavasszal elindíthatott volna egy expedíciót. Harold rövid idő alatt felderítette Dél-Angliát.


=== Hastingsi csata ===

Miután legyőzte a testvérét, Tostiget és Harald Hardradát északon, Harold hadserege 241 mérföldet menetelt, hogy megütközzön Vilmossal délen. Október 13-án Vilmos Londonból híreket kapott Harald vereségéről. Másnap hajnalban Vilmos a seregével elhagyta a várat és az ellenség felé közeledett. Harold a Senlac-domb tetejére védőállomást épített Hastingstól hét mérföldre, a mai kelet-sussexi Battle-nél. A hastingsi csata egy napig tartott. Bár egyenlő erők álltak szembe egymással, Vilmosnak volt lovassága, gyalogsága és sok íjász is erősítette a seregét, addig Haroldnak csak gyalogsága és néhány íjásza volt. A vonulat egyfajta pajzsként szolgált és az angol katonák először ellenálltak, így Vilmos először nagy veszteségekkel vonult vissza. Vilmos mégis összeszedte a csapatot – a csata emlékét a bayeux-i kárpit őrzi. Időközben, az angolok közül sokan üldözték a menekülő normannokat gyalog, miközben hagyták a normann lovasságnak, hogy ismét hátulról támadja meg őket. Egy végső normann lovassági támadás visszavonhatatlanul eldöntötte a csatát, mert Harold halálával végződött, akit szemen talált egy nyíl. Bár Harold túlélte azt, hogy szemen találta egy nyíl és a seregét tovább vezette, de végül megölték és ezzel a csata be is fejeződött. Két testvérét Gyrth és Leofwine Godwinsont is megölték. Szürkületkor az angol hadsereg új rohamba kezdett. Éjszakáig teljes volt a normann győzelem és a megmaradt angol katonák rettegve menekültek el.


=== Menetelés Londonba ===
Miközben Vilmos két hetet várt az angol uralkodó formális megválasztására, a Witenagemot királlyá választotta helyette a nagyon fiatal Edgar Æthelinget. Így Vilmos következő célja London volt. Miközben átvonult Kenten Doveren és Canterburyn félelmet keltett az angolokban. Vilmost meghátráltatták London Bridge-nél, és úgy döntött, hogy nyugatra menetel és megtámadja Londont északnyugatról. Miután erősítést kapott a kontinensről, Vilmos átkelt a Temzén Wallingfordnál, és ott Stigand érsek megadását követelte (Edgard egyik fő támogatója), december elején. Vilmos néhány nappal később elérte Berkhamstedet, ahol Ætheling személyesen lemondott az angol koronáról és Anglia kimerült szász nemesei is megadták magukat. Bár Vilmost angol királyként lelkesen fogadták, Londonban akarta magát megkoronáztatni. I. Vilmosként hivatalosan 1066 karácsonyán koronázta meg Aldred érsek a westminsteri apátságban.


=== Angol ellenállás ===
Bár Anglia déli része hamar beletörődött a normann uralomba, északon még hat éven keresztül, 1072-ig folyt az ellenállás. Az első két év folyamán, I. Vilmos király sokat szenvedett a lázongó Anglia (Dover, Nyugat-Mercia, Exeter) és Wales miatt. 1068-ban Harold törvénytelen fiai megkísérelték a sziget délnyugati részének megszállását, de Vilmos legyőzte őket.
I. Vilmosra nézve legnagyobb válság Northumbria, ami még mindig nem hódolt be a király hatalmának. 1068-ban Edgar Æthelinggel Mercia és Northumbria is felkelt. Vilmos elnyomhatta volna ezeket, de Edgar menekült Skóciába, ahol III. Malcolm skót király védte őt. Továbbá Malcolm összeházasodott Edgar nővérével, Margarettel, hangsúlyozva, hogy Vilmossal szemben egy hatalom áll. Ilyen körülmények között Northumbria fellázadt miközben Yorkot ostromolta. Edgar a dánoktól kért segítséget, akik partra szálltak Northumbriánál, hogy megszerezzék az angol koronát II. Svend dán király számára. Skócia is csatlakozott a lázadáshoz. A lázadók könnyen elfoglalták Yorkot és a várát. Vilmos feltartóztathatta volna őket Lincolnnál. Egy új hullámmal felkelt Mercia, Exeter, Dorset, és Somerset. Vilmos döntő győzelmet aratott az északiak felett az Aire folyónál, miközben visszaszerezte Yorkot, a dán sereg pedig megfogadta, hogy elmegy.
Vilmos legyőzte Northumbriát a Tees és a Humber közt. A kegyetlen pusztítás után a terület több mint száz évig nem tért magához. A régió végleg elvesztette a hagyományos autonómiáját Anglián belül. Ezzel megállította a további lázadásokat és megrémítette az angol népet. Ekkor a dán király személyesen szállt partra miközben új támadásra késztette hadseregét, háborúra, de Vilmos lefizette Svendet, így elkerülte a harcot. 1071-ben, Vilmos legyűrte az utolsó északi lázadást egy rögtönözött pontonhídon keresztül és leigázta Ely szigetét, ahol a dánok összegyűltek. 1072-ben lerohanta Skóciát és legyőzte Malcolmot, mert az lerohanta Észak-Angliát. Vilmos és Malcom békét kötött. 1074-ben Edgar Ætheling határozottan engedelmeskedett Vilmosnak.
1080-ban Vilmos elküldte féltestvéreit Odót és Róbertet, hogy megtámadják Northumbriát és Skóciát. Végül a pápa állt amellett, hogy a normannok kegyetlenül kezelik az angolokat. A lázadások elfojtása előtt Vilmos jó kapcsolatot épített ki az egyházzal, most üldözte azt.


== Uralkodása Angliában ==


=== Események ===
Vilmos sok időt töltött Normandiában (11 évet, 1072 óta), és rendeleteivel irányította a szigetet. Anglia névleg Franciaország hűbéresévé vált, mivel Normandia is az volt. Vilmos az angliai győzelemre koncentrált. A franciák viszont kitartóan támadták a hercegi uradalmat. Egy megállapodás értelmében Vilmos eljegyezte Constance-t a breton Hoel herceg fiával, a jövendőbeli IV. Alan breton herceggel. Az esküvőre csak 1086-ban került sor, miután Alan trónra lépett és Constance gyermektelenül halt meg.
Odo sok bajt okozott Vilmosnak. 1082-ben bebörtönözték és elveszítette az összes birtokát az egyháziakat kivéve. 1083-ban meghalt Matilda, és Vilmos zsarnokká vált a birodalma felett.


=== Reformok ===
Vilmos sok fontos válto