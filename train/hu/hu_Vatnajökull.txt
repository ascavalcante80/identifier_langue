A Vatnajökull (IPA: [ˈvahtnajœːkʏtl ̥]) Izland legnagyobb összefüggő jégmezője. A sziget délkeleti részén található, az ország területének több mint 8%-át foglalja el. A területe 8100 km², ezzel a legnagyobb Európában, és a második legnagyobb (a Svalbard szigetvilág második legnagyobb szigetén, a Nordaustlandet-en található Austfonna után) a térségben.
A jég átlagos vastagsága 400 m, a maximális pedig 1000 m. A Vatnajökull déli szélénél, a Skaftafell Nemzeti Park közelében található Izland legmagasabb hegye, a Hvannadalshnjúkur (2110 m). A kupola alakú jégmezők közé sorolható.
A Vatnajökull alatt (sok más izlandi jégmezővel egyetemben) vulkánok találhatóak. A vulkanikus tavak, mint például a Grímsvötn voltak a forrásai az 1996-os nagy jégfutásnak. A vulkánok ezen tavak alatt okoztak már számottevő, de rövid ideig tartó kitörést 2004 novemberének elején.
A jégmező területe néhány éve csökkenőben van, feltehetőleg az éghajlatváltozás és az utóbbi időkbeli vulkanikus aktivitás miatt.


== Forrás ==
Ez a szócikk részbe