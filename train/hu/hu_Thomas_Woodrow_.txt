Thomas Woodrow Wilson (Staunton, Virginia, 1856. december 28. – Washington, 1924. február 3.) az Amerikai Egyesült Államok 28. elnöke volt. Skót-ír származású családba született. Tanárként kezdett dolgozni, majd a politika felé fordult. 1913–1921 között töltötte be az Egyesült Államok elnöki posztját. Munkásságáért 1919-ben Nobel-békedíjat kapott.


== MunkásságaSzerkesztés ==
Tanári pályán dolgozott jogot és történelmet tanított. 1902-ben a Princeton Egyetem elnöke lett, majd 1910-ben New Jersey állam kormányzójává választották. Elnöksége alatt a századfordulós reformpolitika folytatódott. Többek között a nevéhez fűződik a Szövetségi Tartalékrendszer (Federal Reserve System) létrehozása is. Tevékenysége elismeréséül 1919-ben Nobel-békedíjat vehetett át. Ellenezte a trianoni békeszerződés néhány pontját. Elrendelte az alkoholtilalmat (angol nevén Prohibition).


=== Wilson véleménye a háború kitörésének okairólSzerkesztés ===
A történelemtanár megállapítása szerint a háború így tört ki: Szerbia egy városában meggyilkolták az Osztrák-ház egyik hercegét. Szerbia Európa egy kis királysága. Nem volt olyan ereje, hogy a nagyhatalmak bármelyikének is félnie kellett volna tőle, és Németország, valamint mindazok, akik vele összeesküdtek, ebben a gyilkosságban találtak ürügyet arra, hogy jogtalan követeléseket támasszanak a gyönge és védtelen Szerb Királyság ellen.
Ez volt az Egyesült Államok elnökének véleménye a háború kitöréséről. De ha elemezzük Wilson beszédét, sok hibát és kitalált dolgot találunk.
Az „Osztrák-ház egyik hercege” nem herceg volt, hanem főherceg és trónörökös.
A gyilkosság nem „Szerbia egyik városában”, hanem Szarajevóban, amely Boszniában lévén az akkori Osztrák–Magyar Monarchia területén feküdt.


=== Wilson nyilatkozataiSzerkesztés ===
Thomas Woodrow Wilson véleménye gyökeresen megváltozott a háború során.
Január 9.: A béke harcosa vagyok!
Január 31.: Amerika küldetése a béke küldetése.
Január 31.: A mi kormányunk a nép kormánya, és a nép nem akar háborút.
Február 26.: Amerikának nem szabad beavatkoznia a háborúba.
Március 8.: elfogadja az úgynevezett House Grey-memorandumot, amely szerint az Egyesült Államok kötelezettséget vállal, és belép a háborúba.


=== Wilson elnök 14 pontjaSzerkesztés ===
Nincs többé titkos diplomácia
A tengerek és a kereskedelem szabadsága
A lehetőségekhez mérten az összes gazdasági megszorítás elhárítása
Leszerelési-egyezmény
Minden gyarmati igény pártatlan szabályozása
A központi hatalmak által megszállt orosz területek kiürítése
Belgium helyreállítása
A megszállt francia területek kiürítése, Elzász és Lotaringia Franciaországhoz csatolása
Az olasz határokkal kapcsolatos konfliktusok rendezése a jól meghatározható nemzeti határoknak megfelelően
Az Osztrák–Magyar Monarchia népeinek szabad fejlődése
Románia, Szerbia (kijárattal a tengerhez) és Montenegró kiürítése és visszatérítése
Az Oszmán Birodalom szabad fejlődése és a Dardanellák megnyitása
Egy független lengyel állam létrehozása, beleszámítva minden olyan területet, amelyeket kétségtelenül lengyel lakosság lakik, szabad kijárattal a tengerhez
A nemzetek általános összefogása a politikai függetlenség és területi sérthetetlenség biztosítására (a Népszövetség alapgondolata, az annexió (bekebelezés) tilalma, nemzetek önrendelkezési joga)
A pontok közül néhány