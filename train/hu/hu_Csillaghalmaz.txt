A csillaghalmaz csillagok gravitációsan összetartozó csoportja. Két fő tí­pu­sa a gömbhalmaz és a nyílthalmaz, ezek számos jellemzőben eltérnek egymástól.
A nyílthalmaz csillagainak száma 100-1000 nagyságrendben van, a csillagok kora kisebb mint 1 milliárd év. Körülbelül 1500 ismert nyílthalmaz van, de számuk elérheti a tízezret is. Mivel kevés csillagot tartalmaz, és a szomszédos csillagok hatására a halmaz fokozatosan „szétesik”, csillagai távolodnak egymástól.
A gömbhalmaz csillagainak száma 104-105 között van, ez 100–300 fényévnyi térségben oszlik el. Nagy össztömege miatt a gömbhalmaz dinamikailag sta­bil képződmény. Csillagainak kora több mint 10 milliárd év. Körülbelül 150 ismert gömbhalmaz van, de 200-250 lehet belőlük. Ezek elliptikus pályán keringenek a galaktikus halóban. Tipikus gömbhalmaz a Messier 13, az északi égbolt egyik legismertebb gömbhalmaza. A más galaxisokban elő­for­duló fiatal gömbhalmazok heves csillagkeletkezés során jönnek létre.
Vannak még a „mozgási halmazok” vagy „csillagáramok”, amikben a csillagok sajátmozgása és radiális sebessége nagyjából egyforma. Ilyen az Ursa Maior csillagáram, a Coma Berenices csillagáram (de halmazon kívül is előfordulnak azonos térbeli sebességű csillagok!).
A nor­má­lis ütemű csillagkeletkezés néhány fényév átmérőjű tartományban 10–10 000 csillagból álló nyílthalmaz kialakulásához vezet.
A csillagközi anyag fényelnyelő hatása miatt a távoli halmazok ki­mu­ta­tá­sára az infravörös tartományban van esély, csakúgy, mint az egymillió évnél fiatalabb halmazokéra, amelyek még be vannak ágyazva a csillagkeletkezési felhő maradványaiba. A csillaghalmazok fontos szerepet töltenek be a csil­lag­fej­lődés vizsgálatában és a csillagászati távolságok megállapításában.
A csillaghalmaz távolságát csillagáram parallaxisból, diszperziós parallaxisból, vagy halmazfotometriai parallaxisból állapítják meg.


== Jegyzetek ==


== Források ==
Magyar Virtuális Enciklopédia, csillaghalmaz
Petrovay: Bevezetés a csillagászatba, Halmazok


== További információk ==
WEBDA open cluster database
NGC 2419 -Globular Claster on SKY-MAP.ORG
Star Clusters, SEDS Messier pages
RG Research: Embedded Clusters
Encyclopaedia Britannica, Star cluster - ful