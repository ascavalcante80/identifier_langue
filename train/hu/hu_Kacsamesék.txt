A Kacsamesék (eredeti címén DuckTales, ejtsd IPA [dək teɪlz]; kb. dák télz) amerikai televíziós rajzfilmsorozat, amelyet a Walt Disney Company készített. A főszereplő, Dagobert McCsip (Scrooge McDuck) eredetileg Carl Barks képregényfigurája volt, az ő történeteiből is merít a sorozat, valamint szerepeltet benne szintén Barks által kitalált szereplőt is, mint például Szaki Dani vagy a Beagle Boyok (Kasszafúrók).
Ez a rajzfilmsorozat volt az egyik legsikeresebb. Az első részt 1987. szeptember 18-án vetítették az USA-ban. Ekkor még csak öt pilot epizódot adtak le. A kedvező visszajelzések arra ösztönözték az alkotókat, hogy folytassák a rajzfilmet. Összesen 100 epizód, plusz egy mozifilm született meg ezek után. Az utolsó részt 1990. március 1-jén adták le Amerikában. A Kacsamesék további rajzfilmeket inspirált, mint például a Darkwing Duck, amelyben feltűnik Kvák kapitány és Robokacsa is, de említésre méltó még a Kacsacsapat (Quack Pack) is, amelyben Niki, Tiki és Viki már kamaszként térnek vissza.
A rajzfilmsorozatot számos országban vetítették, mint például Franciaország, Spanyolország, Németország, Csehország, Olaszország, Hollandia, Svédország stb. Magyarországon a Magyar Televízió sugározta, a „Walt Disney bemutatja” blokk részeként 1991 és 1995 között, majd az RTL Klub vette meg a vetítési jogát. 2011. januárban a Story4 is leadta. 2017-ben új évadot készít Amerikában a Disney XD csatorna, amely lehetséges már számítógépes animációs évad lesz.


== Története ==
A sorozat főszereplői a Hápburgben (Kacsaháza) lakó Dagobert McCsip, a világ leggazdagabb kacsája, valamint három unokaöccse: Niki, Tiki, és Viki. Ők eredetileg Donald kacsánál, a nagybátyjuknál éltek, de amikor bevonult a haditengerészethez, az Dagobert felügyeletére bízta őket. Dagobert hiába rendelkezik mesés vagyonnal és egy óriási páncélteremmel, tele pénzzel, sokszor zsugori, és még több aranyra vágyik. A legtöbb epizód akörül forog, hogy különböző gonosztevők (mint például a Beagle Boyok vagy Mágika De Spell) megpróbálják megkaparintani a páncéltermének tartalmát. Emellett Flintheart Glomgolddal is meg kell küzdeni a leggazdagabb kacsaságért folytatott küzdelemben. Egyes epizódok a "szerencsecent" körül forognak: ez Dagobert legelső keresménye, egy tízcentes érme, amelynek többen próbálnak megszerezni. Egyes részekben Dagobert és az unokaöccsei különféle egzotikus tájakra utaznak, legendás kincsek nyomában.
A sorozat későbbi részeiben mutatkozik be két új szereplő: Bubba a kőkorszakból hozott ifjú őskacsa, valamint Egyszeregy Tóbiás, a feltörekvő, de balszerencsés könyvelő, aki egyben a városi szuperhős, Robokacsa civil alteregója is. Egyes részek különféle mellékszereplők körül forognak (mint például Kvák kapitány vagy Szaki Dani), de néha felbukkannak olyan karakterek, akik a Dagobert-képregényekből csak epizódszerepben köszönnek be (Gusztáv).


== Készítése ==
Az egyik első Disney-rajzfilm volt, amely szindikátusban készült, így megágyazott olyan sikeres sorozatoknak is, mint a Csipet csapat, a Balu kapitány kalandjai, illetve a Darkwing Duck. Első epizódját (melyet másutt, így Magyarországon is öt részre bontva adták le) "Az arany napok kincse" címmel mutatták be 1987 szeptemberében, melyet 1990-ig összesen 100 epizód követett. Ugyanebben az évben bemutattak egy egész estés filmet is. Első évada 1987-1988-ban 65 epizódos volt, míg a második évad mindössze 10 részt számolt, igaz, ez kizárólag két hosszú epizódból állt, melyet 5-5 részre szedtek szét. A harmadik évad 18 részes volt, ezt egészítette ki végül hét rész, melyek a negyedik évadot alkotják.


== Szereplők ==


=== Kacsák ===
Dagobert McCsip – Cilinderes, gazdag, zsugori kacsa. Rengeteg sok pénze van, egy hatalmas páncélteremmel. A világ leggazdagabb kacsája. Leginkább csupán azt akarja, hogy minél több pénze legyen, minthogy bármi jóra elköltse. Először Skóciában élt szüleivel, aztán kiköltözött Amerikába. Mióta szerencse centet kapott, azóta érzi magát szerencsésnek.
Donald – A matrózkacsa, Dagobert unokaöccse. Hajó útra indul, ahová nem viheti unokaöccseit. Átmenetileg Dagobertre bízza őket.
Niki – A piros ruhás kacsafiú, aki Donald első unokaöccse, nagy-nagy bátyja viseli gondját átmenetileg.
Tiki – A zöld ruhás kacsafiú, aki Donald második unokaöccse, nagy-nagy bátyja viseli gondját átmenetileg.
Viki – A kék ruhás kacsafiú, aki Donald harmadik unokaöccse, nagy-nagy bátyja viseli gondját átmenetileg.
Webby – Rózsaszín copfos kacsalány, Beakley asszonyság unokája, Dagobert oda fogadja a házába a nagymamájával.
Bubba – Őskacsagyerek az őskorból, időutazás során elmegy Dagobertékkal a jelenbe, és végül náluk marad.
Doofy – Duci, jó evő tinédzserkacsa, az ifjúmormoták csapatában Baseballozik.
Eduháp – Dagobert inasa, aki a házi munkát végzi, de ő egy kutya.
Beakley asszonyság – Webby nagymamája, Dagobert házvezetőnője és a kacsagyerekek dadusa. Amíg Dagobert távol van, addig a gyerekekre vigyázz, főz és süt.
Kvák kapitány – Repülőgép vezető kacsa, Dagobertet utaztatja repülőn, de már rengetegszer lezuhant.
Szaki Dani – Szemüveges szerelőmadár, aki Dagobert bácsi elektronikai berendezéseit javítja.
Egyszeregy Tóbiás – Ironikus kacsa, aki egyszer Szaki Dani robottalálmányára, véletlenül felvett egy robotöltözetet, amelyet szuperhősként tudott használni. Akkor elnevezte magát Robokacsának, amiben nem tudták róla ki.
Gúnár Gusztáv – Gúnár, aki Donald unokatestvére. Nagyon szerencsés fiú, Mágia De Spell egyszer varázslattal elvette a szerencséjét, de Dagobert feloldotta ezt a varázslatot.
Flintheart Glomgold – Az öreg, gonosz, skót-sapkás kacsa, aki Dagobert gyűlölt ellenfele. Hupburg második leggazdagabb kacsája.
Mágika De Spell – Gonosz, fekete öltözetű kacsaboszorkány, aki Dagobert ellensége. Dagobert szerencsecentjét akarja ellopni, de mindig füstbe megy a terve.
Csillám Aranyka – Csinos kacsahölgy, aki Dagobert fiatalkori szeretője.
Sandra – Tóbiás barátnője
Egyszeregy asszonyság – Tóbiás mamája
Ludwig von Fura Kacsa – Feltaláló, tudós kacsa, aki Ludwig von Drake professzor unokatestvére. A Fura Kacsa Hotel részben látható. Szellemnek adja ki magát, mert azt akarja a kastélyban szállók, ne tudják él. Végül kiderül róla életben van. Van egy segédje Bernado, aki el akarja lopni a találmányairól szóló könyvét, de mivel láthatatlanná tette, ezért nem találta meg azt.
Ludwig von Drake professzor – Professzor kacsa, aki Ludwig von Fura Kacsa unokatestvére. Egy részben feltűnik, Kvák kapitány problémáját vizsgálja.
Ludowika von Fura Kacsa – Kacsahercegnő, aki Ludwig von Fura Kacsa húga, és vendég a Fura Kacsa Szállodában.
Veszedelmes Dan – Vadnyugati kacsa, észak-amerikai lovas, fegyveres marhapásztor Klondikban. Egyszer Dagobert Fehér Aggoniai kincses bányáját fosztotta ki, és Dagobert sokáig tévedésben élt, mert azt gondolta, hogy szeretője, Aranyka rabolta ki a kincses tárát.
Az Oki-Loki-Poki mocsár őre – Öreg kacsa, aki megakarja találni az ifjúság forrásának vizét, a neve nem hangzik el.
Millionária – Gonosz, gazdag kacsahölgy, feleségül akar menni Dagoberthez, csupán azért, hogy megszerezze a pénzét.
Susurazade – Kacsahercegnő, az őskacsák korában, mesélésével tud altatni.


=== Beagle Boyok ===
Beagle mama – A Beagle boyok mamája, mindig visz nekik valami édességet a börtönbe, amibe mindig tesz nekik valamit, amivel aztán kiszabadulnak.
Beagle – A Beagle boyok vezetője, aki parancsol a többieknek.
Burger – Beagle segítőtársa, a dagadt, falánk Beagle boy, jó sok édességet szeret enni.
Baggy – Beagle segítőtársa
Buci – Beagle segítőtársa
Bicepsz – Beagle segítőtársa
Babapofa – Beagle segítőtársa


=== További szereplők ===
El Kapitány
Dr. Nemjó
Sviháp, a kereskedő – Az egyetlen ügynök, aki képes bármit rásózni Dagobertre. Magyar hangja Kautzky József és Charles Adler.
Pluck – Fiatal színész William Drakespeare drámájában. Magyar hangja Bor Zoltán és Charles Adler.
Charles Szemfényvesztő
Armstrong, a robot – Szaki Dani modern háztartási robotja, a kacsák túl sokat dolgoztatják, és be is gerjed. Kvák Kapitány leönti vízzel, és kiég a biztosítéka.
Köp-kürt kapitány / Tutú kapitány
Bounty kapitány
Maszatos kapitány
Kozmosz őrnagy
Maki MacMakk – Nagyméretű kutya, Dagobert egykori cella társa Akvafrászban, és segítenek egymáson.
Dzsinn – A csodalámpa bűvös szelleme.


== Magyar hangok ==
További magyar hangok (első-két évadban): Antal László, Beregi Pé