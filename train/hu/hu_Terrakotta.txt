A terrakotta (az olasz teracotta szóból, jelentése 'főtt föld') tisztítás után megformázott és kiégetett agyag, az ókori művészet egyik legfontosabb alapanyaga, átvitt értelemben az égetett agyagszobrok neve.


== A terrakotta alkalmazási területei ==
Épületdíszítés, párkány- és oromdíszek
Nagy szobrászatban leginkább az ókori kultúrák használták, a mezopotámiaiak, a kínaiak, az egyiptomiak, a görögök, az etruszkok, a rómaiak. A görögöknél szerepe kezdett háttérbe szorulni, de például az etruszkoknál márvány és bronz hiányában fontos alapanyag maradt.
A kerámiaművészetben, a kisplasztikában mind a mai napig fontos alapanyagként szerepel, olcsó, könnyen sokszorosítható.
A világ múzeumai mind rendelkeznek terrakotta-gyűjteményekkel, a népi művészet kerámiái, kisplasztikái leggyakrabban agyagból készültek. A budapesti Szépművészeti Múzeum terrakotta-gyűjteményének egyik legértékesebb része a Paul Arndt müncheni régésztől vásárolt terrakotta kisplasztikák. Jelenleg a Kínában 1978-ban felfedezett agyaghadsereg-lelet képezi a világ legnagyobb terrakotta gyűjteményét.


== Lásd még ==
Fazekasság
Majolika
Agyaghadsereg
Fönícia művészete


== Források ==

Művésze