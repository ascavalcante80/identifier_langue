Vuhan (egyszerűsített kínai: 武汉; hagyományos kínai: 武漢; pinjin: Wǔhàn) Közép-Kína legnépesebb városa, Hupej (Hubei) tartomány székhelye. A Jianghan-fennsíktól keletre fekszik, a Jangce és a Han (Han) folyók találkozásánál.
Három város, Vucsang (Wuchang), Hankou (Hankou) és Hanjang (Hanyang) összeolvadásával jött létre. Az 1920-as években (a Kuomintang (Guomindang) idején) Csang Kaj-sek főhadiszállása volt. Ma a város elismert politikai, gazdasági, kulturális, oktatási és közlekedési központ.


== Földrajz ==
Vuhan (Wuhan) földrajzi elhelyezkedése: é. sz. 30° 40′ 00″, k. h. 114° 20′ 00″30.666666666667, 114.33333333333. A Jianghan-fennsíktól keletre fekszik, a Jangce és a Han (Han) folyók találkozásánál. A város teljes területe 8494,41 km², melynek nagy részét tavak és dombok teszik ki.
Vuhan (Wuhan) három nagy városrészre osztható: Vucsang (Wuchang) (武昌), Hanjang (Hanyang) (汉阳) és Hankou (Hankou) (汉口). A városrészek egykoron különálló városok voltak, 1927-ben olvasztották egybe őket. Folyók választják el őket egymástól, ezért számos híd található a városban, többek között az Első híd, amely Kína legmodernebb hídjainak egyike.
A város klímája csapadékos szubtrópusi, aminek köszönhetően a négy évszak egymástól nagyon jól elkülönül. A nyár meleg és esős (emiatt a páratartalom rendkívül magas (~80%) és a harmatpont sokszor 26 °C illetve afeletti), az ősz és a tavasz kellemesen meleg, de szintén csapadékos, míg a tél zord. Télen nem ritka a hó sem. Az éves középhőmérséklet 13 és 21 °C között mozog. Az eddig mért leghidegebb -18,1 °C, a legmelegebb pedig 42 °C volt. Évente több mint 1200 mm csapadék hullik, ebből közel 250 mm csak júniusban.


== Történelem ==
Vuhan térsége először Kr. e. 3000 évvel népesült be. A Han-dinasztia idején Hanjang (Hanyang) élénk kereskedővárossá fejlődött. A 3. században a közelben vívták a kínai történelem egyik legfontosabb csatáját, a Három királyság korát megelőző Vörös szikla csatát, amely hozzájárult a Han-birodalom széteséséhez.
Körülbelül ebben az időben épületek a városfalak, amelyek Hanjang (Hanyang) (206) és Vucsang (Wuchang) (223) védelmét szolgálták. A város alapítását a Vucsang (Wuchang) körüli fal befejezésétől számítják. Szintén 223-ban épült meg A Sárga Daru tornya (黄鹤楼) a Jangce folyó partján. Csuj Hao, a Tang-dinasztia ünnepelt költője a 8. században látogatta meg a tornyot és írt róla verset, amely Dél-Kína egyik legnevezetesebb látványosságává tette A Sárga Daru tornyát.

A város később a tudományok és művészetek egyik központjaként szerzett hírnevet. A Jüan-dinasztia alatt Vucsang (Wuchang) lett a tartományi főváros és a 18. század elejére Hankou (Hankou) egyike lett Kína négy legfontosabb kereskedelmi kikötőjének.
A 19. század végén épültek meg az észak-déli irányú vasútvonalak, amelyek tovább erősítették a város szerepét, hiszen most már a vízi és vasúti forgalom egyik átrakodó állomása lett. Szintén ebben az időben történt, hogy az európai nagyhatalmak kikényszerítették Hankou (Hankou) kikötőjének megnyitását és a vízparton az európai kereskedők által felügyelt és irányított koncessziós negyedek épültek ki.
1911-ben Szun Jat-szen követői itt robbantották ki a vucsangi felkelés (wuchangi felkelés)t, amely végül elvezetett a Csing-dinasztia bukásához és a Kínai Köztársaság kikiáltásához, amelynek első elnöke maga Szun Jat-szen lett. Az 1920-as években a város a Kuomintang (Guomindang) belső ellenzékének, a Vang Csing-vej (Wang Jingwei) által vezetett ellenzéki kormánynak volt a fővárosa.
1938-ban itt vívták a második kínai–japán háború egyik legnagyobb összecsapását, a vuhani csatát (Wuhani csatát): Nanking eleste után a Kuomintang (Guomindang) kormány ide helyezte át székhelyét, de Vuhan (Wuhan) elfoglalása után sem omlott össze a kínai ellenállás. Miután a Japán Császári Hadsereg bevonult a városba, a dél-kínai hadműveletek támogatására jelentős logisztikai központot építettek ki. 1944-ben a város nagy részét lerombolták az amerikai légierő gyújtóbombás támadásai.
1967-ben a kulturális forradalom idején került sor a vuhani incidens (wuhani incidens)re, amelyben a helyi munkások, állami és pártalkalmazottak, illetve a Kínai Népi Felszabadító Hadsereg alakulatai csaptak össze a munkásokból és diákokból álló vörösgárdista csapatokkal a város feletti ellenőrzésért.
A várost történelme során többször is sújtotta árvíz, részben ezek megfékezésére, részben pedig Kína egyre növekvő energiaigényének fedezésére építik a Jangce folyón a Három-szurdok-gátat, amely elkészülése után a világ legnagyobb vízerőműve lesz.


== Közigazgatás ==
A város 13 nagyobb kerületre osztható. Ezek a kerületek: (qu = kerület)


== Gazdaság ==

Vuhan (Wuhan) tartományi jogú város. A város össz GDP-je 450 milliárd jüan, az egy főre jutó átlagos jövedelem pedig évi 68 000 jüan. A városban 50 francia vállalat működik, ami az egész országban működő francia cégek egyharmada.
Vuhan (Wuhan) fontos gazdasági, piaci, pénzügyi, közlekedési, technológiai és oktatási központ. A legfőbb iparágak a városban az elektronika, optika, autó-, vas- illetve gyógyszergyártás. A város gazdaságának nagy részét a belföldi kereskedelem teszi ki. A város közel fekszik Sanghaj (Shanghai)hoz, Pekinghez valamint Kantonhoz, ezért az ingatlanárak itt a legmagasabbak más kínai metropoliszokhoz viszonyítva.
A városban 35 magasan rangsorolt oktatási intézet található. Ennek is köszönhető, hogy Vuhan (Wuhan) a harmadik legerősebb város Kínában a tudomány és technológia területén.


=== Ipari zónák ===


== Infrastruktúra ==


=== Közlekedés ===


==== Közúti közlekedés ====

A városnak hét hídja és egy alagútja van; ezek mind a Jangce felett illetve alatt vezetnek át. Három közülük a megnyitás sorrendjében kapta a nevét: Első, Második és Harmadik híd. Az Első hidat 1957-ben adták át; akkoriban még csak a vasút használta, ma már azonban autók is haladnak rajta.
Kelet-nyugat irányban szeli át a várost a 318-as számú nemzeti autópálya, ami Sanghaj (Shanghai)t és a tibeti Zhangmut köti össze. Vuhan (Wuhan) központja a 979-es kilométerkőnél van (Sanghaj (Shanghai)tól számolva).


==== Vasúti közlekedés ====
2009 végéig két nagyobb állomás üzemelt a városban: a Hankou pályaudvar (Hankou pályaudvar) és a Vucsang pályaudvar (Wuchang pályaudvar) (az azonos nevű városrészekben). Ennek okán a Vuhan (Wuhan)ba közlekedő vonatokon célállomásként nem a város neve szerepelt, hanem a célpályaudvar. Az eredeti felállás szerint Hankou (Hankou) volt a célállomása a Csinghan vonal (Jinghan vonal)nak (Peking–Hankou (Hankou)), Vucsang (Wuchang) pedig a Jüehan vonal (Yuehan vonal) vonalnak (Kanton–Vucsang (Wuchang)). Az Első híd megnyitásakor két további vonal is becsatlakozott a Csinghan vonal (Jinghan vonal)ba, így onnantól kezdve mindkét állomásról indultak vonatok minden irányba.
2009. április 1-jén átadták a Hofej–Vuhan nagysebességű vasútvonal (Hefei–Wuhan nagysebességű vasútvonal)at, így expresszvonatokkal elérhetővé vált többek között Hofej (Hefei), Nanking és Sanghaj (Shanghai). Egyes járatok a Vuhan (Wuhan)–Sanghaj (Shanghai) távot képesek voltak akár 6 óra alatt is megtenni. 2010-re ezen vonatok nagy része a Hankou pályaudvar (Hankou pályaudvar)ról indult.

Idővel igény mutatkozott egy központi pályaudvar megépítésére is, ezért az 2006 és 2009 meg is épült a város északkeleti részén, 11 vágánnyal. Az állomás átadásával egyidejűleg adták át a Vuhan–Kanton nagysebességű vasútvonal (Wuhan–Kanton nagysebességű vasútvonal)at. Ennek köszönhetően a menetidő a korábbi 10,5 óráról 3 órára csökkent ezen a viszonylaton. A vonal Pekingig való meghosszabbításán jelenleg is dolgoznak. Itt futnak a világ leggyorsabb menetrend szerinti vonatai is; képesek elérni ugyanis a 394 km/h utazósebességet is.
2011-től a központi pályaudvar jóformán csak a Vuhan–Kanton nagysebességű vasútvonal (Wuhan–Kanton nagysebességű vasútvonal)at látja el, míg a többi vonat a másik két főpályaudvarra érkezik.


==== Légi közlekedés ====
A város repülőtere a Vuhan-Tienho nemzetközi repülőtér (hagyományos kínai: 武漢天河國際機場; egyszerűsített kínai: 武汉天河国际机场; pinjin: Wǔhàn Tiānhé Guójì Jīchǎng) (IATA: WUH, ICAO: ZHHH). 1995. áprilisában nyílt meg a várostól 26 kilométerre északra. Azóta Közép-Kína egyik legforgalmasabb és az ország negyedik legnagyobb nemzetközi csatlakozású reptere lett. A második terminált 2008 júliusában adták át.


==== Közösségi közlekedés ====

A tömegközlekedésben hatalmas szerepet tölt be a metró, amelynek első vonalát 2004-ben adtak át; ekkor Vuhan (Wuhan) lett Kína ötödik olyan városa, ahol van metró. Jelenlég még csak egyetlen vonal üzemel 28,87 km hosszan 27 állomást magába foglalva. A kihasználtságot (évi 73 millió utas) jelzi, hogy a vonatok 90 másodpercenként követik egymást. A vonatok is képesek járművezetői beavatkozás nélküli futásra; a később megépülendő vonalakon már vezető nélkül fognak futni.
Számtalan buszvonal is található a városban. Egy utazás díja 2 jüan. A buszhálózat kaotikus és átláthatatlan, turistáknak helyi vezető vagy térkép és kínai nyelvtudás nélkül nem ajánlják az utazást.


== Kultúra ==
Wuhan a szülőhelye a Chu-kultúrának. A város környékére jellemző Han opera Kína legősibb és legkedveltebb operája volt. Később a Hui operával ötvözték, így született meg a modern Kína leghíresebb operája, a pekingi opera. Ezért is nevezik a Han operát a pekingi anyjának.
A városban a délnyugati mandarin nyelvjárást (röviden: Xin) beszélik. Ez csupán hangsúlybeli különbségeket hordoz a standard mandarin nyelvhez, a putonghuahoz képest.


=== Oktatási rendszer ===

Wuhanban 9 nemzeti és további 14 nyilvános egyetem illetve főiskola található.
Nemzeti:
Wuhani Egyetem (武汉大学)
Wuhan Technológiai Főiskola (WUT) (武汉理工大学)
Huazhong Tudományos és Technikai Főiskola (HUST) (华中科技大学)
Huazhong Agrikulturális Főiskola (华中农业大学)
Kínai Földtudományi Főiskola (中国地质大学)
Közép-Kínai Főiskola (华中师范大学)
Zhongnan Jogi és Gazdasági Főiskola (中南财经政法大学)
Dél-Közép Nemzetiségi Főiskola (中南民族大学)
Nyilvános:
Hubei Főiskola (湖北大学)
Hubei Technológiai Főiskola (湖北工业大学)
Hubei Hagyományos Kínai Orvoslási Egyetem (湖北中医学院)
Hubei Képzőművészeti Akadémia (湖北美术学院)
Hubei Rendvédelmi Egyetem (湖北警官学院)
Hubei Gazdasági Főiskola (湖北经济学院)
Hubei Oktatási Főiskola (湖北第二师范学院)
Jianghan Főiskola (江汉大学)
Wuhan Technológiai Akadémia (武汉工程大学)
Wuhan Tudományos és Mérnöki Főiskola (武汉科技学院)
Wuhan Polytechnikai Főiskola (武汉工业学院)
Wuhan Fizikai Akadémia (武汉体育学院)
Wuhan Zenei Konzervatórium (武汉音乐学院)
Wuhan Biomérnöki Akadémia (武汉生物工程学院)


=== Gasztronómia ===

Re-gan mian (热干面): forró és száraz, mogyorószószos tészta, amely az egyik legelterjedtebb reggeli
Ya Bozi (鸭脖子): csípős kacsanyak
Doupi (豆皮）: igazi helyi különlegesség tojásból, rizsből, sörből, gombából és babból, egy kis szójával ízesítve
Tangbao（汤包): levesféle lisztből és száraz húsból
Mianwo (面窝): a szokásostól jóval vékonyabb méretű sós fánk, igazi wuhani kuriózum


== Turizmus ==

Vucsang (Wuchang) városrészben található a 80 km² területű Keleti-tó, ahol tavasszal az ott élők szebbnél-szebb kerteket alakítanak ki.
A Hupej Tartományi Múzeum (Hubei Tartományi Múzeum) a maga 200 000 