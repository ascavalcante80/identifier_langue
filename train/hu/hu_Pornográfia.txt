A pornográfia olyan irodalmi művet, képet vagy filmet jelöl, melyben mezítelenséget vagy közösülést ábrázolnak nemi izgalom elérése céljából. A kifejezés a görög πορνογραφια szóból ered, aminek jelentése: „prostituáltakról készült írás vagy rajz”.


== A pornográfia jellegeSzerkesztés ==
A pornográfia eltér az aktábrázolástól abban, hogy a test szépségének ábrázolása helyett a hangsúly a nemi aktus, illetve a nemi szervek közvetlen módon való megmutatásán van. Elfogadott vélemény szerint nem azonos az erotikával sem, ami hasonló nemi izgalom elérését tűzi ki célul, de a közösülés vagy a nemi szervek közvetlen („premiere plan”) bemutatása nélkül. A pornográfia célja elsősorban a szexuális ábrándok, vágyak főleg vizuális manifesztációja, kvázi kiszolgálása az érdeklődők számára. Épp emiatt nem (vagy általában nem) az átlagemberek vagy a szereplők valódi szexuális szokásai nyilvánulnak meg benne, hanem amit az érdeklődők többsége a fantáziái alapján látni akar. Ennek következtében a pornográf művekben nem fordítanak nagy figyelmet azok valósággal való egyezésére (jellemzően a szereplők viselkedésénél vagy a szituációknál), minekutána azok sokszor abszurdak, hiteltelenek és/vagy közönségesek, harsányak.
A pornográf művek elsősorban heteroszexuális ábrándokat elégítenek ki, ahol rendszerint a nők tárulkoznak ki a férfiak számára, mivel a pornográfia iránt elsősorban a heteroszexuális férfiak részéről mutatkozik érdeklődés, de léteznek leszbikus, homoszexuális, BDSM és egyéb tematikájú pornográf termékek is. A célközönség miatt általában igyekeznek esztétikus megjelenésű, vonzó szereplőket megjeleníteni a pornográf művekben, különösen a hölgyek esetében, ettől csak akkor térnek el, ha egy tematikusabb mű ezt kívánja.
A pornográfia megítélése társadalomfüggő. Egyes társadalmakban és korokban az elveket lazábban, más korokban szigorúbban határozták meg, és így előfordulhat, hogy ami a múlt században pornográfnak számított (például egy felemelt szoknyájú lány, akinek látható az alsóneműje), az mára már teljesen kikerült a pornográfia köréből. Manapság a pornográfia a fejlett világ legtöbb részén elfogadott, vagy legalábbis megtűrt, legális műfaj, de szigorú szabályok vonatkoznak az erotikus és pornográf művek forgalmazására, árusítására, hogy védjék a kiskorúak fejlődését és azok nyugalmát, akiket nem érdekel a pornográfia.


== Pornográf filmgyártásSzerkesztés ==
A pornószínész (vagy pornószínésznő) olyan filmszínész, aki pornográf filmekben szerepel. A pornófilmet régebben partyfilm-nek is nevezték. Színészek vagy színésznők egyes filmekben meztelenül jelennek meg – gyakran csak rövidebb időre – néha akár szexuális aktust is bemutatva, ám a filmek ettől még nem minősülnek pornófilmnek, és a színészek sem pornószínészek. Ehhez olyan szexjelenetekben kell megjelenniük, amelyekben általában közeli képek láthatóak a nemi szervekről. A legtöbb pornószínész művésznevet használ (Kyla Cole, Mandy Bright, Rita Faltoyano, Dora Venter), Lolo Ferrari, de akad kivétel is (Égerházi Zsanett, Louise Frevert, Ron Jeremy, Vivi Rau).

A pornográf filmekben kevés kivételtől eltekintve nem fordítanak nagy gondot a környezet kialakítására, többnyire egy kész helyszín bérlése és a pornószínészek fizetése jelenti a legnagyobb költséget, akik viszonylag alacsony díjazásért foglalkoztathatóak, és az elkészült művek nagy példányszámban, magas áron értékesíthetők. A mai eltömegesedett pornóiparban új arcokat általában igen alacsony költséggel (újsághirdetés vagy ügynökség útján) is be lehet szerezni.


=== TörténeteSzerkesztés ===
Az első hivatalosan forgalmazott pornófilm a Deep Throat (Mély torok) című film volt (1972), Linda Lovelace főszereplésével. A film hatalmas sikert ért el, világforgalmazásban több mint 100 millió dollárt eredményezett. Jelentős pornószínésznek számított Marilyn Chambers (Behind the Green Door), Gloria Leonard (The Opening of Misty Beethoven), Georgina Spelvin (The Devil in Miss Jones), Jeremy Cohen (The Speed Demon Of Porn) és Bambi Woods (Debbie Does Dallas). Ez az időszak a pornó aranykorának számított az 1980-as évek elején. Számos pornó-színészlegenda született, mint például John Holmes, Seka, Ginger Lynn Allen, Annette Haven, Veronica Hart, Nina Hartley és Hyapatia Lee, akik ebben a korban kezdték pályafutásukat. Jenna Jameson, Tera Patrick, Briana Banks, Ariana Jollee és Silvia Saint a legismertebb pornósztár lett a kései 1990-es években és a korai 2000-es években. Manapság kissé megkopott a "pornósztárság" státusza, főleg az internetes pornódömping hatására már nemigen vannak feltűnő "tehetségek".
Az 1970-es években az Egyesült Államokban megpróbálták a pornószínészeket prostitúció vádjával bíróság elé állítani. A bíróság azonban különbséget tett a pénzért szexuális kapcsolatot létesítő, és a szexuális kontaktust ábrázoló színészi játék között, amit pénzért adnak elő. Ettől függetlenül manapság is előfordul "átjárás" a két tevékenység között, jellemzően amikor egy korábban pornószínészkedéssel is foglalkozó hölgy később prostituáltként kínálja a szolgáltatásait – kizárólag magánszemélyként.


== Pornográf műfajokSzerkesztés ==
A pornográf művek sokféle kategóriába sorolhatóak, a leggyakoribbak:
Hetero: A hagyományos egy férfi egy nő szituáció, mivel ez az alapfelállás külön nem szokták jelezni, de előfordul.
Blowjob: Ez az orális szexet jelenti, azaz a pénisz szájal történő izgatását, közönségesebben szopás-nak hívják.
Anal: Az anális szex lényege a pénisz végbélbe történő behatolása.
Cumshot: Ez a férfi ejakulációjára utal, ami a nő testére vagy máshova történik.
Facial: Arcraélvezés, ahol a férfi a nő arcára ejakulál.
Mouthful: Ilyenkor a férfi a nő szájába ejakulál, aki akár le is nyeli a spermát.
Threesome: Hármas felállás, két férfi egy nővel, vagy két nő egy férfivel.
Double vagy DP: Két férfi egy nő ánuszába és vaginájába egy időben történő behatolása.
Group: Három vagy annál több szereplő, csak az egyik vagy mindkét nemből, gyakran pl. két hetero pár.
Gangbang: Egy nő sok férfival, vagy egy férfi sok nővel történő szexuális együttléte.
Bukkake: Általában egy nő arcára sok férfi ejakulál, leggyakrabban közösülés nélkül.
Creampie: Amikor a férfi a nő ánuszán vagy vagináján belül ejakulál, ezért jelent angolul krémes pitét.
Handjob: Magyarul kézimunka, amikor kézzel vezeti a nő a férfit a kielégüléshez.
Fingering: Angolul ujjazást jelent, ahol a férfi az ujjaival izgatja a nő nemi szervét.
POV: Az angol „point of view” kifejezés rövidítése, személyes nézőpontot jelent, a férfi szemszögéből készült produkciókat jelöli.
Voyeur: Kukkolásra emlékeztető beállítás.
Vannak szexuális indentitás szerinti kategóriák, mint például:
Gay: Ez összességében a férfi homoszexuális tartalmakat jelöli.
Lesbian: Leszbikus érintkezés nők között.
BDSM: Alá-felé rendelt viszony – gyakran csak szimulált – fájdalomokozással és/vagy fétistevékenységgel.
Tranny vagy TS, esetleg Shemale: Transzszexuális szereplők.
Származásra:
Asian: Ázsiai származású szereplők.
Ebony: Afroamerikai vagy fekete bőrű szereplők, a meghatározás ezért kapta a sötét színű ébenfák után a nevét.
Latina: Latin-Amerikai szereplők.
Interracial: Különböző származású szereplők, pl. európai és ázsiai, vagy ázsiai és afroamerikai közös szereplése.
Életkorra:
Teen: Tinik vagy annak látszó lányok.
MILF: Angol rövidítése a „Mother/Mom/Mum I'd Like to Fuck”-nak, szalonképesen a vonzóbb középkorú hölgyeket jelenti.
Mature: A szintén középkorú szereplők általánosabb jelzője.
Helyszínre:
Nature: Szabadban, főleg természetben zajló cselekmény.
Public: Nyilvános helyen zajló cselekmény, ahol más emberek is előfordulhatnak vagy elő is fordulnak (utca, tömegközlekedési eszköz stb.).
Még a hajszínre is létezik kategória:
Brunette: Fekete hajú hölgyek.
Blonde: Szőke hölgyek.
Redhead: Vörös hajú hölgyek.
Brownhair: Barna hajú hölgyek.
Ezeken kívül sok egyéb meghatározás van még a pornográf művek különböző kategóriáira.


== HatásaiSzerkesztés ==
A pornográfia, illetve a pornográf tartalmú művek, filmek leginkább vitatott hatása az, amit az emberek magánéletére, még inkább nemi életére gyakorol. A pornográfiá