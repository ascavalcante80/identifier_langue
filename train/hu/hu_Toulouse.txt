Tolosa egyéb jelentéseit lásd: Tolosa
Toulouse (kiejtés /tuluz/  kiejtése✩, régen Tolosa) város Dél-Franciaországban, a Garonne-folyó partján. Toulouse Haute-Garonne megye székhelye. Párizstól 590 km-re fekszik, ill. félúton az Atlanti-óceán és a Földközi-tenger között.
Világszerte elismert, 1229-ben alapított egyeteme az egyik legrégebbi Európában és több mint 97 000 hallgatójával a lille-i mellett a harmadik legnagyobb francia egyetem Párizs és Lyon után.
A francia forradalmat megelőzően Toulouse volt a korábbi Languedoc tartomány fővárosa. Jelenleg a Midi-Pyrénées régió adminisztratív központja.


== Történelem ==
Toulouse már a Római Birodalom idején jelentős város volt. Tolosa néven a nyugati gótok fővárosa 419 és 507 között. 778–tól 1271-ig önálló hercegség volt, majd az 1700-as és 1800-as években jelentősége az ipari forradalom csekély hatása miatt csökkent. Az 1900-as években a hadifelszerelések gyártását és a repülőipart Toulouse-ba helyezték, így a város ismét életre kelt. Érdekes, hogy Toulouse gyengéje végül erősségévé lett, mert az ipari forradalom okozta környezetrombolás, valamint a szociális-gazdasági átszervezés itt nem jelentkezett.

Helyzetét Európa repülőipari központjaként, valamint azt kihasználva, hogy az emberek az ipari területekről szívesen költöznek a melegebb éghajlatú és tisztább levegőjű Toulouse-ba, a város lélekszáma 1960 és 2000 között 50 százalékkal nőtt, míg ez a mutató egész Franciaország területére nézve 30 százalék. A repülés- és biotechnológia-ipar kedvező jövőjére nézve várható. hogy a város növekedése folytatódik.


== Oktatás ==

École nationale de l'aviation civile
Institut polytechnique des sciences avancées
Toulouse Business School
Toulouse Egyetem


== Gazdaság ==
Toulouse gazdasága a textil-, élelmiszer-, és vegyiparon nyugszik. Ezen felül itt található a francia repülőgépgyártás központja is. A légiközlekedés elitiskolája, az Ecole Supérieure „Sup-Aero", valamint az Airbus Industrie legnagyobb gyára is itt működik. Az Európai Űrhajózási Konszern EADS műholdgyára, az EADS Astrium és a francia Alcatel Space műholdgyár is ebben a városban talált helyet magának, a Francia Űrhajózási Társaság (CNES) műszaki központjával egyetemben.


== Kulturális élet ==

Toulouse-ban 1229-ben alapított patinás egyetem működik és híres a szépművészeti múzeuma is A városban sok templom található, ezek közül különös figyelemre méltó az 1000-es években alapított Saint Sernin-bazilika. Az 1700-as évekből fennmaradt városházán (Le Capitole) színházi előadások is zajlanak. A pezsgő zenei életet mutatja, hogy sok népszerű együttes ebből a városból indult útjára, például a fiatal zenerajongók közott sikeres Zebda is.
A Théâtre du Capitole az opera és a balett otthona. Az Orchestre National du Capitole az Halle aux Grains-ben játszik. Az Académie des Jeux Floraux, a Francia Akadémia Dél-Franciaország okcitán nyelvet beszélő régiói számára kialakított megfelelőjének székhelye. Ezzel Toulouse az okcitán ku