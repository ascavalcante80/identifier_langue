Genf (angolul: Geneva, franciául: Genève, németül: Genf, olaszul: Ginevra, spanyolul: Ginebra) a második legnagyobb lélekszámú város Svájcban (Zürich után), Genf kanton fővárosa.
A város 182 ezres lakosságának 44%-a külföldi (2002).


== Fekvése ==
A Genfi-tó partján, a Rhône folyó kifolyásánál fekszik. Lyontól 150 km távolságra van.


== Története ==
Az ókorban egy kelta törzs, az allobroxok megerősített határvárosa volt Genava néven. Julius Caesar is járt erre a gall háború során. A népvándorlás során a burgundiak fővárosa lett 443-ban, 534-ben a frank birodalomhoz csatolták. A középkorban (kb. 400-tól) a genfi püspökök uralták. A polgárság elégedetlensége hozzájárult a reformáció térhódításához. Kálvin János 1536-ban érkezett először a városba, ekkor kiáltották ki a város függetlenségét. Kálvinnak időlegesen távoznia kellett, ám visszatérése után Genf a kálvinizmus központja lett. A várost egy ideig a „protestáns Róma”-ként emlegették. Kálvin 1559-ben alapította meg akadémiáját. A jakobinus diktatúra Genfre is átterjedt, a város 1798-tól 1814-ig Franciaországhoz tartozott. A bécsi kongresszus idején csatlakozott a Svájci Államszövetséghez.
Az első világháború után Svájc semlegessége nagyban hozzájárult ahhoz, hogy itt működött a Népszövetség (az ENSZ elődje) 1920 és 1939 között. A második világháború befejezése után számos ENSZ szervezet és nem kormányközi nemzetközi szervezet székhelye.


== Nemzetközi szervezetek székhelye ==


=== Nem kormányközi nemzetközi szervezetek ===

Nemzetközi Vöröskereszt és Nemzetközi Vörös Félhold
CERN, a nagy európai részecskefizikai kutatóközpont
Európai Műsorsugárzók Uniója


=== ENSZ szervezetek ===
az ENSZ európai központja (az egykori Népszövetség épületeiben)
UNHCR, az ENSZ Menekültügyi Főbiztossága
WHO, az ENSZ Egészségügyi Világszervezete
WTO, az ENSZ Kereskedelmi Világszervezete
WIPO, az ENSZ Szellemi Tulajdon Világszervezete
ITU, a Nemzetközi Távközlési Unió
ILO, a Nemzetközi Munkaügyi Szervezet


== A svájci óragyártás egyik központja ==
Genfben van évszázadok óta számos világhírű óragyár központja, a nevezetesebbek:
Vacheron Constantin (1755 óta)
Baume & Mercier (1830 óta)
Buccellati
Cartier
Jaeger-Le Coultre
Patek Philippe – óramúzeumot is fenntart
Piaget
Audemars Piguet
Franck Muller
Pierre Kunz
De Grisogono
European Company Watch
Girard-Perregaux
Robergé
F.P. Journe
Sbarro – Franco Sbarro autótervező óragyártó vállalkozása
Daneil JeanRichard
Roger Dubois
Parmigiani
Van Cleef & Arpels


== Látnivalók ==

Genfi-tó
Jet d'Eau, 140 méter magasra felszökő szökőkút a tavon
A reformáció emlékműve (Kálvin és három társa szoborcsoportja, mellette – többek között – Bocskai István szobra
Erzsébet császárné és királyné szobra és emléktáblája az ellene elkövetett merénylet színhelyén
Bartók Béla szobra – a városban lakó magyarok kezdeményezésére állították
Botanikus kert (Jardin botanique)


== Híres genfiek ==
Itt született és halt meg Jean-Étienne Liotard (1702–1789) rokokó festő.
Itt született Jean-Jacques Rousseau (1712–1778) filozófus, a felvilágosodás nagy alakja.
Itt született és halt meg François Diday (1802–1877) festő.
Itt született és halt meg Barthélemy Menn (1815–1893) festő.
Itt született Henri Dunant (1828–1910), a Vöröskereszt megalapítója.
Itt született Ferdinand de Saussure (1857–1913) nyelvész, a strukturalizmus atyja.
Itt élt és halt meg Jean Piaget (1896–1980) pszichológus, az episztemológia atyja.


== Testvértelepülések ==

 Buenos Aires Argentína (199