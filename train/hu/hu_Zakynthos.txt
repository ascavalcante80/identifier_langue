Zákinthosz (görög: Ζάκυνθος, olaszul: Zante) szigete a Jón-tengerben, Görögország nyugati részén, a Peloponnészosz-félsziget partjaitól 16 km-re nyugatra helyezkedik el.
Turistaparadicsom. Természeti szépségeinek és festői fővárosának köszönhetően a velenceiek Kelet virágának (Fiore di Levanté) nevezték.
A nevét a görög mitológiában megjelenő Dardanosz fiáról, Zakyntoszról kapta.


== Földrajza ==
Területe 410 km². A sziget hosszúsága 40 km, legnagyobb szélessége 20 km. Lakossága 40 000 fő körül mozog.
Székhelye az azonos nevű Zákinthosz a sziget DK-i partján fekszik.


== Főbb települések ==
Zákinthosz (Ζάκυνθος)
Alikész (Αλυκές)
Laganasz (Λαγανάς)
Elatia (Ελάτια)
Arkadioi (Αρκάδιο)
Artemisia (Αρτεμισία)


== Történelem ==
Régészeti kutatások bizonyítják, hogy már az újkőkorszakban lakott volt. Az ókori költő, Homérosz említi az Iliász és az Odüsszeia műveiben.
A középkorban gyakran volt a kalózok célpontja. 1482-1797 között a velenceiek uralták, 1815-től a Görögországhoz való csatolásáig angol védnökség alatt állt.
A 19. században több nagy költőnek adott otthont, mindenekelőtt a külföldön is ismert Dionisziosz Szolomosznak.
1953. aug.-ban 7,3-as erősségű földrengés okozott súlyos károkat.
2006. áprilisában 5,7 és 5,9 erősségű földrengések érték.


== Növény- és állatvilága ==
Fő termékei az olívaolaj, ribiszke, szőlő és citrusfélék. Őshonos a szigeten a Zante szőlő, ami egy kis, édes, mag nélküli szőlőfajta. Az itteni vizekben él a veszélyeztetett álcserepesteknős.


== Híres szülöttei ==
Ugo Foscolo (1778–1827), költő
Nikolaos Koutouzis (1741–1813), festő
Dioni