Március 31. az év 90. (szökőévben 91.) napja a Gergely-naptár szerint. Az évből még 275 nap van hátra.
Névnapok: Árpád, Akács, Ákos, Balbina, Béni, Benjámin, Benjamina, Benő, Gujdó, Jelek, Johanna, Kornélia, Üllő, Zsanka, Zsanna


== Események ==
1261 – IV. Béla és V. István magyar királyok Bécsben békét kötnek II. Ottokár cseh királlyal. Ebben lemondanak a Stájerország iránti igényükről.
1387 – Luxemburgi Zsigmondot Himházi Benedek veszprémi püspök Székesfehérvárott magyar királlyá koronázza.
1854 – A japánok Matthew C. Perry amerikai tengerésztiszt nyomására megkötik a kanagavai egyezményt.
1889 – Átadják az Eiffel-tornyot Párizsban.
1901 – A Daimler Motor bemutatja új autómodelljét Nizzában, melyet a megrendelő (Jellinek) leányáról Mercedesnek neveztek el.
1909 – A Titanic gőzhajót elkezdik építeni az írországi Belfastban.
1940 – Horthy Miklós kormányzó fiát, Horthy Istvánt kinevezik a MÁV elnökévé.
1970 – 12 év Föld körüli keringés után a Csendes-óceánba csapódik az USA első műholdja, az Explorer–1.
1987 – A Szovjetunióban fellövik a Mir űrállomás csillagászati modulját, a Kvant–1-et.
2005 – Michael Brown és csapata felfedezi a Makemake nevű törpebolygót.


== Sportesemények ==
Forma-1
1996 –  brazil nagydíj, Interlagos - Győztes: Damon Hill  (Williams Renault)
2002 –  brazil nagydíj, Interlagos - Győztes: Michael Schumacher  (Ferrari)


== Születések ==
1499 – IV. Piusz pápa (szül: Giovanni Angelo Medici) († 1565)
1519 – II. Henrik francia király († 1559)
1596 – René Descartes francia matematikus, filozófus, természettudós, író († 1650)
1730 – Étienne Bézout francia matematikus († 1783)
1732 – Joseph Haydn osztrák zeneszerző († 1809)
1805 – Holländer Leó honvédtiszt, éremgyűjtő († 1887)
1809 – Nyikolaj Vasziljevics Gogol orosz író, drámaíró († 1852)
1811 – Robert Wilhelm Bunsen német vegyész († 1899)
1813 – Guyon Richárd honvéd tábornok († 1856)
1848 – Diederik Korteweg holland matematikus († 1941)
1888 – Fitz József magyar könyvtáros, nyomdászattörténész († 1964)
1890 – Sir William Lawrence Bragg Nobel-díjas angol fizikus († 1971)
1900 – Szabó Lőrinc magyar költő († 1957)
1906 – Tomonaga Sinicsiró japán fizikus, a kvantum-elektrodinamika egyik atyja, Nobel-días († 1979)
1914 – Octavio Paz Nobel-díjas mexikói író († 1998)
1923 – Kameniczky József gépészmérnök, fegyvertervező († 1997)
1927 – Dawie Gous (Dr David Simon Gous) dél-afrikai autóversenyző
1927 – Vlagyimir Szergejevics Iljusin szovjet berepülőpilóta († 2010)
1930 – Gáll András romániai magyar író, újságíró, publicista
1932 – John Jakes amerikai író
1934 – Carlo Rubbia Nobel-díjas olasz fizikus
1935 – Herb Alpert amerikai trombitás, zeneszerző, producer
1947 – Augustin Banyaga ruandai születésű amerikai matematikus
1948 – Al Gore (Albert Arnold Gore), amerikai politikus, alelnök, üzletember és Nobel-békedíjas környezetvédelmi aktivista
1952 – Vanessa del Rio (sz. Ana Maria Sánchez) amerikai pornó színésznő
1954 – Gulyás Dénes magyar operaénekes, tenor
1955 – Angus Young ausztrál zenész, az „AC/DC” együttes szólógitárosa
1956 – Kevin Cogan amerikai autóversenyző
1957 – Janisch Attila magyar filmrendező
1960 – Rózsa-Flores Eduardo forradalmár, aktivista, író, költő, publicista, színész († 2009)
1961 – Mácsai Pál Kossuth-díjas magyar színész, rendező, színigazgató
1965 – William McNamara amerikai színész
1966 – Horváth Ákos magyar fizikus
1971 – Ewan McGregor skót színész
1975 – Tittus Steel román pornószínész
1978 – Tony Yayo hiphop előadó, a G-Unit tagja
1982 – Alois Dansou benini úszó
1983 – Karel Zelenka olasz műkorcsolyázó
1984
Zubai Szabolcs magyar kézilabdázó
Martins Dukurs lett szkeletonos

1986 – Benjamin Swain angol műugró
1987 – Nordin Amrabat marokkói születésű holland labdarúgó
1991 – Jan Šebek cseh labdarúgó


== Halálozások ==
1547 – I. Ferenc francia király, egy ideig Milánó hercege (* 1494)
1621 – III. Fülöp spanyol király (* 1578)
1631 – John Donne angol költő, a metafizikus költészet legkiemelkedőbb egyénisége (* 1572)
1703 – Johann Christoph Bach német zeneszerző, Heinrich Bach fia (* 1642)
1855 – Charlotte Brontë angol regényíró (* 1816)
1876 – Antoine Jérôme Balard francia vegyész, a bróm felfedezője (* 1802)
1891 – Jendrassik Jenő fiziológus, biofizikus, az MTA tagja (* 1824)
1914 – Christian Morgenstern német költő (* 1871)
1917 – Emil vo