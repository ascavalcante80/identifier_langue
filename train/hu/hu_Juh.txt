A juh vagy birka (Ovis aries aries vagy Ovis aries) az ember által egyik legrégebben háziasított állatfaj, melynek gyapja, teje és húsa is felhasználható. A párosujjú patások rendjébe tartozik.
A juh kérődző állat és szinte a füvön is megél – ezért lett a gyengébb legelők első számú hasznosítója. Természetes körülmények között is könnyen szaporodik. Amerikába először a spanyolok vitték a 16. században.


== Elnevezései életkor szerint ==
szopós bárány: 4–5 kg, 50-60 napos korig szoptatják, majd leválasztják
választott bárány vagy növendék: 1 éves korig
toklyó (kos és jerke): 1-2 éves korban
vemhes anya v. előhasi: a megtermékenyített toklyó
anyajuh: az első ellés után
apácza: két évnél idősebb, még nem ellett növendék
kos, tenyészkos: kifejlett hímivarú juh (fél éves korban ivarérett, 3 évesen tenyészérett)
kereső v. kötényes kos: csendes ivarzás kiszűrése
ürü: ivartalanított kos


== Háziasítása, története ==
A magyaroknál a történelem során a ló után a legfontosabb háziállat volt. A magyar racka juh jellegzetesen magyar állatfajta, sehol a világon nem található, csak ott ahol magyarok laknak. Magyarországon az elmúlt ötvenöt év során az őshonos kiskérődzők közül a juh volt az, amely számban, népszerűségben és jövedelmezőségben nagy jelentőséggel bírt.


== Fajtái ==
Magyar racka juh és kos
Merinó juh és kos
rambouillet juh és kos
cheviot juh és kos
dorset juh és kos
hampshire juh és kos
finn birka juh és kos
montadale juh és kos
északi chevlot juh és kos
shropshire juh és kos
southdown juh és kos
suffolk juh és kos
costwold juh és kos
leicester juh és kos
lincoln juh és kos
romney juh és kos
columbia juh és kos
corriedale juh és kos
panama juh és kos
targhee juh és kos
fekete pofájú skót birka
karakul juh és kos
Jacob juh
wallisi feketeorrú


== Betegségei ==
Juhoknál a nyári meleg hónapokban, nedves időszakban gyakran előfordul a légynyüvesség, amelyet ha nem kezelnek, akár az állat elhullásához is vezethet.


=== Büdös sántaság ===
Leginkább a kitenyésztett, gyengébb szervezetű fajtáknál elterjedt, például a merinónál. Okozója általában a nyári alj, melyben a trágya úgymond „begyullad”, és így a köröm köze is begyullad. Tünetei a sántítás, a köröm közötti gennyes folt, és a jellegzetes szag. Kezelése körmöléssel történik. A gennyes felület körül a köröm elválik, ezt a részt addig kell faragni körmölőkéssel, míg az nem ér el olyan felületig, ami egészséges. Ezután fertőtleníteni kell különféle krémekkel, gyógyszerekkel, pl. kékkővel.


=== Légy által okozott sérülés, úgynevezett „beköpés” ===
Ha valamilyen sérülés éri a juh körmét és így véres a köröm, a légy belepi és rápetézik. Ennek következménye, hogy a köröm bedagad, büdös lesz, és apró férgek 