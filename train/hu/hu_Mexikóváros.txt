Mexikóváros (spanyolul: Ciudad de México, ejtsd: sziudad de mehiko) Mexikó fővárosa és legnagyobb városa. Lakossága elővárosokkal együtt (az ún. Zona Metropolitana) több mint 21 millió fő (2012-es becsült adat), ezzel a világ egyik legnagyobb városa. A település a Szövetségi Körzet, azaz a Distrito Federal területén fekszik. Ez a körzet Mexikó egyetlen államához sem tartozik hozzá, önálló közigazgatási egységet alkot és Mexikóvároson kívül még 531 kisebb települést tartalmaz.


== Földrajz ==


=== Fekvése ===
Mexikóváros a Mexikói-fennsík déli részén terül el, délről a Vulkáni-kereszthegység csúcsai határolják. Területének nagy része a tengerszint felett körülbelül 2230–2250 méter magasságban fekvő sík terület, de a külső kerületek utcái már a hegyekre kúsznak fel. Legmagasabb pontja a délnyugati részen, a Tlalpan nevű kerületben emelkedő Ajusco (ennek két csúcsa a Cruz del Marqués és a Pico del Águila), melynek magassága a 3900 métert is meghaladja.


=== Éghajlat ===
A város nagy területe miatt a hőmérsékleti és a csapadékadatok is eltéréseket mutatnak a különböző városrészekben. A belváros évi átlagos hőmérséklete 17–18 °C körül van, a csapadék mennyisége kb. 700 mm. A legmelegebb hónap a május 20 °C feletti átlaghőmérséklettel, a leghidegebb a január 15 °C alattival. Minden hónapban mértek már 30 °C feletti hőséget, a téli hónapokban időnként gyenge fagyok is előfordulhatnak. A csapadék időbeli eloszlása igen egyenetlen: a júniustól szeptemberig tartó 4 hónapos időszakban hull az egész éves eső mintegy háromnegyed része, novembertől márciusig pedig alig esik néhány mm.


== Városkép, magas épületek ==

Bár Mexikóban gyakoriak a földrengések, és Mexikóvárosban is több pusztító erejű rengés is előfordult már (például 1985-ben), mégis egyre több és egyre magasabb felhőkarcolót építenek itt. Jelenleg itt áll az egész ország legmagasabb épülete, a 225,4 m magas, 55 szintes irodaház, a Torre Mayor. 200 méter fölé emelkedik még a Torre Ejecutiva Pemex (211,3 m) és antennájával együtt a Világkereskedelmi Központ mexikóvárosi tornya (207,1 m). Jelenleg épül a 234,9 m-esre tervezett Torre BBVA Bancomer torony és a 244 m magas Torre Reforma, mindkettőt 2014-re tervezik befejezni. Emellett tervbe van véve egy 237,6 m-es (Punto Chapultepec nevű) és egy mindezeknél magasabb, 267 m-es (Torre Mitikah nevű) felhőkarcoló építése is.


== Közlekedés ==


=== Légi közlekedés ===
Mexikóváros nemzetközi repülőtere a Benito Juárez nemzetközi repülőtér, ahonnan Mexikó és a világ többi országának számos más városa elérhető. Bár az országban ez a legforgalmasabb reptér, világszinten nem tartozik a szűk élmezőnybe: egy 2011-ben és 2012-ben végzett felmérés szerint éves utasszáma (28 723 306 fő) alapján csak az 52. helyet foglalja el, a felszálló és leszálló járatok száma (370 136) alapján a 26., míg teherfogalma szerint (403 885 tonna) az 50. a világon. Latin-Amerika repülőterei között viszont kiemelkedő helyet foglal el: a járatok számában első, utasszám alapján csak São Paulo, teherforgalom alapján pedig csak São Paulo és Bogotá előzi meg.


=== Metróhálózat ===
Mexikóváros metróhálózata 12 vonalból áll: az első kilencet 1-től 9-ig számozták, a következő kettő jele A és B lett, majd a 12-es következik. Mindegyik járat saját színnel rendelkezik. Üzemideje munkanapokon 5–24 óra, szombaton 1, vasárnap 2 órával később kezdődik. A hálózatnak összesen 195 állomása van, melyekből 44-en van átszállási lehetőség más vonalra. A 195 állomás közül 115 föld alatti, 54 felszíni és 26 föld feletti emelt szitű. A jegy ára igen alacsony, a világ legolcsóbbjai közé tartozik: 2013-ban is csak mindössze 3 peso volt (kb. 54 Ft).


== Történelem ==
A várost Tenochtitlán néven az aztékok alapították 1325 körül.
1519-ben érkezett a vidékre Hernán Cortés konkvisztádor több száz katonával. A bosszúra vágyó leigázott népek segítségével megtörték az aztékok szervezett ellenállását, majd lemészároltak közel 300 000 embert. Az azték fővárost lerombolták, és romjain elkezdték felépíteni a mai Mexikóvárost, ami 1535-ben Új-Spanyolország fővárosa lett. Az első egyetemet 1551-ben alapították.
1821-ben lett a független Mexikó fővárosa.


== A város közigazgatása ==

forrás: Instituto Nacional de Estadística Geografía e Informática


== Kultúra ==


=== Színházak és kulturális intézmények ===
Palacio de Bellas Artes – Szépművészetek palotája: 1904 és 1934 között építették.
Ballet Folclórico Nacional de México – Nemzeti folklórbalett.
Auditorio Nacional – Nemzeti Auditórium


=== Múzeumok ===
Instituto Nacional de Antropología e Historia – Nemzeti Antropológiai és Történeti Intézet
Museo Nacional de Antropología – Nemzeti Antropológiai Múzeum
Museo Nacional de Arte – Nemzeti Művészeti Múzeum
Igazi különlegesség a Cuauhtémoc kerületben, a Colonia Juárez városrészben található Csokoládémúzeum (Mundo Chocolate, rövidítve MUCHO), ahol mindent megtalálhatunk kiállítva, ami csak a kakaóbabbal, a kakaóval és a csokoládéval kapcsolatos, és a hozzá tartozó csokoládézókban a látogató meg is ízlelheti, az üzeletekben meg is vásárolhatja, amit a kiállításokon látott.


== Oktatás ==
A város egyetemei:
Mexikói Autonóm Nemzeti Egyetem (Universidad Nacional Autónoma de México) – 1551-ben alapított egyetem.
Universidad Tecnológica de México
Mexikóvárosi egyetem
Universidad Iberoamericana
Universidad Intercontinental
Universidad Pedagógica Nacional
Universidad Panamericana


== Gazdaság ==
2015. 