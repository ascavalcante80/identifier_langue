A Mexikói Autonóm Nemzeti Egyetem (spanyolul Universidad Nacional Autónoma de México, rövidítése UNAM) Latin-Amerika legrégibb és a hallgatók létszámát tekintve egyik legnagyobb állami egyeteme. A kontinens legelismertebb egyetemei között tartják nyilván.
Elődjét, a Real y Pontificia Universidad de México egyetemet 1551. szeptember 21-én alapították eredetileg Real Universidad de México néven. VIII. Kelemen pápa 1595. október 7-én kiadott pápai bullájával kapta a Real y Pontificia Universidad de México elnevezést.
Az UNAM célja, hogy hazáját és az egyetemes emberi közösséget szolgálva hasznos szakembereket képezzen a társadalomnak, kutatásokat szervezzen és folytasson első sorban az országot érintő problémák terén, továbbá hogy a lehető legnagyobb mértékben terjessze a kultúra és a tudomány javait.
Az UNAM mint autonóm egyetem olyan közintézmény, amely az államtól decentralizáltan működik, tevékenységének alapját a tudományos kutatás és a gondolkozás szabadsága képezi. Pártatlan és nem szolgál individuális érdekeket.
Latin-Amerikában és Ibéro-Amerikában az egyik legelismertebb tudományegyetem, világszinten pedig a száz legjobb egyetem között van. Az UNAM központi campusa vagy más néven a Ciudad Universitaria (Egyetemváros) Mexikóváros déli részén terül el. Az épületeket a XX. század legjobb építészei és művészei tervezték, köztük David Alfaro Siqueiros, Francisco Eppens, Juan O'Gorman és Diego Rivera. Az UNESCO a központi campust 2007-ben a Világörökség részévé nyilvánította.
2011-ben Asztúria Hercege-díjat kapott. Az ideutazó turisták számát tekintve a világon az ötödik leglátogatottabb egyetem.
Számos ismeretterjesztő és tudományos publikációt jelentet meg, amelyek hozzájárulnak a kultúra és a tudományok fejlődéséhez. Mexikó három Nobel-díjas tudósa is itt végezte tanulmányait, bár nem az egyetem professzorai.


== Történet ==

A Mexikói Nemzeti Egyetem (Universidad Nacional de México) 1910. szeptember 22-én, Porfirio Díaz elnökségi ideje alatt nyitotta meg kapuit. Az erre vonatkozó törvényjavaslatot ugyanazon év május 16-án Justo Sierra Méndez terjesztette elő, ám az általa kért autonómiát a törvény nem adta meg. 1929. május 28-án Emilio Portes Gil elnök jóváhagyta az Egyetemváros (Ciudad Universitaria) felépítését és egyúttal autonómiát adott az egyetemnek, így lett a neve Mexikói Autonóm Nemzeti Egyetem. Első rektora Joaquín Eguía Lis volt. Az egyetem megalapítását Justo Sierra parlamenti képviselő már 1881-ben is indítványozta az oktatási problémák megoldása érdekében. Javaslata 1910-ben valósult meg, amikor az Escuela Nacional Preparatoria amfiteátrumában tartott nyitóünnepségen megalakult a Mexikói Nemzeti Egyetem. Justo Sierra, aki ebben az időszakban közoktatási és képzőművészeti államtitkár volt, egyik értekezésében kifejtette: a Nemzeti Egyetemnek az oktatás és a tudomány terén arra kell összpontosítania, hogy a mexikói népet felkészítse a jövőre.
A hivatalos dokumentumok és az UNAM vezetőségének álláspontja szerint az egyetem elődje a Real y Pontificia Universidad de México, amely don Luis de Velasco y Ruiz de Alarcón alkirály regnálása alatt 1551. január 25-én alakult meg Mexikóváros történelmi városközpontjában, a Moneda utcában. Ettől eltérő véleményen vannak a ma is létező Universidad Pontificia de México katolikus egyetem vezetői, szerintük az UNAM érvelésének nincsenek objektív alapjai.
A közelmúltban az UNAM Egyetemváros sok új épülettel gazdagodott, ezek közé tartozik az Egyetemi Olimpiai Stadion (Estadio Olímpico Universitario), amit 1950. augusztus 7-én kezdtek el építeni és 1952. november 20-án avattak fel, és az 1956. április 5-én átadott Központi Könyvtár (Biblioteca Central).
Az 1970-es években nagy fejlesztési program zajlott, ekkor épült a Természettudományi és Humán Főiskola (Colegio de Ciencias y Humanidades) öt székháza, továbbá öt multidiszciplináris központ az ország különböző tagállamaiban és tartományaiban, ezeket ma egységesen felsőoktatási karoknak nevezik.


=== A címer ===
1920-ban José Vasconcelos esszéíró és politikus került az egyetem élére. Mint rektor kifejtette, hogy véget kell vetni a korábbi évek elnyomásának és véres összecsapásainak, a harcot pedig a kultúra és az oktatás terén kell folytatni, hogy az országban új korszak kezdődjék. Egy olyan kor, amelyben a mexikóiak felismerik a népek és kultúrák spirituális egybeolvadásának a szükségességét és egységbe kovácsolják az ibéro-amerikaiakat. Az egyetem címerének elemei ezt az eszmét jelenítik meg allegórikus formában: a vulkánokon és az ibéro-amerikai gyökereket jelképező azték fügekaktuszon Mexikó nemzeti madara, a szirti sas és egy andoki kondor védelmezi Latin-Amerika térképét, az ország északi határától egészen a Horn-fokig.


=== A mottó ===
Az egyetem humanista küldetésére utaló jelmondat is José Vasconcelostól származik. Ezekben az években zajlott a latin-amerikai egyetemek reformja. Egy olyan korszak, amikor erős volt a mexikói forradalomba vetett hit, a közszellemet pedig a hazaszeret és szabadság iránti vágy töltötte be. „E jelmondatban az a meggyőződés nyilvánul meg, hogy fajtánk új, spirituális alapokon nyugvó kultúrát fog létrehozni”, fejtette ki az egyetemi oktatás reformjára vonatkozó előterjesztésében. Később hozzáfűzte: „A Tanácsnak egy olyan egyetemi címer tervét mutattam be, mely elképzelésem szerint a »Por mi raza hablará el espíritu« felirattal azt a hitet szándékozik kifejezni, hogy felébredtünk az elnyomás hosszú éjszakájából”.


== A Puma ==

Az UNAM sportolóinak logótípusa kiváló példája egy összetett grafikai feladat egyszerű megvalósításának. Két eltérő jellegű grafikai elemet egyesít: egy stilizált pumafejet benne egy szögletes U betűvel. A színek azonosak az egyetem más szimbólumain is megjelenőekkel: arany és sötétkék. A logó Manuel Andrade Rodríguez műve. A Club Universidad Nacional A. C. labdarúgócsapat játékosainak, a Pumáknak a mezén is ez látható. A mellékelt kép a logónak egy ilyen mezre nyomott változata.


== Campus ==


=== Az Egyetemváros ===

Az UNAM 1929-ben az Egyetemváros felépítését jóváhagyó Emilio Portes Gil elnöksége alatt hajtotta végre az egyetemi oktatás reformját. Évekkel később, 1954-ben költözött a Mexikóváros déli részén elterülő új campusra, amelynek első terveit Mario Pani Darqui, Enrique del Moral és Domingo García Ramos építészek készítették. A mai Egyetemváros későbbi épületeit többek között Armando Franco Rovira, Ernesto Gómez Gallardo Argüelles, Augusto Pérez Palacio és Raúl Salinas Moro tervezték. Az Egyetemváros eredeti területe 2 millió négyzetméter volt, ami mára a hozzá csatolt természetvédelmi területtel több mint 3 millió négyzetméterre nőtt. A körülbelül ezer épület között 138 könyvtár van több mint 5 millió kötettel. Itt található az UNAM Filharmonikus Zenekarának (OFUNAM) Nezahualcóyotlról elnevezett koncertterme, egy központi és egy nemzeti könyvtár, egy hatalmas szoborpark, továbbá az 1968. évi nyári olimpiai játékoknak helyt adó Egyetemi Olimpiai Stadion, amely 68 954 fő befogadására alkalmas. Az egyetem teljes területe nagyjából 7 millió négyzetméter, vagyis 7 km² ill. 3,5 ezer négyszögöl. Tehát nagyobb, mint néhány európai város vagy mint a Vatikán (0,44 km²) illetve Monaco (1,93 km²).
2007. június 28-án az UNESCO Új-Zélandon tartott ülésén az UNAM campusát, mint a „XX. század modern építészetének kiemelkedő együttesét” a Világörökség részévé nyilvánította.


=== Külső székhelyek ===
Kezdetben az UNAM tevékenysége Mexikóvárosra koncentrálódott, ám az elmúlt évtizedek során egyre nagyobb hangsúlyt kapott össznemzeti jellege. Élve a törvény adta lehetőségekkel további magas színvonalú kutatóközpontokat hoztak létre a köztársaság különböző tagállamaiban az alábbi településeken (zárójelben a tagállam neve):
Ensenada és San Pedro Mártir (Alsó-Kalifornia)
Ciudad del Carmen (Campeche)
San Cristóbal de las Casas, Tapachula és Tuxtla Gutiérrez (Chiapas)
Taxco de Alarcón (Guerrero)
Chamela (Jalisco)
Chapa de Mota, Chimalhuacán és Jilotepec (México)
UNAM Campus Morelia Coeneóban, Jiquilpanban és Moreliában (Michoacán)
UNAM Campus León de los Aldama (Guanajuato)
Cuernavaca, Huixquilac, Jiutepec és Temixco (Morelos)
Juchitán de Zaragoza és Oaxaca de Juárez (Oaxaca)
Tonantzintla (Puebla)
Juriquilla és Tequisquiapan (Querétaro)
Puerto Morelos (Quintana Roo)
Culiacán és Mazatlán (Sinaloa)
Hermosillo (Sonora)
San Miguel Contla és Tlaxcala de Xicohténcatl (Tlaxcala)
Los Tuxtlas, Martínez de la Torre és Tuxpan (Veracruz)
Mérida és Sisal (Yucatán)
Ezen kívül különböző meteorológiai, szeizmológiai, ökológiai és oceanográfiai megfigyelőállomást működtet az ország számos pontján.


=== Az UNAM külföldi intézetei ===
Az egyetemnek kihelyezett iskolái vannak az Egyesült Államokban, Kanadában és Spanyolországban:
UNAM Chicago (Illinois)
UNAM Los Angeles (Kalifornia)
UNAM Quebec (Kanada)
UNAM San Antonio (Texas)
Centro de Estudios Mexicanos Madrid (Spanyolország)


=== Múzeumok, kulturális és történelmi emlékhelyek ===

Academia de San Carlos
Antigua Escuela de Economía
Antigua Escuela de Jurisprudencia (korábban Santa Catalina de Siena konvent)
Antiguo Colegio de San Ildefonso
Antiguo Templo de San Agustín
Antiguo Templo de San Pedro y San Pablo
Casa de las Humanidades
Casa del Lago
Casa de los Mascarones
Casa Universitaria del Libro
UNAM Egyetemi Kulturális Központ (Centro Cultural Universitario) az Ökológiai Rezervátum által körbevett Pedregal de San Ángel területén:
Nemzeti Könyvtár és Sajtógyűjtemény (Biblioteca y Hemeroteca Nacional)
Espacio Escultórico
Sor Juana Inés de la Cruz Színpad
Julio Torri Könyvkereskedés
Paseo de las Esculturas
Carlos Chávez Terem (kamarazene)
José Revueltas Terem (film)
Julio BrachoTerem (film)
Miguel Covarrubias Terem (tánc)
Nezahualcóyotl Terem (koncertek)
Juan Ruiz de Alarcón Színház

Tlatelolco Egyetemi Kulturális Központ
Memorial del 68
A Real y Pontificia Universidad de México épülete
Geológiai Múzeum
Museo de la Luz (Fénymúzeum)
Museo de la Mujer
Museo de las Ciencias (Universum)
Paleontológai Múzeum
Zoológiai Múzeum
El Eco Kísérleti Múzeum
Egyetemi Kortárs Művészeti Múzeum (MUAC)
Egyetemi Természettudományi és Művészeti Múzeum (MUCA)
Museo Universitario del Chopo
Museo Virtual de la Cosmogonía Antigua Mexicana
Palacio de la Autonomía (ex convento de Santa Teresa la Antigua, ex Palacio de Odontología)
Palacio de Medicina
Palacio de Minería
Salón Cinematográfico Fósforo
Santa Catarina Színház
Említésre méltók még:
Ballet Folklórico de la UNAM (folklóregyüttes)
UNAM Filmtár
Orquesta Filarmónica de la UNAM (OFUNAM) (Az UNAM Filharmonikus Zenekara)
Orquesta Sinfónica de Minería
Orquesta Juvenil Universitaria Eduardo Mata
Orquesta Sinfónica de la Escuela Nacional de Música
Taller Coreográfico de la UNAM (koreográfiai műhely)

Az egyetem kihelyezett tagozatain is élénk kulturális élet zajlik.


=== Kutatás-fejlesztési infrastruktúra ===

Mexikó összes állami és magánkézben lévő intézetét figyelembe véve az UNAM rendelkezik a legjobb kutatás-fejlesztési infrastruktúrával.
A fontosabb létesítmények felsorolása:
143 könyvtár,
Mexikói Nemzeti Könyvtár;
Nemzeti Katasztrófavédelmi Központ;
Nemzeti Szeizmológiai Szolgálat;
Popocatépetl Vulkánfigyelő Állomás;
Nemzeti Mareográfiai Hálózat;
két oceanográfiai hajó, az egyik az El Puma, kutatási területe a Csendes-óceán és a Kaliforniai-öböl, a másik pedig a Justo Sierra, ami a Mexikói-öböl és a Karib-tenger vizeit kutatja;
Nemzeti Csillagászati Obszervatórium San Pedro Mártirban, Alsó-Kalifornia;
Bolygóközi Szcintillációs Obszervatórium;
Kanári-szigeteki Nagy Távcső;
atomreaktorok;
szubatomi részecskegyorsítók;
orbitális pályára helyezett műholdak;
nagyfelbontású elektronmikroszkópok;
PET-CT orvosi non-invazív képalkotó berendezések, pozitronemissziós komputertomogfráfok, amelyeket a város kórházaiban üzemeltetnek és mindenkinek rendelkezésére állnak;
három bioszféra-rezervátum (Pedregal de San Ángelben, Chamelában és Los Tuxtlasban). Egy továbbit most alakítanak ki Morelos szövetségi államban, Coantepecben;
Nemzeti Botanikus Kert;
Nemzeti Herbárium;
adapív algoritmusú szuperszámítógépek;
Latin-Amerika egyik legnagyobb, 7,113 teraflop teljesítményű számítógépfürtje, a KanBalam;
Ixtli Obszervatórium, ami az immerzív virtuális valóság területén folytat kutatásokat és kínál szolgáltatásokat;
saját villanygenerátor telep, ami a jövőben kizárólag megújuló energiaforrásokat használ majd;
részvétel a világ legnagyobb teleszkópjainak kivitelezésében;
Teveunam egyetemi tévécsatorna, ami 21 millió potenciális néző számára sugároz tudományos, művészeti és kulturális témájú műsorokat;
Radio UNAM, több hullámsávon (XEUN-AM 860 kHz, XEUN-FM 96,1 MHz, XEYU-OC 9600 kHz) és interneten is hallgatható rádióadó.


=== Sport ===

Az UNAM-on számos sportág művelésére van lehetőség. A hallgatóknak színvonalas sportlétesítmények állnak rendelkezésre, nemzeti és nemzetközi versenyeken vesznek részt. Az alábbi felsorolás az egyetemen űzött sportágakat tartalmazza:


== Szervezeti felépítés ==
Az UNAM felső vezetését az alábbi egyetemi hatóságok látják el:
a Kormányzó Bizottság;
az Egyetemi Tanács;
a rektor;
az Egyetemi Kuratórium;
az egyes karok, iskolák és kutatóintézetek igazgatói;
a szakbizottságok.


=== Kormányzó Bizottság ===
A Kormányzó Bizottság 15 főből áll, tagjait az Egyetemi Tanács választja (évente egy új tagot választanak a tisztséget legrégebben betöltő helyére, ha valaki lemond, akkor a Tanács többi tagja jelöl ki helyettest).
A Kormányzó Bizottság tagjai feladatuk ellátásáért tiszteletdíjban részesülnek.
A Kormányzó Bizottság feladatköre:
a rektor kinevezése;
a karok, iskolák és kutatóintézetek igazgatóinak kinevezése;
az Egyetemi Kuratórium tagjainak kinevezése;
az egyetemi hatóságok között fellépő nézeteltérések megoldása;
határozathozatal abban az esetben, ha a rektor megvétózza az Egyetemi Tanács rendeleteit;
saját házszabály kibocsájtása.


=== Egyetemi Tanács ===
Feladata az egyetemet érintő belső kérdések megoldása.
Tagjai:
a rektor;
a karok, iskolák és kutatóintézetek igazgatói;
az egyes karok és iskolák professzorainak és hallgatóinak a képviselői (karonként és iskolánként egy-egy professzor és hallgató, továbbá egy-egy helyettes, akiket titkos szavazással választanak meg);
egy professzor a kihelyezett központok képvelőjeként;
az egyetem alkalmazott dolgozóinak egy képviselője;
a Főtitkárság, mint további egy tag.
Az Egyetemi Tanács feladatköre:
az egyetem összes műszaki, oktatási és adminisztratív feladatának a megszervezése és lebonyolítása, az ezekre vonatkozó szabályok és rendelkezések felügyelete;
eljárás olyan ügyekben, amelyek nem tartoznak más egyetemi hatóság kompetenciájába;
a költségvetés elfogadása.


=== Rektor ===
Az egyetem vezetője a rektor, akinek megbízatása négy évig tart és egyszer újraválasztható.
A rektor feladata és jogkörei:
az egyetem jogi képviselete (a törvényszéki ügyek kivételével, amelyekben a főügyvéd feladata az egyetem képviselete);
az Egyetemi Tanács összehívása és az ülések levezetése;
felügyeli az Egyetemi Tanács és a Kormányzó Bizottság rendeleteinek pontos végrehajtását;
megvétózhatja az Egyetemi Tanács nem szakmai jellegű döntéseit;
három főt jelölhet a karok, iskolák és kutatóintézetek igazgató posztjára.
Az egyetem rektorai időrendi sorrendben:


=== Egyetemi Kuratórium ===
Három kurátorból, továbbá tisztviselőkből és alkalmazottakból áll. A kurátorok megbízatása hat évre szól, javadalmazás nem jár érte.
Az Egyetemi Kuratórium feladatköre:
az egyetem vagyonának és eszközállományának kezelése;
éves költségvetés készítése a bevételekről és a kiadásokról, a költségvetés módosítása, a főkönyvi kivonat bemutatása a rektornak;
az alkalmazott tisztviselők kinevezése és javadalmazása;
hiteltörlesztések kezelése.


== Egyetemi képzés ==

Mexikóban az UNAM nyújta a legnagyobb számú képzést a felsőoktatás minden szintjén.


=== Képzési szintek ===
Az UNAM-on két egyetemi iskolatípus ismeretes: egyetemi karok és a nemzeti iskolák. Posztgraduális képzés csak a karokon zajlik, az iskolák többsége ilyen. A nemzeti iskolák közül viszont nem mindegyiken van felsőfokú (mesterképző ill. doktori) képzés. Ilyen a Nemzeti Zeneiskola, a Nemzeti Művészeti Iskola, a Nemzeti Betegápoló- és Szülészképző Kar, továbbá a Szociális Munkásképző.


==== Nemzeti Iskolák ====
Nemzeti Plasztikai Művészetek Iskola (ENAP)
Nemzeti Betegápoló- és Szülészképző (ENEO)
Nemzeti Felsőfokú Szakiskola (ENES León)
Nemzeti Felsőfokú Szakiskola (ENES Morelia)
Nemzeti Zeneiskola (ENM)
Nemzeti Szociális Munkásképző (ENTS)


===== Nemzeti Előkészítő Iskolák =====
Méxikóvárosban kilenc olyan tanintézet működik, ami alapfokú (BSc) képzést biztosít:
Gabino Barreda Nemzeti Előkészítő Iskola
Erasmo Castellanos Quinto Nemzeti Előkészítő Iskola
Justo Sierra Nemzeti Előkészítő Iskola
Vidal Castañeda y Nájera Nemzeti Előkészítő Iskola
José Vasconcelos Nemzeti Előkészítő Iskola
Antonio Caso Nemzeti Előkészítő Iskola
Ezequiel A. Chávez Nemzeti Előkészítő Iskola
Miguel E. Schulz Nemzeti Előkészítő Iskola
Pedro de Alba Nemzeti Előkészítő Iskola


===== Műszaki és humán főiskolák =====
Méxikóvárosban és az agglomerációban (Zona Metropolitana) öt főiskola van az alábbi városrészekben:
Azcapotzalco
Naucalpan
Oriente
Sur
Vallejo


===== Alapfokú távoktatás =====
Az UNAM-nak széleskörű és jól felépített alapfokú távoktatási programja van, ami mindenkinek elérhető. A 2007. március 7-én indult B@UNAM távoktatási rendszer a Mexikói határain túl élő hallgatóknak áll rendelkezésére, de sokan igénybe veszik az országon belül is.


==== Egyetemi karok ====


==== Film- és színházművészeti oktatási központok ====
Egyetemi Cinematográfiai Oktatási Központ
Egyetemi Színházi Központ


==== Szabadegyetem és levelező oktatás ====
Az szabadegyetem és a levelező tagozat (SUAyED) alternatív képzési módszert nyújt a hallgatóknak, akik erre kidolgozott autodidakta módszertan alapján tanulnak. A tutorokkal levélben tartják a kapcsolatot. A SUAyED elődjét, a szabadegyetemi rendszert 1972-ben Dr. Pablo González Casanova kezdeményezésére hívták létre. A szabadegyetem és a levelező oktatás mindenkinek elérhető.


=== Nyelvtanfolyamok ===
Az UNAM-on különböző nyelvtanfolyamokat is tartanak:


=== Rendezvények ===
A tantervi képzésen túl az egyetem számtalan tanfolyamot, szemináriumot, műhelyt, konferenciát, fesztivált, kongresszust, vásárt, fórumot, kiállítást, kerekasztalt, koncertet, előadóestet, színielőadást, kirándulást, sportversenyeket és egyéb tudományos találkozókat is rendez.


== Tudományos kutatás ==


=== Műszaki és természettudományos kutatás ===


==== Kutatóintézetek ====


==== Kutatóközpontok ====


==== Programok ====
Egyetemi Élelmezési Program
Egyetemi Műszaki Anyagfelhasználási Program
Egyetemi Energetikai Program
Egyetemi Egészségkutatási Program
Egyetemi Környezetvédelmi Program


==== Egyéb ====
El Faro Luz de la Ciencia (A tudomány világítótornya) folyóirat
Tudományos kutatások koordinálása
Pedregal de San Ángel Ökológiai Rezervátum
Egyetemi Technológiamenedzsment
Akadémiai Csereprogramok Titkársága


=== Társadalomtudományi és humán kutatás ===


==== Kutatóintézetek ====
Antropológiai Kutatóintézet|
Bibliográfiai Kutatóintézet
Bibliotekológiai Kutatóintézet
Egyetemmel és Oktatással kapcsolatos kérdések Kutatóintézete
Esztétikai Kutatóintézet
Filológiai Kutatóintézet
Filozófiai Kutatóintézet
Jogtudományi Kutatóintézet
Közgazdaságtani Kutatóintézet
Társadalomtudományi Kutatóintézet
Történelemtudományi Kutatóintézet


==== Központok ====
Észak-Amerikai Ügyek Kutatóközpontja
Idegennyelvi Oktatási Központ (CELE)
Külföldi Hallgatók Oktatási Központja (CEPE)
Latin-amerikai és Karibi Ügyek Kutatóközpontja
Multidiszciplináris Kutatások Regionális Központja
Műszaki és Társadalomtudományi Interdiszciplináris Kutatóközpont


==== Programok ====
Bioetikai Program
Genderológiai Program
Városismereti Program
Mexikó Multikulturális Nemzet Program
Emberi Jogok Program
Fejlesztési Tanulmányok Program


== Híres hallgatók ==


=== Nemzetközi kitüntetésben részesültek ===


==== Nobel-díjasok ====
Mexikó valamennyi Nobel-díjasa az UNAM-on tanult:
Octavio Paz (Irodalmi Nobel-díj)
Alfonso García Robles (Nobel-békedíj)
Mario J. Molina (Kémiai Nobel-díj)
Továbbá:
Ana María Cetto két olyan szervezetben is tevékenykedett, amelyet Nobel-békedíjjal tüntettek ki: részt vett a Pugwash-konferenciákon és tagja volt a Nemzetközi Atomenergia-ügynökségnek.
2007-ben az ENSZ Éghajlat-változási Kormányközi Testülete kapott Nobel-békedíjat, a szervezetnek tíz tagja az UNAM akadémikusa:
Carlos Gay García
Graciela Binimelis de Raga
Víctor Magaña Rueda
Cecilia Conde Álvarez
Francisco Estrada Porrúa
Ana Rosa Moreno, Blanca Jiménez
Claudia Sheinbaum
Omar Masera Cerutti
Carlos Anaya Merchant


==== Asztúria Hercege-díjasok ====
Az UNAM 2009-ben Asztúria Hercege-díjat kapott.
Továbbá mindazon személyek, akik ebben a kitüntetésben részesültek, korábban az UNAM hallgatói voltak:
José López Portillo
Emilio Rosenblueth
Pablo Rudomín Zevnovaty
Marcos Moshinsky
Francisco Bolívar Zapata
Ricardo Miledi
Juan Rulfo
Carlos Fuentes
Arturo Álvarez-Buylla


==== Cervantes-díjasok ====
A Cervantes-díj a spanyol nyelvterület legelismertebb irodalmi díja. Mexikó összes díjazottja az UNAM hallg