Überlingen település Németországban, azon belül Baden-Württembergben. Überlingen Sipplingen, Bodman-Ludwigshafen, Stockach, Owingen, Frickingen, Uhldingen-Mühlhofen és Salem községekkel határos.


== Fekvése ==
A Bóden-tó folytatásának (Überlingen See) meredek partján fekvő település.


== Története ==

A város helyén már a 7. században alemann település állt. a középkorban szabad birodalmi város, ismert fürdőhely volt. A település a 15-16. században élte virágkorát. Egykori városfalainak és kapuinak egy része máig fennmaradt. Magasan a régi város felett emelkedik a régi székesegyház (Münster).


== Nevezetességek ==
Székesegyház (Münster) - Helyén a 17. században román stílusú oszlopbazilika állt, melyet a gótikus időszakban öthajós csarnoktemplommá építettek át. A déli, régebbi torony 1420-ból való, az északi tornyot a reneszánsz időkben építették magasabbra. A kontyos tetejű déli toronyban található a 177 mázsás és majd három méter magas Osanna harang, amely befejezetlen maradt.
Ölberg kápolna - A székesegyház déli oldalán áll az 1493-ból való nyolcszögletes épület, benne egy életnagyságnál nagyobb Krisztus alakkal.
Gret - A 15. század elején épült oromzatos magház, melyben ma könyvtár található.
Ferences templom (Franziskanerkirche) - késő gótikus stílusban épült háromhajós bazilika, melyet a 18. században barokk stílusúra alakítottak át.
Rathaus (Városháza) - 1489-1494 között épült és a Pfennig toronnyal kötötték össze. A falait fatáblák borítják. Jakob Russ 41 faragott szobra a Német-Római Birodalom rendjeit ábrázolja.
Reichlin-Meldegg-ház - a Luzienbergen áll. Ebben a patriciusházban található egy kápolna, amelyet még 1486-ban avattak fel. A ház stukkódíszítését a wessobrunni készítették a 18. században. Barokk díszterme gazdagon ékesített. E házban található a városi múzeum.
Goldbach-i Szilvester-kápolna - Überlingentől nyugatra,