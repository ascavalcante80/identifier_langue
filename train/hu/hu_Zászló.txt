A zászló egy rúdra rögzített, meghatározott színezésű illetve mintájú vászondarab, mely árbócon (keresztrudas zászló) vagy rúdon leng, a rúdra van rögzítve. (A lobogó viszont nincs mereven rögzítve, csak a sarkainál van kikötve.) A zászló alakja általában téglalap, de előfordulnak más formák is. Eredeti rendeltetése katonai volt, a csapatok azonosítására és vezénylésére használták, és különböző területeken ma is használnak zászlókat jeladásra (hajózás, vasút stb.). A három különböző színű sávból álló zászló neve trikolór (a francia eredetű szó jelentése „három színű”), ilyen a francia-, az olasz- és a magyar zászló is.


== Története ==
Habár hasonló szimbólumokat már a legelső civilizációk is használtak, modern megjelenésének körülményei a mai napig vita tárgyát képezi. Jópáran Kínára gondolnak, míg mások a Római Birodalomban használt vexillumot tartják a mai zászlók ősének. Eredetileg nem zászlókat használtak a római légiók jelzésre, hanem más eszközöket, mint például a sast Augustus X. légiójánál.
A középkorban zászlókat leginkább a vezetők megkülönböztetésére használtak. Európában a lovagok, Japánban a szamurájok, Kínában a tábornokok használták.
Kolumbusz Kristóf felfedezéseinek idejétől szokás (és később törvényi előírás) volt a hajók nemzetiségét zászlóval jelölni. Ezek a mai nemzeti zászlók és hajózási zászlók elődjei. Ma is zászlókat használnak a nemzetközi tengeri kommunikációban. Lásd Nemzetközi hajózási jelzőzászlók.
A 17. század végétől a lovagok helyét egyre inkább átvették a szervezett hadseregek, és a zászlók már nem csak a nemzetiséget, hanem a csapatot is jelölték. Ettől az időtől a zászló megszerzése egyet jelentett a győzelemmel. Mivel nagyon sok gondot okozott a zászlóvivőnek, ezért az első világháború óta csak ünnepi alkalmakkor használják.


== Nemzeti zászlók ==

A legelterjedtebb feladata egy zászlónak egy nép vagy ország szimbolizálása. Néhány zászló alapja volt a több zászló megszerkesztésénél. Pár példa erre:
A skót zászló valószínűleg a legrégebbi ma is használt nemzeti zászló az andráskereszttel. Más országok, amik szintén használják ezt a szimbólumot: Jamaica, Oroszország tengeri zászlói, Scotia Egyesült Királyság
Dánia zászlaja a legrégibb ma is használatban lévő országhoz kapcsolódó zászló.Ez adta az ötletet a többi észak-európai ország zászlajához is, így például a feröeri, a finn, a svéd, az izlandi, és a norvég zászlókhoz.
Svájc zászlaja adta a Nemzetközi Vöröskereszt zászlajának ötletét. (Ez a zászló pont megegyezett Tonga korabeli zászlajával, ezért 1875-ben Tonga megváltoztatta a nemzeti jelképét.)
Hollandia zászlaja a legrégebbi trikolór. 1572-től a herceg zászlaja narancssárga-fehér-kék lett. Nem sokkal később a narancssárgát vörösre cserélték. 1630-tól ez a három szín lett a legkedveltebb trikolór készítésénél. Oroszország, India és Franciaország zászlaja is innét vették az ötletet.
A trikolórnak egy ezektől eltérő, másik típusában a piros és fehér mellett a harmadik szín a zöld. Erre példa az olasz zászló, melynek első változatát 1797-ben adoptálták. Ilyen három színű a magyar zászló is.


== Hadi zászlók ==

Ezek önálló hadsereggel rendelkező országok zászlajai, melyeket háború során használnak.
Vannak országok, (mint például az Egyesült Királyság, vagy a Náci Németország saját zászlót készítettek erre a célra, mely eltér a nemzeti zászlótól. Ezeket hívják kifejezetten hadi lobogóknak.
Más államok (mint az USA vagy Svájc) a nemzeti zászlót használja. A Fülöp-szigetek ugyanazt a zászlót használja, de hadi események alkalmával megfordítják a színeket. Szintén így hívják a tengerészetnél használt zászlókat.


== Tengeri zászlók ==
A zászlók rendkívül fontosak voltak a tengeren, a rádió elterjedése előtt, ugyanis kizárólag ezekkel tudtak kommunikálni. A kereskedelmi hajók és a jachtok kitűzik annak az országnak a zászlóját, amelyikben a hajó be van jegyezve, és a személyzet tagjainak nemzetiségére utaló zászlókat.
Néhány országban a jachtok zászlaja különbözik a kereskedelmi hajók zászlóitól, hogy jelezzék, a jacht szállítmánya nem igényel vámkezelést. Ha mégis kereskedelmi árut szállít a hajó, akkor ezt a legtöbb jogrendszer csempészésnek minősíti.
A számok és betűk jelzésére szabályozott nemzetközi rendszer létezik. Minden jelzőzászlónak megvan a saját jelentése.


== Forma és díszítés ==

A zászlók többsége téglalap alakú, de lehet bármilyen alakú és formájú, amit a szél meg tud lobogtatni. Lehet négyzet, mint Svájc és a Vatikán zászlaja. Általában megegyezik a két oldal mintázata, de van, hogy különbözik (Oregon zászlaja). A legfurcsább alakja Nepálénak van: két egymásra helyezett háromszög.
A legtöbb ország zászlaja ugyanazt mutatja mind a két oldalán. Ennek a csoportnak két alcsoportja van:
A kép szimmetrikus a zászlótartó rúdra, így a zászló két oldalán ugyanaz a kép látható.
A másik csoport, mikor a zászló másik oldalán az előoldal tükörképe látható. Nagyon elterjedt, és nem zavaró, ha a zászló nem tartalmaz írást. Ha valami díszítés van, akkor az rontja a szimmetriát.
Ha nem ugyanaz van a két oldalon, az egy másik kategória:
A zászlón lévő kép nem szimmetrikus.
A két oldalon teljesen más ábra található. Példa erre Paraguay zászlaja, Oregon zászlaja vagy a Szovjetunió zászlaja. Ez utóbbi egyik oldala vörös alapon sarló, kalapács vörös csillag, a másik oldala egyszínű vörös.
Az egyetlen egyszínű, díszítés nélküli nemzeti zászló Líbiáé volt (zöld).


== A sportban ==

Mivel könnyen és egyértelműen lehet vele jelezni, ezért terjedt el a sportban. Pár példa rá:
Az amerikai és a kabadia futballban zászlóval jelzik, ha valami nem szabályszerű a játék folyamán. Az előbbiben sárga, az utóbbiban piros zászlót használnak.
Az autó- és motorversenyeken ezek segítségével kommunikálnak a vezetővel. Ezek közül a legismertebb a fekete-fehér kockás zászló. Ezzel intik le a győztest. Sárga zászló jelzi, ha valami miatt lassabban kell menni a megszokottnál, piros zászlót pedig a verseny felfüggesztésekor használ