A Waseda Egyetem (早稲田大学 Waseda Daigaku), rövidítve Szoudai(早大), egy magán egyetem, amely nagyrészt Tokió Sindzsuku városrészében helyezkedik el. Mint a második Japánban alapított magántulajdonban lévő egyetemet, mely folyamatosan a japán egyetemek ranglistájának élén áll, a Waseda Egyetemet a legnevesebb japán egyetemek között tartják számon. Az egyetemnek sok említésre méltó diákja van, köztük hét miniszterelnök és sok vezérigazgató, mint például Janai Tadasi, a UNIQLO vezérigazgatója is, aki egyben Japán leggazdagabb embere.
Az iskola, melyet 1882-ben Sigenobu Oukuma alapított Tokió Szenmon Gakkou néven, 1902-ben az alapító szülőfaluja után a Waseda Egyetem nevet kapta. 13 egyetemi és 23 doktori képzés folyik itt, és egyike a Japán Oktatásügyi, Kulturális, Sport, Tudomány és Technológiai Minisztérium "Global 30" programjához tartozó egyetemeknek.


== Intézmény ==


=== Történelem és fejlődés ===
Az egyetemet egy szamuráj tudós, Sigenobu Oukuma, Meiji-kori politikus és volt miniszterelnök alapította 1882-ben. Egy három karral rendelkező főiskolaként indult a régi japán felsőoktatási rendszerben, és csak 1992-ben ismerték el teljes jogú egyetemnek.
1882-ben az egyetem politika és gazdaságtudományi, jogi és fizikatudományi tanszékkel rendelkezett. A tanszékek mellett létezett angol nyelvi szak is, ahol az egyetem összes diákja tanulhatott angolul.
Három évvel később a fizika tudományok tanszékét bezárták, mivel túl kevés jelentkezője volt. 1908-ban létrehozták a tudományos és mérnöki intézetet.
Az irodalmi tanszéket 1890-ben hozták létre.
1903-ban oktatásügyi tanszéket hoztak létre, majd 1904-ben kereskedelmi tanszéket.
A második világháború alatt az egyetem jelentős része lerombolódott Tokió bombázása során, de 1949-re már újjáépítették, és meg is nyitották. Teljes egyetemmé nőtte ki magát két középiskolával és művészeti és építészeti karral.


=== Az elnevezés eredete ===
A Waseda Egyetemet 1882. október 21-én alapították Tokió Szenmon Gakkou (東京専門学校) néven. Mielőtt a Waseda nevet kapta, többféle elnevezése is létezett, pl. Waseda Gakkou (早稲田学校) vagy Tocuka Gakkou (戸塚学校), mivel az alapító villája Waseda faluban volt, de maga az Egyetem Totsuka faluban állt. 1902. szeptember 2-án nevezték át Waseda Egyetemnek (早稲田大学 Waseda daigaku), amikor megkapta az egyetemi státuszt.


=== Egyetemi sapka ===
Oukuma régóta szertett volna egy olyan egyedi sapkát, amelynek viselőjéről rögtön látszik, hogy a Waseda Egyetem diákja. A Takashimaya cég főszabóját, Yashichirot bízta meg, hogy három nap alatt tervezze meg a sapkákat. Minden szögletes sapkába bepecsételték a diák nevét, a tanszéket, az iskola pecsétjét és a következő feliratot: „Ez bizonyítja, hogy a tulajdonos a Waseda Egyetem hallgatója”. Ezért a sapka egyfajta megkülönböztető jel és státuszszimbólum lett. A sapka, az arany fonott kitűzőjével, regisztrált védjegy.


=== A 125. évforduló ===
A Waseda Egyetem 2007. október 21-én ünnepelte 125. évfordulóját. Oukuma sokszor beszélt a „125 éves élet” elméletéről: „Egy ember élethossza lehet akár 125 év is, de csak akkor, ha kellőképpen törődik az egészségével”, mert „a pszichológusok szerint minden állat képes növekedési szakaszának 5-szörösét megélni. Mivel egy embernek 25 év kell, hogy teljesen felnőjön, eszerint élhet akár 125 évig is.” Oukuma elmélete nagyon népszerű volt, és gyakran említették a korabeli médiában. A Waseda Egyetemmel és Oukumával kapcsolatos emlékezetes események között jelentős helyet foglal el a 125-ös szám, hiszen egy fontos korszakot jellemez. Az Oukuma Terem tornya, amit az egyetem 45. évfordulóján építettek, 125 saku, azaz körülbelül 38 m magas. 1963-ban megemlékeztek Ōkuma születésének 125. évfordulójáról. Oukuma, aki kétszer is volt Japán miniszterelnöke, 77 évesen alapította meg második kormányát, és 83 évesen halt meg. Egyszer azt nyilatkozta, hogy „bárcsak harminc évvel hamarabb értettem volna meg a „125 éves élet” elméletét”. Ennek ellenére élete rendezett volt, és hosszabb ideig élt, mint akkoriban a japánok.


=== Egyetemvárosok ===
A Waseda Egyetem fő területe Sindzsuku városrész Nisi-Waseda nevű körzetében található. A legközelebbi állomás Waseda, habár Waseda-t általában a Jamanote vonalon lévő Takadanobaba állomással azonosítják. A Sindzsukuban lévő fő egyetemvároson kívül több is található szerte az országban:
Waseda (fő) egyetemváros: Sindzsuku, Tokió (régebben Nishi-Waseda egyetemvárosként ismerték)
Tojama egyetemváros: Sindzsuku, Tokió
Nisi-Waseda egyetemi város: Sindzsuku, Tokió (régebben Okubo egyetemváros néven ismerték)
Nihonbasi egyetemváros: Csuo-ku, Tokió
Higashifushimi egyetemi város: Nisitokió, Tokió
Tokorozawa egyetemváros: Tokorozawa, Szaitama
Hondzso egyetemváros: Hondzso, Szaitama
Kitakjusu egyetemváros: Kitakjuusuu, Fukuoka


=== Egyetemi és doktori képzés ===
Egyetemi karok (felvehető létszám 8880 fő)
Politika- és Gazdaságtudományi Kar (900)
Jogi Kar (740)
Kultúra-, Média- és Társadalomtudományi Kar (860)
Humán Tárgyak és Társadalomtudományi Kar (660)
Pedagógiai Kar (960)
Kereskedelmi Kar (900)
Alapvető Műszaki Tudományi Kar (535)
Kreatív Műszaki Tudományi Kar (595)
Fejlett Műszaki Tudományi Kar (540)
Társadalomtudományi Kar (630)
Humán Tudományi Kar (560)
Sporttudományi Kar (400)
Nemzetközi Szabad Tanulmányok (600)


=== Doktori Iskolák ===
Politikatudományi Doktori Iskola
Közgazdasági Doktori Iskola
Jogi Doktori Iskola
Írás, Művészetek és Tudományok Doktori Iskola
Kereskedelmi Doktori Iskola
Alapvető Műszaki Tudományi Doktori Iskola
Kreatív Műszaki Tudományi Doktori Iskola
Fejlett Műszaki Tudományi Doktori Iskola
Pedagógiai Doktori Iskola
Humán Tudományok Doktori Iskola
Társadalomtudományok Doktori Iskola
Ázsiai és Csendes-Óceániai Tanulmányok Doktori Iskola
Globális Infokommunikációs Technológiai Tanulmányok Doktori Iskola
Alkalmazott Japán Nyelvészeti Doktori Iskola
Információ, Termelés és Hálózatok Doktori Iskola
Sporttudományi Doktori Iskola
Üzleti Doktori Iskola
Okuma Közigazgatási Doktori Iskola
Jogtudományi Doktori Iskola
Gazdálkodási Doktori Iskola
Könyvelési Doktori Iskola
Környezet és Energetikai Mérnöki Doktori Iskola


=== Kutatóintézetek ===
Kagami Anyagtudomány és Technológia Történeti Laboratórium
Összehasonlító Jogi Intézet
Üzlet Adminisztráció Kutató Intézet
Jelenkori Politikai és Gazdaságkutató Intézet
Humán Tudományok Kutató Központ
Műszaki Tudományok Kutató Központ
Ázsiai és Csendes-Óceániai Tanulmányok Intézet
Információ- és Kommunikáció Technológiai Intézet
Neveléstudományi Intézet
Japán Nyelvi Központ
Média Hálózati Központ
Környezetvédelmi Kutatóintézet
Környezetbiztonsági Központ
Pénzügyi Kutatóközpont
Humán Szolgáltató Központ
Általános Kutatói Szervezet (Projekt Kutató Intézet)
Nano-tudományi és Nano-technológiai Intézet
Egyesített Tudományos és Egészségügyi Kutató Intézet
Informatikai Kutató Szervezet
Ázsiai Tanulmányok Szervezet
Fejlett Tudományok Waseda Intézet (WIAS)


== Létesítmények ==


=== Oukuma Előadóterem ===
Nem sokkal Oukuma 1922. január 22-i halála után megkezdődött az emlékművek tervezése. Az első döntés egy nagy előadó terem létrehozása volt, amire Oukuma mindig is vágyott. A három szintes nagy előadóteremben 1435 hely van, míg a kisebbik, ami a föld alatt található, 382 főt képes befogadni. Egy hét szintes toronyóra helyezkedik el az előadó baloldalán. A torony magassága 125 saku, azaz 38 m, és az Oukuma által hirdetett „125 éves élet” elméletet jelképezi. A torony tetején lévő harangokat a Panama-csatornán keresztül szállították a baltimori MacLen Vállalattól, Marylandből. Ez volt az első alkalom, hogy négy kis és nagy harangot használtak Japánban. A tetőn ovális, osztott ablakok jelképezik a napot, a holdat és a naprendszer kilenc bolygóját, és egyben szimbolizálják az „univerzum harmóniáját” az előadótermen kívül és belül is. Az előadóterem az 1923-as nagy kantói földrengés után, 1927. október 20-án nyílt meg, öt évvel később, mint ahogy tervezték. Az Emléktermet, melyet 1957-ben építettek, az 1964. évi nyári olimpiai játékok során a vívás helyszíneként használták. 1999 áprilisában az előadóterem és a régi könyvtár épület hivatalosan is bekerült első illetve második történelmi épületként az újonnan elfogadott Tokió Városi Tájvédelmi Szabályzatba, melynek célja a Tokió történelmét és kultúráját képviselő építmények megőrzése. 2007-ben a Kulturális Ügyek Hivatala az előadótermet Japán egyik „fontos kulturális tulajdonának” választotta.


=== Oukuma Kert ===

Az Oukuma Ōkuma KertKert az Oukuma Előadóterem közelében található. Matyudaira Sanuki Edo-kori nemes úr volt kastélyának félig japán, félig nyugati stílusú kertje, melyet Shigenobu Oukuma tervezett meg újra. Halála után a kertet a Waseda Egyetemnek adományozták. Napjainkban a diákoknak szolgál pihenő helyként.


=== Könyvtárak és múzeumok ===
A Waseda Egyetemi Könyvtár építését, melyet Naito Tacsu, Imai Kendzsi és Kirijama Kinnicsi tervezett, 1925-ben fejezték be. Az 5 emeletes épületet, melynek teljes területe 1195 cubo (坪) (körülbelül 3,944 m2), eredetileg az Egyetem Könyvtáraként használták. Az olvasóterem egy külön épületben volt, amely 2 emelet magas, és 500 fő befogadására képes. A Taisó-kor végén épült egyik kiemelkedő könyvtárként ma is a Waseda egyetem szimbóluma az Oukuma Előadóteremmel és a Filmmúzeummal együtt. A Régi Könyvtárat és az adminisztrációs épületet 1934-ben illetve 1955-ben bővítették ki. A Régi Könyvtár elvesztette főkönyvtári szerepét, miután 1990-ben az Aba stadion helyén megépült az Új Központi Könyvtár. Ma Szanae Takata Történeti Kutató Könyvtárnak, az Egyetemi Levéltárnak és az Yaicsi Aizu Múzeumnak ad helyet. A Szanae Takata Történeti Kutatói Könyvtárt 1994-ben nyitották meg. Az egyetem volt rektoráról, Sanae Takatá-ról nevezték el. Az Egyetemi Levéltárban történelmi és kulturális anyagok vannak kiállítva a Waseda egyetemről, Sigenobu Oukumá-val kapcsolatos anyagok pedig a Levéltárban található az Oukuma Emlékszobában. Az Jaicsi Aizu Történeti Múzeum 1998-ban nyílt meg.
A vendégeket az előtérben az 1927-ben készült „Meian” című mestermű fogadja. A világ legnagyobb, kézzel készített washijára (japán papír) van festve, amely 4.45 méter átmérőjű és körülbelül 12 kilogramm súlyú. Az imadacsi-cso-i Ecsizen Papírgyár alapítója, Iwano Heiszaburo gyártotta Fukui prefektúrában. Az alkotást két, a modern japán festési stílust képviselő festő, Taikan Jokojama Taika és Kanzan Simomomura ingyen készítette el. Takata Szanae rektor kérte fel őket, hogy fessenek egy képet a könyvtár számára. A könyvtár egy olyan egyedi gyűjteménnyel rendelkezik, mely túlélte a második világháborús tokiói bombázást a többi korabeli könyvtárral ellentétben. A gyűjtemény egy fontos forrása a háború előtti japán történelemnek és irodalomnak. Más múzeumok és könyvtárak a Waseda egyetemvárosokban:
Waseda Egyetemi Könyvtár
Waseda Egyetemi Tsubouchi Színháztörténeti Múzeum
Aizu Múzeum


== Sportok ==


=== Baseball ===

A Waseda Egyetem baseball csapata a Tokiói Big6 Baseball Ligában elért hosszú sikertörténetéről ismert. A 2012-es szezon végéig 43 bajnokságot nyert meg, és ezzel elérte a legmagasabb nyerési arányt. A Keio Egyetemmel való versengése is ismert, melynek fénypontjai a Szokeiszen bajnokság. Évente kétszer tartják meg, tavasszal és ősszel, a Meidzsi-Dzsingu Stadionban, és ez számít az év legjelentősebb mérkőzésének mindkét iskola diákjai számára.


=== Futball ===
A Waseda Egyetem futballcsapata 1964-ben és 1967-ben megnyerte a Kormányzói Kupát.


=== Rögbi ===
A Waseda Egyetemi Rögbi Klub jelenleg Japán vezető egyetemi rögbi bajnoka. 28-szor került be az egyetemi bajnokságba, és ebből 14-szer nyert. Két legnagyobb ellenfele a Keio Egyetem és Meiji Egyetem.


=== Karate ===
A Waseda Egyetemi Karate Klub az egyik legrégibb Japánban. 1931-ben alakult meg Gicsin Funakosi vezetésével. A karate klub volt tagjai közé tartozik Sigeru Egami, a Shotokai iskola vezetője, Tabata Kazumi, az Észak-amerikai Karate-do Szövetség, és Cutomu Ohsima, az Amerikai Sotokan Karate alapítója.


== Egyetemi rangsorok ==
A Waseda Egyetem Japán legnevesebb egyeteme, folyamatosan az egyetemek ranglistájának élmezőnyében áll.


=== Általános rangsor ===
Az egyetem 2008-ban az 5-ik, 2009-ben a 6-ik helyen állt a „igazán erős egyetemek listáján” a Tokió Keiza magazin szerint. Egy másik, a Kawaijuku előkészítő iskola ranglistája szerint a 13. legjobb egyetem Japánban. A Times 2011-2012-es felsőoktatási világranglistájában]] a 351-400 helyet érte el a világ összes egyeteme között. A Qs egyetemi világranglistáján a 2012. évi felmérése alapján műszaki-technológia területen az egyetem a világrangsor 116., a nemzeti rangsor 7. és az általános rangsor 198. helyén állt.


=== Kutatási teljesítmény ===
Általánosságban szólva, a japán nemzeti egyetemek magasabb kutatási színvonallal rendelkeznek, viszont a Waseda az egyike azon magán egyetemeknek, amelyek felvehetik a versenyt a legjobb nemzeti egyetemekkel. A Weekly Diamond szerint az egyetem a 12. legmagasabb kutatási színvonallal rendelkezik a COE Programban az egy kutatóra jutó finanszírozás tekintetében, és egyike annak a 2 magánegyetemek, amelyek bejutottak az első 15 közé. Nikkei Sinbun a műszaki kutatások színvonaláról 2004. február 16-án közzétett felmérésében, amely a Thomson Reuters cég „A tudományos kutatások pénzügyi támogatása” című tanulmánya és 93 élenjáró japán kutatóközpont vezetőjével készített kérdőív alapján készült, a Waseda az 5. lett (kutatás-tervezésben 7., vállalati-egyetemi együttműködésben 1.). Waseda az egyetlen magánegyetem az első öt helyezett között. Aszahi Shinbun egyetemenként összesítette az publikációk számát Japán jelentős jogi folyóirataiban, és a Waseda a harmadik helyet érte el 2005 és 2009 között.


=== Doktori Iskolák rangsora ===
Ázsia vezető MBA üzleti iskoláinak ranglistája szerint, melyet az Asiaweek állított össze, a Waseda Üzleti Iskola a 2. helyen áll Japánban. Az Eduniversal szintén rangsorolta a japán üzleti főiskolákat, és a második helyre tette a Waseda Egyetemet (nemzetközi szinten a 93-ra). E szerint a rangsor szerint a Waseda egyike annak a 3 üzleti főiskolának, amelyek a „jelentős nemzetközi befolyással rendelkező üzleti főiskolák” közé tartoznak. A Waseda Jogi Iskola az egyik legjobb Japánban, mivel a jogi szakvizsgát sikeresen teljes