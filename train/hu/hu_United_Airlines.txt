A United Airlines, más nevén a United Air Lines, Inc. az egyik legnagyobb légitársaság az Amerikai Egyesült Államokban. A társaság a UAL Corporation leányvállalata, melynek székhelye a 77 West Wacker Drive címen, az Illinois állambeli Chicagóban található. Műveleti központja Elk Grove Townshipben, Chicago egyik külvárosában van. A United legnagyobb bázisrepülőtere az O'Hare nemzetközi repülőtér, ahonnan napi 650 járatot üzemeltet, ám központokat üzemeltet még Denverben, Washingtonban, San Franciscóban és Los Angelesben is. A legjelentősebb karbantartó telepe a San Franciscó-i nemzetközi repülőtéren található.
Egy 2006. július 31-i adat alapján a United a bevételek, az utasszám és a repült távolság alapján a világ második legnagyobb légitársasága volt az American Airlines után, a működési bevétel alapján a harmadik az Air France-KLM és az American Airlines után, a szállított utasok száma alapján negyedik a American Airlines, a Delta Air Lines és a Southwest Airlines után. A Unitednak 56 000 alkalmazottja és 460 repülőgépe van.
2006. február 1-jén a United kilépett a csődvédelem alól, ami alatt 2002. december 9-e óta állt.
2010. május 3-án bejelentették a United Airlines és a Continental Airlines egyesülését, ezzel létrejön a világ legnagyobb légitársasága (korábban a Delta-Northwe