A Citrus a rutafélék családjába tartozó növénynemzetség. Az alapfajok száma nehezen meghatározható. Eredetileg Délkelet-Ázsia trópusi-szubtrópusi éghajlatáról származnak. Napjainkban az egész világ meleg égövi tájain termesztik a nagy számú nemesített fajtát, többszörös hibrideket. Gazdaságilag jelentős gyümölcstermő növények.
Egyes források említik a Citrust magyarul citrom néven, de a kavarodás elkerülése végett ez az elnevezés nem lesz a cikkben használatos a nemzetségre vonatkozóan.


== Leírás ==
A különböző fajok 5–25 m magasságúra növő örökzöld tövises cserjék vagy fák. A levelek ép szélűek, átellenes állásúak, a levélnyél szárnyas. Ezek a szárnyak (fillodiumok) a levél részei, de a nagy mennyiségű párologtatás kivédésére visszafejlődtek.
A virágok 4-5 tagúak, magánosak vagy bugában nyílnak, sugaras szimmetriájúak, a párta szabad állású, a csésze nem feltűnő. A porzók falkákba nőttek össze, az ivarlevelek között diszkusz helyezkedik el.


=== Termés ===

A különleges bogyótermés neve citrustermés vagy narancstermés (hesperidium) zöld, citrom- vagy narancssárga színű éréskor. A külső héj (exokarpium) vékony, bőrszerű, ezt követi a mezokarpium, mely két részből áll. Egy külső sárga rétegből (flavedo), mely a lizigén illóolajtartókat tartalmazza, és egy belső, szivacsos, fehér rétegből (albedo). A gyümölcshús a hártyás választófalakból (ez az endokarpium) és a rajtuk fejlődő, nedvvel telt szőrökből áll, amik között a fehér magvak helyezkednek el. (A termesztett fajták sok esetben magtalanok.)
A termés beltartalmát tekintve 8-9% cukrot, 1% citromsavat és általában 40 mg/100g C-vitamint tartalmaz. A mezokarpiumban (flavedo részében) található illóolaj, flavonok (neoheszperidozidok), triterpén keserűanyagok (limonin).
A levelekből kimutattak szinefrint, ami az efedrinhez hasonló protoalkaloid.


== Ismertebb fajok ==

Citrus aurantium (syn. C. vulgaris, Citrus x aurantium) – keserű narancs, szevillai narancs narancscitrom

C. aurantium ssp. aurantium (syn. C.a.ssp. amara) – bigarade, „pomeranze”
C. aurantium ssp. bergamia (syn. Citrus bergamia) – bergamottcitrom, bergamottnarancs, bergamia
C. aurantium var. melitensis – vérnarancs

Citrus australis (syn. Microcitrus australis)
Citrus aurantiifolia – savanyú citrom, trópusi citrom, zöld citrom, lime
Citrus australasica (syn. Microcitrus australasiatica)
Citrus glauca
Citrus hystrix – hosszútövisű narancs, vadnarancs, papeda
Citrus ichangensis
Citrus jambhiri
Citrus japonica (syn. Fortunella japonica, Citrus madurensis) – japán kumkvat
Citrus junos (syn. C.ichangensis x C. reticulata)
Citrus limetta (syn. Citrus limettioides) – édes citrom, limetta
Citrus limon (syn. C. x limon, Citrus medica ssp. limonum) – citrom, közönséges citrom, valódi citrom, európai citrom, limónia
Citrus margarita (syn. Fortunella margarita) – törpemandarin
Citrus maxima (syn. Citrus grandis, C. aurantium var. grandis) – óriás narancs, pomeló, óriáscitrancs
Citrus medica (syn. Citrus cedra) – keserű citrom, citronátcitrom, cédrátcitrom, Lima-citrom, citronád, varancsos citrom

Citrus medica var. ethrog – etrog
Citrus medica var. sarcodactylis – ujjas citrom, Buddha keze citrom

Citrus myrtifolia (syn. C. aurantium var. myrtifolia) – mirtuszlevelű narancs
Citrus nobilis (syn. C. reticulata x C.sinensis, Citrus x nobilis) – királynarancs, édes mandarin
Citrus paradisi (syn. Citrus decumana, Citrus x paradisi) – grépfrút, citrancs
Citrus paradisi x grandis (syn. Citrus grandis × C. paradisi/Citrus maxima/Citrus grandis) – sweetie
Citrus reshni – Kleopátra-mandarin
Citrus reticulata (syn. Citrus deliciosa) – mandarin, indiai mandarin
Citrus reticulata x paradisi (syn. C. x tangelo, C. reticulata × C. maxima/C. paradisi) – tangelo
Citrus sinensis – narancs, édes narancs
Citrus tangerina – tangerin
Citrus trifoliata (syn. Poncirus trifoliata) − vadcitrom
Citr