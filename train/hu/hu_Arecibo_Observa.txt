Az Arecibo Obszervatórium a RATAN 600 után világ második legnagyobb rádiótávcsöve, mely a karib-tengeri Puerto Ricóban fekvő Arecibótól délnyugatra található. A földről nézve ugyanakkor csaknem teljesen észrevehetetlen, hiszen egy víznyelő aknaként ismert, nagyméretű földbe mélyesztett gödörben rejtőzik.


== Az obszervatórium ==
Az obszervatóriumot 1963. november elsején adták át a kutatóknak. A szerkezetet 9,7 millió dollárból építették fel. Jelenleg ez a Föld legnagyobb rádióteleszkópja, és a létező legnagyobb, 305 méter átmérőjű parabola antennával rendelkezik. Az antennát 40 000 összekapcsolt perforált alumínium lemez borítja, ezek fókuszálják a bejövő rádiójeleket egy fölötte elhelyezett mozgatható vevőkészülék felé.
Maga az antennatányér nem mozgatható, a vevőkészülék azonban igen, ami lehetővé teszi a zenit 20°-os környezetében lévő rádióforrások megfigyelését.
1974. no