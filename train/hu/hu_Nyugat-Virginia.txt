Nyugat-Virginia az Amerikai Egyesült Államok 35. tagállama, mely az Appalache-hegység területén fekszik. Egészen a polgárháborúig Virginia állam része volt, ekkor azonban - mivel a rabszolga-kérdésben ellentétes állásponton volt - elszakadt az államtól 1863. június 20-án (ez a nap ma Nyugat-Virginia napja). Egyike azon két államnak, melyek a háború alatt jöttek létre (a másik Nevada). Nyugat-Virginia a háború alatt egyike volt a "határállamoknak", melyek elválasztották egymástól a Konföderáció és az Unió államait. Az Egyesült Államok Statisztikai Hivatala a Déli Államok közé sorolja, ennek az az oka, hogy nagy része a Mason-Dixon vonaltól délre terül el, noha északi földnyelve kiterjed a határos Pennsylvania és Ohio államok határára, valamint Weirton városa egy szélességi körön található Pittsburgh-gel. Különleges helyzetéből adódóan Nyugat-Virginia több tájegység részét is képezi, de legnagyobb részén az Appalache-hegység húzódik, ez az egyetlen állam, amelynek teljes területe az Appalache Régióban található, melyet a hétköznapokban csak "Appalachia"-ként emlegetnek. Míg az itt élők elismerik, hogy az állam része az Appalachiának, közülük sokan nem szeretik ezt a kifejezést használni önmeghatározásukra.
Az állam északi földnyelve és a Közép-északi régió szoros kapcsolatban van a közelében lévő Pittsburgh városával, míg a keleti földnyelv Washingtonhoz van közel. Az állam fővárosa és egyben legnagyobb városa Charleston. Az államot leggyakrabban természeti szépségeiről, fakitermeléséről és szénbányászatáról emlegetik. A turisták főként síelni, evezni, sziklát mászni, horgászni és vadászni járnak ide.


== Földrajz ==


== Történet ==
Nyugat-Virginia történelmét alapjaiban határozta meg az a kettősség, hogy egy határállam (angolul:border state). Az állam, amit ma Nyugat-Virginiának hívnak az őslakos indiánok kedvelt vadászterülete volt az európai hódítók megérkezte előtt. Számos kőkori maradvány található Moundsvilleben, South Charlestonban, és Romney közelében. Habár keveset tudunk ezen civilizációkról, a leletek arról tanúskodnak, hogy fejlett kohászat folyt itt valamikor.


=== Európaiak felfedezése és a letelepedés ===

1671-ben Abraham Wood angol szőrmekereskedő, – akit tábornoknak és ezredesnek is említettek, – William Berkeley, a Virginia Colony kormányzójának anyagi támogatásával, egy expedíciót küldött nyugatra, akik felfedezték a Kanawha folyót. 1716-ban Alexander Spotswood kormányzó körülbelül 30 lovassal eljutott