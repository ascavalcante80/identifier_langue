Zürich Svájc legnagyobb városa, az azonos nevű kanton székhelye. Lakosainak száma 385 468 (2014. június), többségük német ajkú.


== Fekvése ==

A Zürichi-tó partján, 406 m tengerszint feletti magasságon fekszik, ahol a Limmat folyó kilép a tóból. Nyugati irányban középhegységek (például Uetliberg) veszik körül a dombos városrészeket.


== Története ==
A Római Birodalom idején a település neve Turicum volt. Német Lajos, Nagy Károly unokája itt épített fel egy palotát 835-ben.
1218-ban a várost a Zähringer család uralta. 1230-ban Zürich területe 38 hektár.
Zürich 1351-ben csatlakozott a Svájci Konföderációhoz, annak 5. tagjaként.
A reformáció Svájcban Zürichből indult el, Ulrich Zwinglinek, a székesegyház plébánosának vezetésével, az 1510-es évek végén.
1799-ben a francia-osztrák hadsereg a város közelében ütközött meg. Június 4-én az osztrák csapatok, szeptember 25-én pedig a franciák foglalták el.
1847-től van vasútja a városnak a Spanisch-Brötli-Bahn vonalon, ez a vasútvonal kötötte össze Badent Svájccal. A mai főpályaudvar 1871-től szolgálja az utasokat.


== Lakosság ==


=== Nyelvek ===
A hivatalos és írott nyelv a német. A város lakosságának 77,7% német anyanyelvű. Az olaszok aránya 4,7%, a jugoszláv utódállamokból származóké 2,4%, a spanyoloké 2,2%, a franciáké 2,1%.


=== Vallások ===
A katolikusok aránya ma 33,3%. 12000 fő ortodox vallású. 5000 zsidó él a városban.


== Gazdaság ==
A legnagyobb nemzetközi pénzügyi és kereskedelmi központ Svájcban. Gépipara, elektronikai ipara, porcelánipara és vegyipara jelentős.


== Közlekedés ==

A városi forgalomban autóbuszok mellett kék színű villamosok is működnek. A zürichi repülőtér, Svájc legnagyobb nemzetközi repülőtere, a várostól kb. 8 km távolságra, Kloten közelében található. A város pályaudvara is hatalmas forgalmat bonyolít le.


=== Légi ===
A Zürichi repülőtér (németül: Flughafen Zürich; angolul: Zürich Airport vagy Kloten Airport) Svájc legforgalmasabb repülőtere. Innen a világ 5 kontinense elérhető közvetlen járatokkal. Ez a repülőtér a Swiss svájci légitársaság bázisrepülőtere.
A repülőtér a város északi részénél fekszik, közvetlen tömegközlekedési kapcsolattal rendelkezik a város központi részével.


=== Vasúti ===
Távolsági
A város fő pályaudvara a Zürichi főpályaudvar (németül: Zürich Hauptbahnhof), amely Svájc legnagyobb pályaudvara is egyben. Belföldi és nemzetközi vonatok egyaránt érintik az állomást. Átlagosan napi 2.900 vonatot szolgál ki. 26 vágánya van és napi közel 340.000 utas fordul meg itt. A nagy forgalom és az S-Bahn szerelvények miatt a peronok egy része a föld alatt található. Nemzetközi vonatok tekintetében érintik: CNL (CityNightLine), TGV, EC (EuroCity), EN (EuroNight) és ICE (InterCityExpress) szerelvények.
S-Bahn Zürich városát átszövik az S-Bahnok. A 22 S-Bahn vonal mindegyike megáll Zürich központjában. Fontosabb megállóhelyek az S-Bahn hálózaton:
Zürich Flughafen (repülőtér)
Stadelhofen (városközpontnál)
Hauptbahnhof (főpályaudvar)


== Városrészei ==


== Híres emberek ==
Ulrich Zwingli, reformátor
Itt született 1746-ban Johann Heinrich Pestalozzi pedagógus, a neveléstörténet híres alakja
Itt tanult Albert Einstein, fizikus.
Thomas Mann lakott itt; a szobája ma is megtekinthető a belvárosban.
Itt született 1911-ben és itt halt meg 1991-ben Max Frisch építész, író.
1917 áprilisáig pár hónapon át itt lakott Lenin, mielőtt hazatért volna az emigrációból Oroszországba.
Itt halt meg Anthony van Hoboken zenetudós és gyűjtő 1983-ban.


== Oktatás ==
1833 óta egyetemi város. Műszaki főiskolája, az Eidgenössische Technische Hochschule sok Nobel-díjassal büszkélkedhet. Zenei főiskolája is van.


== Városvezetők ==
Zürich városában a polgármesteri cím (Bürgermeister) 1803-ig létezett, a városnak 1803-tól elnökei vannak (Stadtpresident ill. nő esetén Stadtpresidentin).
Hans Konrad Escher, 1803
Hans Rudolf Werdmüller, 1804
Johann Heinrich Landolt, 1810
Hans Georg Finsler, 1815
Hans Konrad Vogel, 1821
Georg Konrad Bürkli, 1831
Johann Jakob Escher, 1831
Paul Karl Eduard Ziegler, 1837
Johann Ludwig Hess, 1840
Johann Heinrich Mousson, 1863
Melchior Römer, 1869
Hans Konrad Pestalozzi, 1889
Robert Billeter, 1909
Hans Nägeli (Demokraten), 1917
Emil Klöti (SPS), 1928
Ernst Nobs (SPS), 1942
Adolf Lüchinger (SPS), 1944
Emil Landolt (FDP), 1949
Sigmund Widmer (LdU) 1966
Thomas Wagner (FDP), 1982
Josef Estermann (SPS), 1990
Elmar Ledergerber (SPS), 2002
Corinne Mauch (SP), 2009


== Látnivalók ==
Grossmünster (Nagytemplom; 12. és 13. század)
Miasszonyunk-templom (13. – 15. század)


== Média ==


=== Televízió ===
Svájci televízió (SRF) a városban székel. A helyi televíziók többek között a TeleZüri, Tele 24 (egész Svájcban fogható). Magántelevíziók: TV Star, U1 TV


=== Rádió ===
Svájci rádió (DRS), ennek 3 adója DRS 1, DRS 2, DRS 3. Ezeket az adókat a régióban foghatják a hallgatók. A híreket Bernből sugározzák.
Helyi rádióadók: Radio 24, Energy Zürich, Radio LoRa és a Radio Tropic.


=== Újságok ===
A Neue Zürcher Zeitung napilap, a Blick bulvárlap.


== Kultúra ==
