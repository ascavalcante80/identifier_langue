Thomas Young (Milverton, 1773. június 13. – London, 1829. május 10.) angol orvos és fizikus, polihisztor.


== Életpályája ==
Kétéves korában már tudott olvasni, és csak úgy falta az őt rajongva szerető nagyapjától kapott könyveket. Hatévesen már beszélt latinul, majd elsajátította a görög, a francia, az olasz, a héber, a káldeus, a szír, a sumer, az arab, a perzsa, a török és az etióp nyelvet. Mindezt 16 éves koráig. Fiatal korában (amint a megtanult nyelvek sora is igazolja) elsősorban a régészet és az ókori történelem iránt érdeklődött, bár tulajdonképpen minden érdekelte. 1792-ben, 19 éves korában kezdett orvostant tanulni, az volt a szándéka, hogy nagy-nagybátyja londoni praxisához csatlakozik. Londonban, Edinburgh-ban és Göttingenben tanult, ahol 1796-ban szerezte meg az orvosi diplomáját. Első éves orvostanhallgató korában Young magyarázatot adott a szem működésére, miként fókuszálja a szem a fénysugarakat (azaz hogyan változtatják meg az izmok a szemlencse alakját). Ennek eredményeképpen 21 éves korában, még egyetemi hallgatóként a Royal Society tagjává választották. Miután megszerezte orvosi diplomáját, egy ideig Németországban utazgatott, majd két évig Cambridge-ben dolgozott különféle tudományos problémákon. Sokoldalúságára való tekintettel itt ragadt rá a "Fenomén" Young becenév. 1800-ban visszatért Londonba, hogy ott folytasson orvosi gyakorlatot. 1811-ben a Szent György Kórház orvosa lett, amely állását 1829-ben bekövetkezett haláláig megtartotta.


== Munkássága ==

Az orvostudomány csak egyetlen volt az őt érdeklő tudományterületek közül. Young a szem szaruhártyája egyenetlen görbületével helyes magyarázatot adott a szemtengelyferdülés (asztigmatizmus) néven ismert látáshibára. Elsőként értette meg, hogy a színlátás a három alapszín (vörös, zöld és kék) kombinációjának eredményeképpen jön létre, mégpedig úgy, hogy az egyes alapszíneket a szemben különböző receptorok érzékelik. Young leginkább a fény interferenciájával kapcsolatban végzett kutatásainak köszönhetően vált híressé.
Fontos eredményeket ért el a fizikában is, megbecsülte a molekulák méretét. Mindemellett a Royal Society nemzetközi titkáraként működött (ahol nyilván jó hasznát vette nyelvtudásának).
1815-től visszatért korábbi érdeklődési területére, és elsősorban az ókori történelem kérdései foglalkoztatták. egyiptológiai tárg