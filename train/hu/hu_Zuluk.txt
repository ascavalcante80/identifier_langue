A zuluk Dél-Afrika régiójának egy népcsoportja. Elsősorban a Dél-afrikai Köztársaságban élnek, ahol a létszámuk mintegy 11 millió fő. Az ország lakosságának 23 %-át alkotják, így ott a legnagyobb etnikum. Az ország KwaZulu-Natal (7,6 millióan), Gauteng (2-3 millió) és Mpumalanga (0.8 millió) tartományaiban élnek. Kisebb csoportjaik a szomszédos országokban is megtalálhatók (Zimbabwe, Mozambik, Zambia, Tanzánia). Nyelvük, a zulu a bantu nyelvcsaládba, azon belül a nguni nyelvcsoportba tartozik. Többségük keresztény, de sokan közülük még az afrikai bennszülött vallások követője. Ma mind az eredeti zuluk és mindazok a népek, akiket a történelem folyamán legyőztek, zuluknak nevezik magukat.


== Történetük ==
Amikor az első európaiak Dél-Afrikában megtelepedtek, Natal keleti partjainál élt egy nép, amely magát "ama zulu"nak nevezte. Nathaniel Isaacs azt írta, hogy a legszebb emberek közé tartoznak, akiket valaha látott. Magas, atletikus termetűek, testarányaik harmonikusak, arcvonásaik finomak; továbbá fogékonyak, kitartóak és fürgék.
A Natal-i ngonikat a zuluk legyőzték, és nyelvüket is átvették. Ma őket is mind zuluknak nevezik, holott nagy különbség mutatkozik a "valódi" zuluk és a Natal más részein lakó zuluk között. Miután Saka Zulu vezér a zuluföldi törzseket hatalmi körébe vonta, a Natal nyugati részén élő törzsek megsemmisültek. 1845-1847-ben a belső viszályok hatására Zuluföld lakóinak mintegy fele menekült el a területről, és különböző bantuk lakta helyeken telepedtek le.
A Zulu Királyságot Saka Zulu alapította. Rövid élete alatt (1787-1828) sok, a mai Natal területén élő délkeleti ngoni népcsoportot egyetlen birodalomba egyesítette. Saka csak 10 évig uralkodott, de birodalma 60 évig állt fenn. Halála után a birodalom területén az európai hódítók jelentek meg. 1838-ban a Blood-folyónál (Ncome-menti csata) a zulukat legyőzték. A maradék zuluk rezervátumokba kényszerültek Natal területén. Zuluföldön egyedül a mpandék tudták megtartani ősi életmódjukat és szokásaikat. Sok zulu a 19. század végén a soszák (xhoszák) és az európaiak között telepedett le. 1897-ben a britek igázták le Zuluföldet, amely 1910-ben a Dél-afrikai Unió része lett.


== Kultúrájuk ==


=== Kézművesség ===
A zuluk nagyszerű szövők és gyöngyhímzéseikről is ismertek. A művészi gyöngyhímzés fontos része a kultúrájuknak. Minden színnek és mintának szimbolikus jelentése van, mint pl. a hímzett "szerelmes levél"ben (tarisznya), amelyet fiatal nők készítenek a partiképes fiúk számára.


=== Tánc ===
A zulu társadalomban a közösségi összejöveteleken majdnem mindig táncolnak. A táncokban népi és törzsi hagyományok elevenednek meg.


=== Hagyományos gyógyítás ===
A régi zulu társadalomban az inyanga (füvesember) férfi volt, aki orvosi gyógymódokkal foglalkozott, míg a médiumi képességekkel rendelkező isangoma (jós) nő, aki az ősök szellemével kapcsolatba tudott lépni. Ma már a határvonal nem ilyen szigorú.
A nyugati kultúra terjedése ellenére a zuluk még mindig hisznek a hagyományos orvoslásban. A Muthi különféle gyógyszerek keveréke, amelyet gumókból, bokrokból