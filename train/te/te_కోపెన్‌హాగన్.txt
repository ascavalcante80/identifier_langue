కోపెన్‌హాగన్ (ఆంగ్ల ఉచ్ఛారణ: /ˈkoʊpənheɪɡən/); మూస:Lang-da (మూస:IPA-da) డెన్మార్ రాజధాని, అంతేకాకుండా ఈ దేశంలో ఇది అతిపెద్ద నగరం, దీని పట్టణ జనాభా 1,181,239 (2010) వద్ద ఉండగా, మహానగర జనభా 1,894,521 (2010) వద్ద ఉంది. జీల్యాండ్ మరియు అమేగెర్ ద్వీపాలపై కోపెన్‌హాగన్ విస్తరించివుంది.
ఈ నగరానికి సంబంధించిన మొదటి పత్రబద్ధ సమాచారం 11వ శతాబ్దంలో లభిస్తుంది, కోపెన్‌హాగన్ 15వ శతాబ్దం ప్రారంభంలో మరియు 17వ శతాబ్దంలో క్రిస్టియన్ IV పాలన కాలంలో డెన్మార్క్ రాజధానిగా చేయబడింది, ఇది ఒక ముఖ్యమైన ప్రాంతీయ కేంద్రంగా అవతరించింది. బహుళదేశ ఓరెసుండ్ బ్రిడ్జ్ నిర్మాణం 2000లో పూర్తికావడంతో, కోపెన్‌హాగన్ నగరం ఓరెసుండ్ ప్రాంతాన్ని సమైక్యపరిచే కేంద్రమైంది. ఈ ప్రాంతంలో, కోపెన్‌హాగన్ మరియు స్వీడన్‌కు చెందిన మాల్మో నగరాలను ఒక సంయుక్త మహానగర ప్రాంతంగా మార్చే ప్రక్రియ జరుగుతోంది. కోపెన్‌హాగన్‌లో 50 km వ్యాసార్థంలో సుమారుగా 2.7 మిలియన్ల మంది పౌరులు నివసిస్తుండటంతో, ఉత్తర ఐరోపాలో ఇది ఒక అత్యంత జనసాంద్రత కలిగిన ప్రాంతంగా పరిగణించబడుతుంది. కోపెన్‌హాగన్ నార్డిక్ దేశాల్లో ఎక్కువ మంది పర్యాటకులు సందర్శించే నగరంగా గుర్తింపు పొందింది, ఈ నగరాన్ని 2007లో 1.3 మిలియన్ల మంది అంతర్జాతీయ పర్యాటకులు సందర్శించారు.
అనేక అంతర్జాతీయ అధ్యయనాలు మరియు ర్యాంకింగ్స్ సూచించిన విధంగా (దిగువ ఉన్న అంతర్జాతీయ ర్యాంకింగ్స్ చూడండి), కోపెన్‌హాగన్ ఒక ప్రధాన ప్రాంతీయ సాంస్కృతిక, వ్యాపార, ప్రసార మాధ్యమ మరియు విజ్ఞానశాస్త్ర కేంద్రంగా ఉంది. లైఫ్ సైన్స్, ఇన్ఫర్మేషన్ టెక్నాలజీ మరియు షిప్పింగ్ ప్రధాన రంగాలుగా ఉండగా, పరిశోధన & అభివృద్ధి రంగం కూడా ఈ నగర ఆర్థిక వ్యవస్థలో ప్రధాన పాత్ర పోషిస్తోంది. స్కాండినేవియాలో అతిపెద్ద విమానాశ్రయాన్ని కలిగివుండటంతోపాటు, వ్యూహాత్మక స్థానం మరియు అధ్భుతమైన మౌలికసదుపాయాలు ఈ నగరాన్ని ఒక ప్రాంతీయ కేంద్రంగా మరియు ప్రాంతీయ ప్రధాన కార్యాలయాలకు మరియు సదస్సులకు ప్రముఖ ప్రదేశంగా మార్చాయి, నగర కేంద్రం నుంచి రైలులో 14 నిమిషాల ప్రయాణంతో కోపెన్‌హాగన్ విమానాశ్రయానికి చేరుకోవచ్చు.
అత్యుత్తమ జీవన నాణ్యత కలిగిన నగరాల్లో ఒకటిగా కోహెన్‌హాగన్ తరచుగా గుర్తించబడుతుంది. అంతేకాకుండా ప్రపంచంలో అత్యంత పర్యావరణ అనుకూల నగరాల్లో ఒకటిగా ఇది పరిగణించబడుతుంది. నౌకాశ్రయం లోపల ఉండే నీరు కూడా చాలా స్వచ్ఛంగా, ఈదడానికి యోగ్యంగా ఉంటుంది, నగరంలోని 36% పౌరులు సైకిల్‌ను ప్రయాణాలకు ఉపయోగిస్తారు, ప్రతిరోజు ఇక్కడ 1.1 మిలియన్ km సైకిల్ ప్రయాణాలు జరుగుతాయి. సహస్రాబ్ది ప్రారంభం నుంచి, కోపెన్‌హాగన్‌లో బలమైన పట్టణ మరియు సాంస్కృతిక అభివృద్ధి చోటుచేసుకుంది, ఇది ఒక బూమ్ (బాగా అభివృద్ధి చెందుతున్న) పట్టణంగా అభివర్ణించబడుతుంది. సాంస్కృతిక కేంద్రాలతోపాటు, మౌలిక సదుపాయాలపై భారీ పెట్టుబడులు, విజయవంతమైన డిజైనర్లు, చెఫ్‌లు మరియు వాస్తుశిల్పులు ఇక్కడ జరుగుతున్న అభివృద్ధికి పాక్షిక కారణంగా చెప్పవచ్చు.


== చరిత్ర ==

స్లోట్‌షోల్మెన్ అనే చిన్న ద్వీపంలో బిషప్ అబ్సాలోన్ యొక్క కోట నిర్మాణంతో 1167లో సంప్రదాయబద్ధంగా కోపెన్‌హాగన్ నగరానికి పునాది వేయబడింది, ఇప్పుడు ఈ ప్రదేశంలో క్రిస్టియన్‌స్బోర్గ్ ప్యాలస్ ఉంది. 11వ శతాబ్దపు కోపెన్‌హాగన్ ఒక భారీ ఎస్టేట్, ఒక చర్చి, మార్కెట్ మరియు రెండు బావులు మరియు విశాలమైన ప్రదేశంలో విస్తరించివున్న చిన్న జనావాసాలతో ఒక చిన్న పట్టణంగా వృద్ధి చెందిందని ఇటీవలి పురావస్తు పరిశోధనలు సూచిస్తున్నాయి. ఈ పట్టణం చివరి వైకింగ్ శకానికి చెందివుంటుందని, ఇది స్వైన్ I ఫోర్క్‌బీర్డ్ చేత స్థాపించబడివుండవచ్చని అనేక మంది చరిత్రకారులు భావిస్తున్నారు. బిషప్ అబ్సాలోన్ స్వాధీనం చేసుకున్న తరువాత 12వ శతాబ్దం మధ్యకాలం నుంచి ఈ పట్టణ ప్రాధాన్యత పెరిగింది, ఆయన ఈ నగరంలో 1167లో కోటను నిర్మించాడు, కోపెన్‌హాగన్‌కు సంప్రదాయబద్ధంగా పునాది పడిన సంవత్సరంగా ఇది గుర్తించబడుతుంది. ఒక ముఖ్యమైన వాణిజ్య కేంద్రంగా అవతరించే వరకు, ఇక్కడి అద్భుతమైన నౌకాశ్రయం కోపెన్‌హాగన్ వృద్ధిని ప్రోత్సహించింది.
ఒక నౌకాశ్రయం, ఒక వాణిజ్య ప్రదేశంగా నగరం యొక్క మూలం దీని పేరులో ప్రతిబింబిస్తుంది. దీని యొక్క అసలు విశిష్టత (బిరుదు) వ్యాపారుల ఆశ్రయం లేదా కొనుగోలుదారుల స్వర్గధామం నుంచి సమకాలీన డానిష్ పేరు Køpmannæhafn ఉద్భవించింది. నగరం యొక్క ఆంగ్లనామం దీనియొక్క దిగువ జర్మనీ పేరు కోపెన్‌హాగన్ నుంచి నిర్వచించబడింది. హాఫ్నియం అనే మూలకానికి ఆ పేరు కోపెన్‌హాగన్ యొక్క లాటిన్ పేరు హాఫ్నియా నుంచి స్వీకరించబడింది.
ఈ నగరం జర్మన్లు దృష్టిలో పడటంతో, దీనిపై హాన్సీటిక్ లీగ్ పదేపదే దాడులు చేసింది. 1254లో, బిషప్ జాకబ్ ఎర్లాండ్సెన్ పరిధిలో ఇది ఒక నగరంగా రాజశాసనాన్ని పొందింది. 1658-59 సందర్భంగా నగరం ఛార్లస్ X నేతృత్వంలో స్వీడన్ల ముట్టడిని ఎదుర్కొంది, ఈ ప్రధాన ముట్టడిని విజయవంతంగా తిప్పికొట్టింది.
ఏప్రిల్ 2, 1801న అడ్మిరల్ సర్ హైడ్ పార్కర్ నేతృత్వంలోని ఒక బ్రిటీష్ దళం డానిష్-నార్వేజియన్ సైన్యాన్ని ఓడించి కోపెన్‌హాగెన్‌లో కాలుమోపింది. వైస్-అడ్మిరల్ హరాషియో నెల్సన్ ప్రధాన దాడికి నేతృత్వం వహించాడు. శాంతి ఒప్పందంపై సంతకాలు చేయకముందు దళాల ఉపసంహరణ కోసం పార్కర్ పంపిన ఆదేశాలను అతిక్రమించడంతోపాటు, అనేక డానో-నార్వేజియన్ నౌకలను నాశనం చేయడం ద్వారా అతను ప్రాచుర్యంలోకి వచ్చాడు. నెల్సన్ యొక్క అత్యంత కఠిన యుద్ధంగా కోపెన్‌హాగన్ పరిగణించబడుతుంది, ట్రాఫాల్గార్ వద్ద జరిగిన భారీస్థాయి యుద్ధం కంటే ఇది తీవ్రమైన యుద్ధంగా భావించబడుతుంది. కాల్పుల విరమణ కోసం ఆడ్మిరల్ పార్కర్ ఇచ్చే సంకేతాన్ని చూడకుండా ఉండేందుకు ఈ యుద్ధం సందర్భంగా లార్డ్ నెల్సన్ తన కనిపించని కంటిని టెలిస్కోప్‌లో పెట్టి చూసేవాడు.

కోపెన్‌హాగన్ రెండో యుద్ధాన్ని (లేదా బంబార్డ్‌మెంట్ ఆఫ్ కోపెన్‌హాగన్) (16 ఆగస్టు – 5 సెప్టెంబరు 1807) కోపెన్‌హాగన్‌పై బ్రిటీష్ దళాల యొక్క ముందుజాగ్రత దాడిగా చెప్పవచ్చు, ఇందులో డానో-నార్వేజియన్ దళాన్ని ముట్టడించేందుకు నగర జనాభాను లక్ష్యంగా చేసుకొని బ్రిటీష్ దళాలు దాడి చేశాయి. బ్రిటీష్ దళాలకు చెందిన సుమారు 30,000 మంది సైనికులు భూభాగంపై అడుగుపెట్టి కోపెన్‌హాగన్ నగరాన్ని ముట్టడించారు. ఈ దాడి తరువాతి మూడు రోజులపాటు కొనసాగింది, దీని ఫలితంగా కనీసం 2000 మంది పౌరులు మృతి చెందడంతోపాటు, నగరంలో ఎక్కువ భాగం ధ్వంసం చేయబడింది. బాగా ఎక్కువ కాల్పుల పరిధి బ్రిటీష్‌వారికి అందుబాటులో ఉండటం, కోపెన్‌హాగన్ పాత రక్షణ మార్గాలపై ఆధారపడటంతో నగరంలో భారీస్థాయి విధ్వంసం జరిగింది. 1850వ దశకం నుంచి, పశ్చిమాన పాత రక్షణ వ్యవస్థకు సరిహద్దులో ఉన్న ది లేక్స్ (మూస:Lang-da) పరిసర ప్రాంతాల్లో కొత్త నివాసాలు నిర్మించుకునేందుకు నగర ప్రాకారాలు తెరవబడ్డాయి. పాతనగరంలో పురాతన ప్రాకారాలతో కాలంచెల్లిన రక్షణ వ్యవస్థతోపాటు, గడువుతీరిన పేలవమైన పారిశుద్ధ్య వ్యవస్థ కారణంగా కొత్త ప్రదేశంలో నిర్మాణాలకు అనుమతులు ఇవ్వబడ్డాయి. ప్రారంభానికి ముందు, మధ్య కోపెన్‌హాగన్ ప్రాంతంలో సుమారుగా 125,000 మంది పౌరులు నివసించేవారు, 1870 ప్రాంతంలో ఇక్కడ జనాభా గరిష్ట స్థాయికి (140,000) చేరుకుంది; ఇదిలా ఉంటే ఈరోజు ఇక్కడ 25,000 మంది మాత్రమే నివసిస్తున్నారు. 40,000 మంది పౌరు సమూహాలతో కోపెన్‌హాగన్‌లోని ఒక భూభాగమైన ఫ్రెడెరిక్స్‌బెర్గ్ నిర్మాణ ప్రక్రియలో భాగంగా, 1901లో, కోపెన్‌హాగన్ మరింత విస్తరించింది.
రెండో ప్రపంచ యుద్ధం సందర్భంగా, మిగిలిన దేశంతోపాటు కోపెన్‌హాగన్ నగరం కూడా ఏప్రిల్ 9, 1940 నుంచి మే 4, 1945 వరకు జర్మనీ దళాల ఆక్రమణలో ఉంది. ఆగస్టు 1943లో, ఆక్రమిత దళాలు మరియు ప్రభుత్వం మధ్య సంబంధాలు తెగిపోవడంతో, రాయల్ డానిష్ నేవీ కోహెన్‌హాగన్ నౌకాశ్రయంలోని అనేక నౌకలను జర్మనీ సేనలు ఉపయోగించకుండా చేసేందుకు నీటిలో ముంచడం మరియు ధ్వంసం చేసింది. యుద్ధం తరువాత నుంచి, 70వ దశకంలో పరిసర పట్టణాలు మరియు శివారు ప్రాంతాలకు ప్రయాణిక రైలు మార్గాలను ఉపయోగించడం ద్వారా ఈ నగరం బాగా వృద్ధి చెందింది, ప్రయాణిక రైలు మార్గాలకు సంబంధించిన ప్రణాళికను ఐదు-వేళ్ల ప్రణాళికగా పిలుస్తారు.
2000 వేసవి నుంచి, కోపెన్‌హాగన్ మరియు స్వీడన్ నగరం మాల్మౌలు ఒక టోల్ వంతెన/సొరంగం ద్వారా (ఓరెసుండ్ వంతెన) కలపబడ్డాయి, ఇది రైలు మరియు రోడ్డు ప్రయాణాలు రెండింటికీ ఉపయోగపడుతుంది. దీని ఫలితంగా, కోపెన్‌హాగన్ రెండు దేశాల్లో విస్తరించివున్న ఒక అతిపెద్ద మహానగర ప్రాంతంగా అవతరించింది. ఈ వంతెన నిర్మాణం ప్రజా రవాణా వ్యవస్థలో అనేక మార్పులకు దారితీసింది, అమేగెర్‌ను మరియు ప్రధాన నగర దక్షిణ ప్రాంతాన్ని విస్తృత స్థాయిలో తిరిగి అభివృద్ధి చేయాల్సిన అవసరం ఏర్పడింది.


== భౌగోళిక స్థితి ==


=== ఉనికి ===

జీల్యాండ్ (Sjælland) ద్వీపం యొక్క తూర్పు తీరంలో కోపెన్‌హాగన్ ఉంది, అమేగెర్ ద్వీపంపై కూడా ఇది పాక్షికంగా విస్తరించివుంది, ఈ రెండు ద్వీపాల మధ్య అనేక సహజ మరియు కృత్రిమ చిన్నద్వీపాలు కూడా ఈ నగర పరిధిలో ఉన్నాయి. కోపెన్‌హాగన్‌కు తూర్పున ఓరెసుండ్ జలసంధి ఉంది, ఇది డెన్మార్ మరియు స్వీడన్ దేశాలను వేరుచేస్తుంది, ఈ జలసంధి ఉత్తర సముద్రాన్ని బాల్టిక్ సముద్రంతో కలుపుతుంది. స్వీడన్ వైపు కోపెన్‌హాగన్ నగరం మాల్మౌ మరియు ల్యాండ్‌స్క్రోనా పట్టణాల్లో విస్తరించివుంది.
ఈ నగరం ఓరెసుండ్ ప్రాంతంలో భాగంగా ఉంది, డెన్మార్‌లోని జీల్యాండ్, లోలాండ్-ఫాల్‌స్టెర్ మరియు బోర్న్‌హోమ్ మరియు స్వీడన్‌లోని స్కానియా ప్రాంతాలను కలిపి ఓరెసుండ్ ప్రాంతంగా పిలుస్తారు.


=== కోపెన్‌హాగన్ మున్సిపాలిటీ ===
కోపెన్‌హాగన్ మున్సిపాలిటీ అనేది ఒక పాలక విభాగం, దీని పరిధిలో కోపెన్‌హాగన్ అసలు నగరం యొక్క కేంద్ర భాగం ఉంటుంది. అసలు నగరంలో ఇది చాలా చిన్న భాగం, ఇది వాస్తవానికి రక్షిత ప్రదేశాన్ని కలిగివుండటం మరియు ఫ్రెడెరిక్స్‌బర్గ్ ఒక స్వతంత్ర మున్సిపాలిటీ హోదా కలిగివుండటం రెండు కారణాల వలన కేంద్ర భాగాన్ని ప్రత్యేక మున్సిపాలిటీగా చేశారు. 2006-08లో ఒక సంస్కరణ ప్రవేశపెట్టిన తరువాత నుంచి, కోపెన్‌హాగన్ 10 అధికారిక జిల్లాలు (డానిష్: బైడెలె)గా విభజించబడింది.
ఓస్టెర్‌బ్రో, నోరెబ్రో, వెస్టెర్‌బ్రో, అమేగెర్‌బ్రో వంటి పేర్లు చివర కనిపిస్తున్న -బ్రో ను వంతెన కు సంబంధించిన డానిష్ పదంతో పోల్చుకోరాదు, వంతెనకు డానిష్ పదం కూడా బ్రో కావడం గమనార్హం. ఇది చదునుచేసిన అనే అర్థం వచ్చే డానిష్ పదం బ్రోలాగ్ట్ యొక్క ఒక సంక్షిప్త రూపం లేదా క్లుప్తరూపంగా పరిగణించబడుతుంది, నగరం యొక్క పురాతన గేట్లకు దారిచూపించే కాబుల్‌స్టోన్‌లతో నిర్మించిన రోడ్లను సూచించేందుకు ఈ పదాన్ని ఉపయోగించారు.


=== గ్రేటర్ కోపెన్‌హాగన్ ===
కోపెన్‌హాగన్ యొక్క పట్టణ వ్యాప్తి అనేక మున్సిపాలిటీలను కలిగివుంది. కోపెన్‌హాగన్ మున్సిపాలిటీ తరువాత, రెండో అతిపెద్ద మున్సిపాలిటీగా ఫ్రెడెరిక్స్‌బర్గ్ మున్సిపాలిటీ పరిగణించబడుతుంది, కోపెన్‌హాగన్ మున్సిపాలిటీ పరిధిలోనే ఇది ఒక స్వతంత్ర భూభాగంగా ఉంది. డెన్మార్ మహా రాజధాని ప్రాంతంలో ఇవి రెండు భాగంగా ఉన్నాయి, కోపెన్‌హాగన్ మహానగర ప్రాంతంలో ఎక్కువ భాగం దీనిలో ఉంది.
గతంలో, ఫ్రెడెరిక్స్‌బర్గ్, గెన్టోఫ్టే మరియు కోపెన్‌హాగన్ మున్సిపాలిటీలను కలిపి కోపెన్‌హాగన్ నగరంగా నిర్వచించేవారు. అయితే ఈ నిర్వచనం ఇప్పుడు వాడుకలో లేదు. 2007లో ప్రారంభమైన తాజా పురపాలక సంస్కరణ గణాంక అవసరాలను తీర్చేందుకు, డానిష్ భూభాగాలు (డానిష్: ల్యాండ్స్‌డెలే) యొక్క ఒక ఖచ్చితమైన భావం పరిచయం చేయబడింది.. ఈ భూభాగం ప్రాథమికంగా ఒక భౌగోళిక మరియు గణాంక నిర్వచనానికి మాత్రమే ఉపయోగించబడుతుంది, ఈ ప్రాంతాన్ని ఒక పరిపాలక విభాగంగా పరిగణించరాదు. కోపెన్‌హెగన్ నగరం యొక్క భూభాగంలో కోపెన్‌హెగన్, డ్రాగోర్, ఫ్రెడెరిక్స్‌బర్గ్ మరియు టార్న్‌బై మున్సిపాలిటీలు ఉన్నాయి, 2009 ప్రారంభంలో వీటిలో మొత్తం జనాభా సంఖ్య 667,228 వద్ద ఉంది.
ఒక కౌంటీ పరిధిలోకి రాని చివరి మూడు డానిష్ మున్సిపాలిటీల్లో కోపెన్‌హాగన్ మరియు ఫ్రెడెరిక్స్‌బర్గ్ ఉన్నాయి. జనవరి 1, 2007న, మున్సిపాలిటీలన్నీ కౌంటీ హౌదాలు కోల్పోయి కోపెన్‌హాగన్ రాజధాని ప్రాంతంలో భాగమయ్యాయి.


==== ఫింగర్ ప్లాన్ ====
1947లో ప్రారంభించబడిన, ఫింగర్ ప్లాన్ మూస:Lang-da(చేతివేళ్ల ప్రణాళిక) ప్రకారం కోపెన్‌హాగన్ ఉపపట్టణ ప్రాంతాలకు ప్రణాళికారచన చేయబడింది, దీని ప్రకారం ఐదు వేళ్లుగా ఉపపట్టణాలు విభజించబడ్డాయి. ఈ ఫింగర్ ప్లాన్ ప్రకారమే S-రైలు మార్గాలు నిర్మించబడ్డాయి, ఇదిలా ఉంటే గ్రీన్ వెడ్జెస్ మరియు రహదారులు ఈ చేతి వేళ్ల మధ్య నిర్మించారు.


=== వాతావరణం ===
కోపెన్‌హాగన్ సాగర వాతావరణ మండలంలో (కోపెన్: Cfb ), ఒక ఆర్ద్ర ఖండ సంబంధ వాతావరణం (కోపెన్ Dfb ) సరిహద్దుపై ఉంది. ఈ నగరం అట్లాంటిక్ అల్ప-పీడన వ్యవస్థ యొక్క మార్గంలో ఉండటంతో, నాలుగు రుతువుల్లోనూ కోపెన్‌హెగన్‌లో అస్థిరమైన మరియు చంచలమైన వాతావరణ పరిస్థితులు ఉంటాయి, అంతేకాకుంటే ఈ నగరంలో ప్రపంచవ్యాప్తంగా దీనియొక్క అక్షాంశ సగటు కంటే సుమారుగా 5 డిగ్రీల అధిగ ఉష్ణోగ్రత నమోదవుతుంది. (సుమారుగా 55 డిగ్రీల ఉత్తరంవైపుకు). ఈ ప్రదేశం వెచ్చగా ఉండటానికి ప్రధాన కారణం అట్లాంటిక్ సింధుశాఖ ప్రవాహం, ఇది వెచ్చని జలాలను సార్గాసో పరిసరాల నుంచి వాయువ్య ప్రాంతంవైపు నెడుతుంది, అల్ప-పీడన వ్యవస్థలు మహాసముద్ర ప్రవాహాన్ని అనుసరిస్తాయి.
ఏడాదివ్యాప్తంగా అవపాతనం పాక్షికంగా ఉంటుంది, జూన్ నుంచి ఆగస్టు వరకు మాత్రం కొద్దిగా ఎక్కువ స్థాయిలో ఉంటుంది. డిసెంబరు నుంచి మార్చి ప్రారంభం వరకు ప్రధానంగా మంచుకురవడం జరుగుతుంది, అయితే దీర్ఘకాలం మంచుతో కప్పబడి ఉండే పరిస్థితి అరుదుగా కనిపిస్తుంది. జనవరి మరియు ఫిబ్రవరి నెలల్లో మంచు మాదిరిగానే సాధారణంగా వర్షం కూడా కరుస్తుంది, ఈ రెండు శీతాకాల నెలల్లో సగటు ఉష్ణోగ్రతలు దాదాపుగా ఘనీభవన స్థితికి దగ్గరగా ఉంటాయి.
శీతాకాలం సందర్భంగా, ఇక్కడ వాతావరణం అట్లాంటిక్ అల్ప పీడన కేంద్రం ఏర్పడే అక్షాంశంపై ఆధారపడి ఉంటుంది. ఆల్ప్స్ పర్వతాల చుట్టూ స్థిరమైన అధిక పీడన వ్యవస్థలతో, నైరుతీ నుంచి వచ్చే అల్పపీడనం దక్షిణ స్కాండినేవియా మరియు ఉత్తర జర్మనీవైపుకు వెళుతుంది. తరువాత ఉష్ణోగ్రతలు పగలు మరియు రాత్రి రెండు వేళల్లోనూ ఘనీభవన స్థితి నుంచి సాధారణంగా పైస్థాయికి చేరుకుంటాయి. ఒక స్థిరమైన అధిక పీడన వ్యవస్థ డెన్మార్క్‌లో లేదా ఫిన్లాండ్ లేదా రష్యా వంటి ఈశాన్య ప్రాంతంలో కేంద్రీకృతమై ఉన్నప్పుడు, నైరుతీ నుంచి వచ్చే మందమైన అట్లాంటిక్ పవనాలు అడ్డుకోబడతాయి. దీని వెంబడి ఉత్తర లేదా ఈశ్యాన్య ధ్రువ వాయువు వస్తే, ఉష్ణోగ్రతలు ఘనీభవన స్థాయి కంటే తక్కువకు పడిపోతాయి (అరుదుగా పగటిపూట -5 మరియు రాత్రిపూట -12 డిగ్రీల ఉష్ణోగ్రతలు). తూర్పు రష్యా పవనాలతో ఐరోపా ఖండం చల్లబడుతుంటే, దక్షిణంవైపు నుంచి కూడా ఈ ప్రదేశం బాగా చల్లబడేందుకు ఆస్కారం ఉంది, అయితే చాలా అరుదుగా సంభవిస్తుంది.. ఈ దృగ్విషయాన్ని అర్థం చేసుకోవడానికి అనేక శతాబ్దాల సమయం పట్టడం గమనార్హం.
చల్లని పరిసర జలాలు కారణంగా, ఐరోపా ఖండంతో పోలిస్తే ఇక్కడ వసంతకాలం ఒక వారం ఆలస్యంగా మొదలవుతుంది. మరోవైపు, ఆలస్యంగా వచ్చే శిశిరం కోపెన్‌హాగన్‌లో ఇదే కారణం వలన పాక్షికంగా ఉంటుంది, అయితే పూర్తిగా భిన్నంగా ఉంటుంది. నవంబరు చివరి కాలం మరియు డిసెంబరు నెలల్లో, నీటి ఉష్ణోగ్రతలు పవన-శీతల పరిస్థితులతో కూడిన గాలి కంటే సాధారణంగా అధికంగా ఉంటాయి. అక్టోబరు మధ్యకాలం నుంచి ఫిబ్రవరి వరకు, ఒకటి లేదా రెండు తుపాను (లేదా పెను తుపానులు) ఏర్పడవచ్చు. వేసవికాలంలో తుపానులు చాలా అరుదుగా సంభవిస్తాయి.
వేసవికాలం కూడా ఇతర రుతువులు మాదిరిగానే ఉంటుంది, దీనిని నైరుతీవైపు నుంచి వచ్చే మందమైన పవనాలు, గాలితోకూడిన మరియు వర్షపు అల్ప పీడన వ్యవస్థలు మరియు స్థిరమైన అధిక పీడన కాలాల కలయికగా చెప్పవచ్చు. వేసవిలో, అధిక పీడన వ్యవస్థలు సాధారణంగా ఆహ్లాదకరమైన మరియు గోరువెచ్చని వాతావరణాన్ని సృష్టిస్తాయి. అయితే ఏప్రిల్ చివరి కాలం నుంచి సెప్టెంబరు మధ్య కాలం వరకు ఏర్పడే ఈ వెచ్చని కాలాలు సాధారణంగా పది రోజుల కంటే ఎక్కువగా ఉండవు.


== నగరదృశ్యం ==

నగరం యొక్క ప్రస్తుత దృశ్యం శతాబ్దాలు తరబడి ఒక ప్రాంతీయ కేంద్రంగా ఇది కీలక పాత్ర పోషించడం వలన నిర్మించబడింది. కోపెన్‌హాగన్ అనేక జిల్లాలు కలిగివుంది, ప్రతి జిల్లా తన కాలానికి మరియు తన యొక్క విలక్షణతకు ప్రాతినిధ్యం వహిస్తుంది, దీని వలన ఇది సాంద్రమైన పట్టణ నిర్మాణంగా అవతరించింది. విస్తార జల వనరులు, అధిక సంఖ్యలో పార్కులు మరియు దాదాపుగా ప్రతి ప్రధాన వీధిలో కనిపించే విస్తృతమైన సైకిల్ మార్గాల వ్యవస్థలను కోపెన్‌హాగన్ యొక్క ఇతర విశిష్ట లక్షణాలుగా చెప్పవచ్చు.


=== వాస్తుశిల్పం ===

కోహెన్‌హాగన్ అంతర్గత నగరం యొక్క పురాతన భాగం తరచుగా "మిడెలాల్డెర్బైయెన్" (మధ్యయుగ నగరం)గా సూచించబడుతుంది. అయితే, ఫ్రెడెరిక్ V హయాంలో అభివృద్ధి చేయబడిన ఫ్రెడెరిక్స్‌స్టాడెన్ కోపెన్‌హాగన్‌లో అత్యంత విలక్షణ జిల్లాగా పరిగణించబడుతుంది. దీని మధ్యప్రాంతంలో అమాలియెన్‌బోర్గ్ ప్యాలస్ ఉంది, అనేక సొగసైన 18వ శతాబ్దపు భవనాలతోపాటు, మార్బుల్ చర్చి గోపురం వంటి ప్రధానాకర్షణలు కూడా ఇక్కడ ఉన్నాయి. పాత అంతర్గత నగరంలో భాగంగా స్లోట్‌షోల్మెన్ అనే చిన్న ద్వీపం ఉంది, దీనిలో క్రిస్టియన్‌స్బోర్గ్ ప్యాలస్ మరియు క్రిస్టియాన్‌షావన్ ఉన్నాయి. చారిత్రాత్మక నగర కేంద్రం చుట్టూ ప్రధానంగా 19వ శతాబ్దానికి చెందిన సజాత నివాస సముదాయాలు (వెస్టెర్‌బ్రో, అంతర్గత నోరెబ్రో, అంతర్గత ఓస్టెర్‌బ్రో) కనిపిస్తాయి. పరిధి దాటి నగర విస్తరణకు అనుమతించిన సమయంలో, నగరం యొక్క పాత ప్రాకారాల వెలువల ఇవి నిర్మించబడ్డాయి.
కొన్నిసార్లు కోహెన్‌హాగన్‌ను "సిటీ ఆఫ్ స్పైర్స్" (గోపురాల నగరం)గా సూచిస్తారు, చర్చిలు, కాజిల్స్‌పై పొడవైన గోపురాలు ఈ నగరంలో ఎక్కువగా కనిపిస్తాయి. చర్చ్ ఆఫ్ అవర్ సేవియర్ బారోక్యూ గోపురం వీటిలో ప్రత్యేకత కలిగివుంది, గోపురం వెలుపలివైపు సన్నని, ఇరుకైన మెట్లపై సందర్శకులు గోపురం యొక్క అగ్రభాగం వరకు చేరుకోవచ్చు. ఇతర ముఖ్యమైన గోపురాలను క్రిస్టియన్‌స్బోర్గ్ ప్యాలస్, సిటీ హాల్‌లపై చూడవచ్చు, సిటీ హాల్ గతంలో సెయింట్ నికోలాజ్ చర్చిగా ఉండేది, ఇప్పుడు ఇది ఒక ఆధునిక కళా వేదికగా ఉంది. కొంచెం తక్కువ ఎత్తులో కనిపించే పునరుజ్జీవన కాల గోపురాలకు రోసెన్‌బర్గ్ కాజిల్ (కోట) మరియు క్రిస్టియన్ IV మాజీ స్టాక్ ఎక్స్ఛేంజ్ యొక్క "డ్రాగన్ స్పైర్"లను ఉదాహరణగా చెప్పవచ్చు, నాలుగు డ్రాగన్‌ల తోకలు పెనవేసుకొని ఉన్నట్లు కనిపిస్తున్న కారణంగా దీనిని డ్రాగన్ స్పైర్ అని పిలుస్తున్నారు.
ఇటీవల సంవత్సరాల్లో కోపెన్‌హాగన్‌లో ఆధునిక వాస్తుశిల్పం కొత్త పుంతలు తొక్కుతుంది ఇక్కడ డానిష్ వాస్తుశిల్పం మరియు అంతర్జాతీయ వాస్తుశిల్పం రెండూ వేగంగా వృద్ధి చెందుతున్నాయి. గత కొన్ని వందల సంవత్సరాల వరకు, కోహెన్‌హాగన్‌లో విదేశీ వాస్తుశిల్పులెవరూ పనిచేయలేదు, అయితే కొత్త సహస్రాబ్ది ప్రారంభం నుంచి నగర పరిసరాల్లో ప్రముఖ అంతర్జాతీయ వాస్తుశిల్పులతో నిర్మించిన భవనాలు మరియు ప్రాజెక్టులు కనిపించడం మొదలైంది. ఇదే సమయంలో, అనేక మంది డానిష్ వాస్తుశిల్పులు కోపెన్‌హాగన్‌తోపాటు విదేశాల్లో కూడా విజయవంతమయ్యారు. కోపెన్‌హాగన్ భవనాలు వరుసగా నాలుగేళ్లపాటు (2005లో "శ్యామ్‌పెన్షన్", 2006లో "కిలెన్", 2007లో "టైట్జెన్‌కోలెజియట్" మరియు 2008లో రాయల్ ప్లేహోస్) RIBA యూరోపియన్ అవార్డులు గెలుచుకున్నాయి. 2008లో బార్సిలోనాలో జరిగిన వరల్డ్ ఆర్కిటెక్చర్ ఫెస్టివల్‌లో జార్కే ఇంగెల్స్ గ్రూపు ఓరెస్టాడ్‌లో నిర్మించిన ఇళ్లు ప్రపంచంలో 2008వ సంవత్సరపు అత్యుత్తమ నివాస భవనంగా ఎంపికై అవార్డును గెలుచుకుంది. స్కాండినేవియాలో అత్యుత్తమ భవనానికి ఇచ్చే ఫోరమ్ AID అవార్డును 2006 మరియు 2008 సంవత్సరాల్లో కోపెన్‌హాగన్ భవనాలు గెలుచుకున్నాయి. బ్రిటీష్ డిజైన్ మేగజైన్ మోనోక్లే 2008నాటి సంచిక కోపెన్‌హాగన్‌ను వరల్డ్స్ బెస్ట్ డిజైన్ సిటీ 2008 గా ప్రకటించింది.
పట్టణ అభివృద్ధి మరియు ఆధునిక వాస్తుశిల్పంలో అభివృద్ధి కారణంగా పైనపేర్కొన్న క్షితజ ఆకాశహర్మాల్లో కొన్ని మార్పులు కనిపించాయి. రాజకీయ యంత్రాంగం చారిత్రాత్మక ప్రదేశంలో ఆకాశహర్మాల నిర్మాణాలు జరగకుండా చూడాలని నిర్ణయించింది. అయితే అనేక ప్రాంతాల్లో ఇప్పటికే భారీ పట్టణ అభివృద్ధి కనిపిస్తుంది. ఓరెస్టాడ్ ప్రాంతంలో ఇప్పటివరకు చాలా అభివృద్ధి జరిగింది. కోపెన్‌హాగన్ విమానాశ్రయం సమీపంలో ఉండటంతో, ఇది ప్రస్తుతం స్కాండినేవియాలో అతిపెద్ద మాల్స్ (వ్యాపార సముదాయాలు) కలిగివుంది, కార్యాలయ మరియు నివాస భవనాలతోపాటు, IT యూనివర్శిటీ మరియు ఒక ఉన్నత పాఠశాల ఇక్కడ ఉన్నాయి. స్కాండినేవియాలో రెండు భారీ హోటళ్లు ప్రస్తుతం నిర్మాణంలో ఉన్నాయి (2008నాటికి).

కార్ల్స్‌బర్గ్ బ్రేవరీస్ చారిత్రాత్మక ప్రాంగణాల్లో ప్రతిష్టాత్మక పునరుజ్జీవన ప్రాజెక్టు ఒక కొత్త కార్ల్స్‌బర్గ్ జిల్లాను సృష్టించనుంది, ఇది కోపెన్‌హాగన్‌లో బీరు తయారీని నిలిపివేసి, దానిని ఫ్రెడెరిసియాకు తరలించింది. ఈ జిల్లా తొమ్మిది ఆకాశహర్మాలు కలిగివుండనుంది, మన్నిక మరియు క్రియాశీల పట్టణ జీవితంపై దృష్టితో పాత పారిశ్రామిక భవనాలకు ఆధునిక వాస్తుశిల్పాన్ని జోడించి ఒక దట్టమైన, వ్యూహాత్మక సముదాయాన్ని సృష్టిస్తున్నారు. మన్నికపై దృష్టి పెడుతున్న మరియు పట్టణ అభివృద్ధిలో మూడో ప్రధాన ప్రాంతంగా నార్‌ధ్వాన్ పరిగణించబడుతుంది. కృత్రిమ ద్వీపంలో పట్టణ అభివృద్ధికి సంబంధించిన కోపెన్‌హాగన్ సంప్రదాయం క్రిస్టియన్ IV క్రిస్టియన్‌షావన్ నిర్మించడంతో మొదలైంది, ఇటీవల కూడా హావ్నెహోల్మెన్, దక్షిణ నౌకాశ్రయంలో స్లుసెహోల్మెన్ వద్ద ఒక కెనాల్ జిల్లా నిర్మించడంతో ఈ సంప్రదాయం కొనసాగించబడింది. కోపెన్‌హాగన్‌లోని క్రిస్టియానియా అనే జిల్లా ఆధునిక వాస్తుశిల్పంలో బాగా భిన్నంగా కనిపిస్తుంది, ఇక్కడి సృజనాత్మక మరియు వ్యక్తిగత భవనాలు వాస్తుశిల్పులులేని వాస్తుశిల్పానికి ఆనవాళ్లుగా ఉంటాయి.


=== పార్కులు ===

అనేక పెద్ద మరియు చిన్న పార్కులతో కోపెన్‌నగర్ పచ్చని నగరంగా కనిపిస్తుంది. కింగ్స్ గార్డెన్, రోజెన్‌బర్గ్ కాజిల్ ఉద్యానవనాలను కోపెన్‌హాగన్‌లో ఎక్కువ మంది సందర్శించే మరియు పురాతన పార్కులుగా చెప్పవచ్చు. 1606లో క్రిస్టియన్ IV చేత వీటి రూపకల్పన జరిగింది. ప్రతి ఏడాది సుమారుగా 2,5 మిలియన్ల మంది సందర్శకులు ఈ పార్కులను సందర్శిస్తుంటారు మరియు వేసవి నెలల్లో వీటిలో బాగా రద్దీగా కనిపిస్తుంది. ఒక శాశ్వత శిల్ప ప్రదర్శన మరియు వేసవిలో తాత్కాలిక ప్రదర్శనలు ద్వారా ఇది ఒక శిల్ప ఉద్యానవనంగా కూడా సేవలు అందిస్తుంది. నగరం నడిబొడ్డున బోటానికల్ గార్డెన్ కూడా ఉంది, కార్ల్స్‌బర్గ్ వ్యవస్థాపకుడు J. C. జాకబ్‌సెన్ విరాళంగా ఇచ్చిన 19వ శతాబ్దపు హరితగృహాలతో ఇది ఒక భారీ సముదాయాన్ని కలిగివుంది. ఫెల్లెడ్‌పార్కెన్ అనేది కోపెన్‌హాగన్‌లో అతిపెద్ద పార్కుగా గుర్తించబడుతుంది, ఇది 58 హెక్టార్‌ల విస్తీర్ణంలో ఉంది. క్రీడలు మరియు ఓపెరా సీజన్ ప్రారంభంలో జరిగే ఫ్రీ ఓపెరా కాన్సర్ట్ వంటి అనేక వార్షిక వేడుకలకు ఆతిథ్యం ఇవ్వడం ద్వారా ప్రసిద్ధిగాంచింది, ఇక్కడ ఇతర బహిరంగ కార్యక్రమాలు, కార్నివాల్, కార్మిక దినోత్సవ వేడుకలు, పురాతన కార్లతో నిర్వహించే కోహెన్‌హాగన్ హిస్టారిక్ గ్రాండ్ ప్రీ రేసు జరుగుతాయి. నగరం యొక్క ఈశాన్య భాగంలో ఉన్న ఒక చారిత్రాత్మక గ్రీన్ స్పేస్‌ (హరిత ప్రాంతం) కాస్టెల్లెట్, బాగా సంరక్షించబడిన ఈ పునరుజ్జీవన కాల కోట ఇప్పుడు పార్కుగా సేవలు అందిస్తుంది. ఫ్రెడెరిక్స్‌బర్గ్ గార్డెన్‌ను మరొక ప్రసిద్ధ పార్కుగా చెప్పవచ్చు, ఇది 32 హెక్టార్ల విస్తీర్ణంలో ఉన్న ఒక భావనాత్మక భూదృశ్య పార్కు. దీనిలో ఎక్కువ సంఖ్యలో గ్రే హెరోన్స్ (బూడిదరంగు కొంగలు) మరియు ఇతర నీటకొంగలు కనిపిస్తాయి. ఈ పార్కులో ఏనుగులను కూడా చూడవచ్చు, కోహెన్‌హాగన్ జూ పక్కన ఉన్న ఇక్కడి ఎలిఫెంట్ హౌస్ నమూనాకు ప్రపంచ-ప్రఖ్యాత బ్రిటీష్ వాస్తుశిల్పి నార్మాన్ ఫోస్టెర్ రూపకల్పన చేశాడు.
కోపెన్‌హాగన్‌లో స్మశానవాటికలు పార్కులకు రెట్టింపు సంఖ్యలో ఉంటాయి, ఇక్కడ ఎండలో స్నానం, చదువుకోవడం, ధ్యానం వంటి కార్యకలాపాలు మాత్రమే చూడవచ్చు. హాన్స్ క్రిస్టియన్ ఆండర్సన్ వంటి ప్రముఖుల ఖనన ప్రదేశమైన అసిస్టెన్స్ సెమెంటరీ అంతర్గత నోరెబ్రో జిల్లాలో ముఖ్యమైన హరిత ప్రదేశంగా గుర్తించబడుతుంది, ఇది ఒక ముఖ్యమైన కోపెన్‌హాగన్ సంస్థగా కూడా పరిగణించబడుతుంది. తక్కువగా తెలిసిన వెస్ట్రే కిర్కెగార్డ్ 54 హెక్టార్లలో విస్తరించివుంది, ఇది డెన్మార్క్‌లో అతిపెద్ద స్మశానవాటికగా గుర్తించబడుతుంది, దీనిలో దట్టమైన పొదలు, చదునైన గడ్డి ప్రదేశాలు, మొక్కలతో నిర్మించిన కంచెలు, సరస్సులు, చెట్టుమాదిరి నిర్మాణాలు, స్మారక కట్టడాలు సమాధులు, ఇతర ఉద్యానవన లక్షణాలు చూడవచ్చు.
2015నాటికి నగరంలో ప్రతి పౌరుడు 15 నిమిషాల కాలినడకతో ఒక పార్కును లేదా బీచ్‌ను చేరుకునే వీలు కల్పించడం కోపెన్‌హాగన్ యొక్క అధికారిక పురపాలక విధానంగా ఉంది. ఈ లక్ష్య మార్గంలో, హరిత ప్రదేశాలు లేని ప్రాంతాల్లో అనేక కొత్త పార్కులు అభివృద్ధి చేయబడుతున్నాయి.


=== బీచ్‌లు ===
కోపెన్‌హాగన్ మరియు దాని పరిసర ప్రాంతాల్లో 3 బీచ్‌లు ఉన్నాయి, ఇక్కడ మొత్తంమీద సుమారుగా 8 km ఇసుక బీచ్‌లు ఉన్నాయి, నగరం నడిబొడ్డు నుంచి సైకిల్‌పై 30 నిమిషాల్లో వీటికి చేరుకోవచ్చు. వీటిలో అమేగెర్ స్ట్రాండ్‌పార్క్ కూడా ఉంది, ఇది 2005లో ప్రారంభించబడింది, ఇది 2 km పొడవైన కృత్రిమ ద్వీపం మరియు మొత్తం 4.6 km బీచ్‌లు కలిగివుంది, సిటీ సెంటర్ (నగరం నడిబొడ్డు) నుంచి మెట్రోలో అయితే కొన్ని నిమిషాల్లో సైకిల్‌పై అయితే 15 నిమిషాల్లో దీనిని చేరుకోవచ్చు.
కోపెన్‌హాగన్ తీరప్రాంతవ్యాప్తంగా ఈ బీచ్‌ల్లో ఒక హార్బర్ బాత్‌ల వ్యవస్థ ఉంటుంది. వీటిలో మొదటి మరియు ప్రసిద్ధ వ్యవస్థ బ్రైగీ ద్వీపం లో ఉంది, దీని నమూనాకు అంతర్జాతీయ ప్రశంసలు లభించాయి.


== జనాభా వివరాలు ==

ఉపయోగించిన సరిహద్దులు ఆధారంగా, కోపెన్‌హాగన్‌లో జనాభా వ్యాప్తిలో వైవిధ్యం కనిపిస్తుంది. కోపెన్‌హాగన్‌లో పక్కపక్కన ఉన్న పట్టణ ప్రాంతంలో లెక్కలను డెన్మార్క్ గణాంకాలు ఉపయోగిస్తున్నాయి, దీని ప్రకారం ఈ గణాంక సంగ్రహంలో చేర్చిన సమూహాల సంఖ్య చాలాసార్లు మార్చారు, తాజా సంగ్రహం ప్రకారం కోపెన్‌హాగన్‌లో 1.2 మిలియన్ల (1,153,615 (2008)) మంది పౌరులు నివసిస్తున్నారు. ఈ సంఖ్య సాధారణంగా ఉపయోగించే 200 మీటర్లమేర వెంటవెంట నిర్మాణాలు కలిగివున్న ప్రాంతం యొక్క కొలత పద్ధతుల యొక్క స్పష్టమైన ఫలితం కాదు, ఇక్కడ సాధారణ నిబంధనకు మినహాయింపులు కూడా ఉన్నాయి: బిర్కెరోడ్ మరియు హోర్‌షోల్మ్ శివారు ప్రాంతాలు దీని నుంచి మినహాయించబడగా, బ్రోండ్‌బై మరియు ఇషోజ్ మరియు గ్రీవ్ ప్రాంతాల్లోని భాగాలు కలపబడ్డాయి. డెన్మార్క్ గణాంకాలు ఎన్నడూ కోపెన్‌హాగన్ పట్టణ భౌగోళిక ప్రాంతాన్ని గుర్తించలేదు. అయితే, మనం దీనిని కోపెన్‌హాగన్ మున్సిపాలిటీ, ఫ్రెడెరిక్స్‌బర్గ్ మరియు కోపెన్‌హాగన్ మరియు రోస్‌కిల్డేలోని పాత 20 మున్సిపాలిటీల్లో 16 మున్సిపాలిటీలను కలిసిన ప్రాంతంగా పరిగణించవచ్చు, వీటిలో ఐదు మున్సిపాలిటీలు పాక్షికంగా కోపెన్‌హాగన్‌లో భాగంగా ఉన్నాయి.
ఈ భూభాగాల (ల్యాండ్స్‌డెలే )కు డెన్మార్క్ గణాంకాల విభాగం నిర్వచనాన్ని తయారు చేసింది, ప్రాంతాల కంటే దిగువ స్థాయిలో ఉన్నవాటి గణాంక అవసరాలు తీర్చేందుకు ఈ నిర్వచనాన్ని ఉపయోగిస్తారు. దీని ప్రకారం, (కోపెన్‌హాన్ బే ) కోపెన్‌హాగన్, డ్రాగోర్, ఫ్రెడెరిక్స్‌బర్గ్ మరియు టార్న్‌బై మున్సిపాలిటీలు కోపెన్‌హాగన్ నగర భూభాగంగా పరిగణించబడుతున్నాయి, 2009లో ఈ మొత్తం భూభాగంలో 667,228 మంది నివసిస్తున్నారు. కోపెన్‌హాగన్ యొక్క పరిసరాలను కోపెన్‌హాగన్ సబ్‌అర్బన్ (కోబెన్‌హావన్స్ ఓపెగన్ ) అనే మరో భూభాగంగా నిర్వచిస్తారు, దీనిలో అల్బెర్ట్స్‌లుండ్, బెల్లెరుప్, బ్రోండ్‌బై, జెన్టోఫ్టే, గ్లాడ్స్‌యాక్స్, గ్లోస్ట్రప్, హెర్లెవ్, విడోవ్రే, హోజే-టాస్ట్రప్, ఇషోజ్, లైంగ్‌బై-తార్‌బెక్, రోడోవ్రే మరియు వాలెన్స్‌బెక్ మున్సిపాలిటీలు ఉన్నాయి, ఈ ప్రాంతాల్లో 508,183 (జనవరి 1, 2009) మంది పౌరులు నివసిస్తున్నారు. ఈ రెండు భూభాగాల్లో మొత్తం 1,171,709 మంది పౌరులు నివసిస్తున్నారు. కోపెన్‌హాగన్ నగరం మరియు కోపెన్‌హాగన్ ఉపపట్టణ ప్రాంతాల భూభాగాలను కలిపి మహానగర ప్రాంత నిర్వచనంగా ఉపయోగిస్తారు, అయితే ఇది వాస్తవానికి కొంత తక్కువ విస్తీర్ణం ఉంటుంది.
జనవరి 1, 2009 తరువాత కోపెన్‌హాగన్ మున్సిపాలిటీతోపాటు, మొత్తం 34 మున్సిపాలిటీల్లో సుమారుగా 1.875.179 వద్ద ఉంది. భూభాగ విస్తీర్ణం: 2,923 km². (రాజధాని ప్రాంతం - బోర్న్‌హోల్మ్ + తూర్పు జీల్యాండ్ + స్టీవన్స్) . అందువలన, ఈ ప్రాంతం డెన్మార్క్‌లో 6.8% భూభాగాన్ని కలిగివుంది, ఇదిలా ఉంటే డెన్మార్క్ జనాభాలో 34% మంది కోపెన్‌హాగన్‌లోనే నివసిస్తున్నారు. దీంతో ఈ ప్రాంతంలో ప్రతి km² (చదరపు కిలోమీటరు)కు 667 మంది పౌరులు లేదా చదరపు మైలుకు 1,660 మంది పౌరులు నివసిస్తున్నారు. ఇదిలా ఉంటే డెన్మార్క్‌లోని మిగిలిన ప్రాంతంలో జనసాంద్రత చాలా తక్కువగా ఉంది, మిగిలిన భూభాగంలో జనసాంద్రత km²కు 90 మంది లేదా చదరపు మైలుకు 230 మంది నివసిస్తున్నారు.
10%-ఐసోలైన్ (2002నాటి సమాచారం) ఆధారంగా, జీల్యాండ్‌లో ఎక్కువ భాగంలో ఆక్రమించివున్న కోపెన్‌హాగన్ కేంద్ర భూభాగాలకు కనీసం 10% శాతం జనాభా రోజూ వచ్చి వెళుతుంటారు, ఈ ప్రాంతంలో సుమారుగా 2.3 మిలియన్ల మంది పౌరులు నివసిస్తున్నారు.
2000లో ఓరెసుండ్ వంతెన తెరిచిన తరువాత, గ్రేటల్ మాల్మౌ మరియు కోపెన్‌హాగన్ విలీనం కావడంతో వీటి మధ్య ప్రయాణాలు బాగా పెరిగాయి, దీంతో ఈ రెండు నగరాలతో ఒక సంయుక్త గణాంక మహానగర ప్రాంతం సృష్టించబడింది. ఈ సంయుక్త మహానగర ప్రాంతంలో 2,488,551 (2009) మంది పౌరులు నివసిస్తున్నారు, రాబోయే సంవత్సరాల్లో డెన్మార్క్ మరియు స్వీడన్ దేశాల గణాంక విభాగాలు దీనికి స్పష్టమైన నిర్వచనం తయారు చేయనున్నాయి.
ఏప్రిల్ 1, 1970న అమలు చేయబడిన గత పురపాలక సంస్కరణను రూపొందించడంలో పాలుపంచుకున్న (సంస్కరణ పితామహుడిగా గుర్తించబడుతున్న) అంతర్గత వ్యవహారాల శాఖలో ఉన్నత-స్థాయి పౌర అధికారి హెనింగ్ స్ట్రోమ్ ఇటీవలి కోమునల్‌రీఫార్మెన్ ("పురపాలక సంస్కరణ" 2007) గురించి టెలివిజన్‌లో మాట్లాడుతూ, కోపెన్‌హాగన్ మున్సిపాలిటీపై 1970 పురపాలక సంస్కరణ నిబంధనలు కూడా పాటించినప్పుడు, ఇది 1.5 మిలియన్ పౌరులు నివసిస్తున్న భూభాగాన్ని కలిగివుంటుందని చెప్పాడు. ఇతర మాటల్లో చెప్పాలంటే: మిగిలిన డెన్మార్క్‌లో నగరం కేవలం ఒక మున్సిపాలిటీని మాత్రమే ఆక్రమించివుంటుంది, అయితే కోపెన్‌హాగన్ మున్సిపాలిటీ కోపెన్‌హాగన్ నగరంలో ఒక భాగాన్ని మాత్రమే కలిగివుంటుంది.


== సంస్కృతి మరియు వినోదం ==
1990వ దశకం నుంచి, కోపెన్‌హాగన్ అనియత స్కాండినేవియన్ రాజధాని రూపం నుంచి బార్సిలోనా మరియు అమ్‌స్టెర్‌డ్యామ్ వంటి ఒక నిదానమైన అంతర్జాతీయ మహానగరాల జాబితాలో చేరింది. సాంస్కృతిక రంగం, మౌలిక సదుపాయాలపై భారీ పెట్టుబడులతోపాటు, విజయవంతమైన డానిష్ వాస్తుశిల్పులు, డిజైనర్లు మరియు చెఫ్‌లు నగరాభివృద్ధికి దోహదపడ్డారు.


=== సంగ్రహాలయాలు ===

కోపెన్‌హాగన్‌లో అంతర్జాతీయ స్థాయి మ్యూజియంలు (సంగ్రహాలయాలు) విస్తృతంగా ఉన్నాయి. నేషనల్ మ్యూజియం నేషనల్‌మ్యూసెట్ డెన్మార్క్‌లో అతిపెద్ద పురావస్తు మరియు సాంస్కృతిక చరిత్ర సంబంధ సంగ్రహాలయంగా పరిగణించబడుతుంది, ఇది డానిష్ మరియు విదేశీ సంస్కృతులకు సంబంధించిన చరిత్రలు కలిగివుంది. నేషనల్ గ్యాలరీ - "స్టాటెన్స్ మ్యూజియం ఫర్ కున్స్" - డెన్మార్క్ జాతీయ కళా సంగ్రహాలయంగా పరిగణించబడుతుంది, ఇది 12వ శతాబ్దం నుంచి, ప్రస్తుత రోజు కళాకారుల వరకు అందరి కళావస్తు సేకరణలు కలిగివుంది. ఇక్కడ రూబెన్స్, రెమ్‌బ్రాండ్, పికాసో, బ్రాక్యూ, లెజెర్, మాటిస్ మరియు ఎమిల్ నోల్డే తదితర కళాకారుల చిత్రాలు ఉన్నాయి.
మరో ముఖ్యమైన కోపెన్‌హాగన్ కళా మ్యూజియం నై కార్ల్స్‌బర్గ్ గ్లైప్టోటెక్, ఇది ద్వితీయ తరం క్లార్ల్స్‌బెర్గ్ సంపన్న-పరోపకారి కార్ల్ జాకబ్‌సెన్ చేత స్థాపించబడింది, దీనిలో ఆయన వ్యక్తిగత సేకరణలు ఉంటాయి. వీటిలో ప్రధానంగా సంప్రదాయ ఈజిప్షియన్, రోమన్ మరియు గ్రీకు శిల్పాలు మరియు ఇతర పురాతన వస్తువులు మరియు రోడిన్ శిల్ప కళా సేకరణలు ఉంటాయి, ఫ్రాన్స్ బయట అతిపెద్ద రోడిన్ శిల్ప సేకరణాలయంగా ఇది పరిగణించబడుతుంది (గ్లైప్టో- గ్లైఫీన్ అనే గ్రీకు మూలం నుంచి, దీనికి చెక్కడం అనే అర్థం వస్తుంది, ఒక భద్రపరిచే ప్రదేశం). ఇది శిల్పాల సేకరణలతోపాటు, నై కార్ల్స్‌బర్గ్ గ్లైప్టోటెక్‌లో మోనెట్, రోనాయిర్, సెజానే, వాన్ గోగ్, టౌలౌజ్-లాట్రెక్ వంటి ఆత్మాశ్రయ మరియు ఆత్మాశ్రయోత్తర చిత్రకారులతోపాటు, డానిష్ స్వర్ణ యుగ చిత్రకారుల సమగ్ర చిత్రపటాల సేకరణలు కూడా కలిగివుంది.
లోయిసియానా అనే ఆధునిక కళా సంగ్రహాలయం కోపెన్‌హాగన్ ఉత్తర తీరంలో ఉంది. ఓరెసుండ్ శిల్పాల ఉద్యానవనం మధ్యలో ఇది స్థాపించబడివుంది. పాట్రిసియా షుల్జ్ పుస్తకం 1,000 ప్లేసెస్ టు సీ బిఫోర్ యు డైలో ఈ మ్యూజియం కూడా చేర్చబడింది. 18వ శతాబ్దపు మాజీ ఫ్రెడెరిక్స్ ఆస్పత్రిలో డానిష్ మ్యూజియం ఆఫ్ ఆర్ట్ & డిజైన్ ఏర్పాటు చేయబడింది, ఇది డానిష్ నమూనాలతోపాటు, అంతర్జాతీయ నమూనాలు మరియు చేతిపని ప్రదర్శనలు కలిగివున్నాయి.
ఇతర సంగ్రహాలయాలు:
థోర్వాల్డ్‌సెన్స్ మ్యూజియం, ఇది ఏకైక-కళాకారుడి మ్యూజియం, శృంగారాత్మక డానిష్ శిల్పి బెర్టెల్ థోర్వాల్డ్‌సెన్ శిల్పాలకు ఇది ప్రత్యేకించబడింది, ఆయన రోమ్‌లో పనిచేశారు.
సిస్టెర్నెర్నే అనేది ఒక చిన్న సంగ్రహాలయం, ఇది ఆధునిక గాజు కళకు ప్రత్యేకించబడిన వైవిధ్యభరిత మ్యూజియం. గుహ మాదిరి మాజీ ఉపరితల జలాశయంలో ఉంది, మారుతున్న నీటి మట్టాలు చేత ఏర్పడిన స్టాలాక్టైట్ రాళ్లతో ఇది నిర్మించబడింది.
కోపెన్‌హాగన్ ఉత్తరవైపు ఉన్న ఆర్ట్ మ్యూజియంను ఓర్‌డ్రుప్‌గార్డ్ మ్యూజియంగా పిలుస్తారు, ఇది ఒక పురాతన భవనంలో ఉంది, ఇరాకీ-బ్రిటీష్ శిల్పి జహా హాదీద్ శిల్పాలు ఇక్కడ ఉంటాయి. ఇది 19వ శతాబ్దపు ఫ్రెంచ్ మరియు డానిష్ కళా రూపాలు కలిగివుంది మరియు ముఖ్యంగా దీనిలో పాల్ గాగిన్ కళారూపాలు ఉంటాయి.


=== సంగీతం మరియు వినోదం ===

కొత్త కోపెన్‌హాగన్ కాన్సర్ట్ హాల్ జనవరి 2009న ప్రారంభమైంది. జీన్ నౌవెల్ రూపొందించిన దీనిలో నాలుగు హాళ్లు, 1800 మంది సామర్థ్యం కలిగిన ఒక ప్రధాన ఆడిటోరియం ఉన్నాయి. లాస్ ఏంజెలెస్‌లోని వాల్ట్ డిస్నీ కాన్సర్ట్ హాల్, కోపెన్‌హాగన్‌లోని డానిష్ నేషనల్ సింఫోనీ ఆర్కెస్ట్రాకు ప్రపంచంలో అత్యంత వ్యయభరిత కాన్సర్ట్ హాళ్లుగా గుర్తింపు పొందాయి. సంప్రదాయ సంగీతానికి మరో ప్రముఖ వేదిక తివోలీ కాన్సర్ట్ హాల్, ఇది చారిత్రాత్మక తివోలీ గార్డెన్స్‌లో ఉంది. కోపెన్‌హాగన్ ఒపెరా హౌస్ (డానిష్‌లో సాధారణంగా దీనిని ఒపెరెన్‌గా పిలుస్తారు) 2005లో ప్రారంభమైంది, దీనిని హెన్నింగ్ లార్సెన్ రూపొందించారు, డెన్మార్క్‌లో నేషనల్ ఒపెరా హౌస్‌గా మరియు ప్రపంచంలో అత్యంత ఆధునిక ఒపెరా హౌస్‌గా ఇది పరిగణించబడుతుంది. 1748 నుంచి సేవలు అందిస్తున్న పురాతన రాయల్ డానిష్ థియేటర్ ఇప్పటికీ ఒక ప్రత్యామ్నాయ ఒపెరా వేదికగా ఉపయోగించబడుతుంది. రాయల్ డానిష్ బ్యాలెట్‌కు కూడా రాయల్ డానిష్ థియేటర్ వేదికగా ఉంది. ఇది థియటర్‌తో (రంగస్థలం)పాటు 1748లో స్థాపించబడింది, ఐరోపాలో అతి పురాతన బ్యాలెట్ బృందాల్లో ఇది కూడా ఒకటి. బోర్నాన్‌విల్లే శైలి బ్యాలెట్‌కు (నృత్యనాటిక) ఇది ప్రసిద్ధిగాంచింది.

కోపెన్‌హాగన్‌లో అనేక సంవత్సరాలుగా గణనీయమైన స్థాయిలో జాజ్ దృశ్యం కూడా కనిపిస్తుంది. బెన్ వెబ్‌స్టెర్, థాడ్ జోన్స్, రిచర్డ్ బూన్, ఎర్నీ విల్కిన్స్, కెన్నీ డ్రా, ఎడ్ థైగ్‌పెన్, బాబ్ రాక్‌వెల్, డిక్స్‌టెర్ గోర్డాన్ మరియు రాక్ గిటారిస్ట్ లింక్ వ్రే వంటి అనేక మంది అమెరికన్ జాజ్ సంగీత కళాకారులు 1960వ దశకంలో ఇక్కడ నివసించడానికి రావడంతో, ఈ సంగీత శైలి అభివృద్ధి చెందింది. ప్రతి ఏడాది జులై ప్రారంభ కాలంలో కోపెన్‌హాగన్ వీధుల్లో, కూడలి ప్రదేశాలు, పార్కులు పెద్ద మరియు చిన్న జాజ్ సంగీత కార్యక్రమాలతో నిండిపోతాయి, ఈ సమయంలో కోపెన్‌హాగన్ జాజ్ ఫెస్టివల్ (వార్షిక కార్యక్రమాలు చూడండి) జరుగుతుంది. కోపెన్‌హాగన్‌లో లయబద్ధమైన సంగీతం అత్యంత ముఖ్యమైన వేదికగా గుర్తింపు పొందిన వెస్టెర్‌బ్రో జిల్లాలోని వెగాను ఇంటర్నేషనల్ మ్యూజిక్ మేగజైన్ లైవ్ ఐరోపాలో అత్యుత్తమ సంగీత కార్యక్రమ వేదికగా ప్రకటించింది
స్ట్రోగెట్‌లో ఉచిత వినోదాన్ని పంచే కార్యక్రమాలు జరుగుతుంటాయి, మధ్యాహ్నం తరువాత, సాయంత్రం నైటోర్వ్ మరియు హోజ్‌బ్రో ప్లాడ్స్ మధ్య ప్రాంతంలో సంగీత కళాకారులు, విదూషకులు, గారడీ చేసేవారు మరియు ఇతర వీధి ప్రదర్శకులతో మూడు రింగుల సర్కస్ కనిపిస్తుంది.


=== క్రీడలు ===
కోపెన్‌హాగన్‌లో విస్తృత వైవిధ్య కలిగిన క్రీడా జట్లు ఉన్నాయి. ఇక్కడ ఉన్న రెండు ప్రధాన ఫుట్‌బాల్ జట్లు బ్రోండ్‌బై IF మరియు FC కోబెన్‌హావ్న్. బ్రోండ్‌బై IF జట్టు బ్రోండ్‌బైలోని బ్రౌండ్‌బై స్టేడియంలో తన మ్యాచ్‌లు ఆడుతుంది, ఇదిలా ఉంటే FC కోబెన్‌హావ్న్ కోపెన్‌హాగన్‌లోని ఓస్టెర్‌బ్రోలో ఉన్న పార్కెన్‌ వద్ద తన మ్యాచ్‌లు ఆడుతుంది. ఫ్రెమాడ్ అమేగెర్, B93, AB, ఫ్రెమ్, లైంగ్‌బై, విడోవ్రే IF మరియు FC నోర్డ్స్‌జెలాండ్ ఇక్కడ ఉన్న మిగిలిన ప్రధాన జట్లు.

కోపెన్‌హాగన్ మూడు ఐస్ హాకీ జట్లు కూడా ఉన్నాయి: అవి రోడోవ్రే మైటీ బుల్స్, హెర్లెవ్ హార్నెట్స్ మరియు నోర్డ్స్‌జెలాండ్ కోబ్రాస్.
ఈ నగరంలో అనేక హ్యాండ్‌బాల్ జట్లు కూడా ఉన్నాయి. FC కోబెన్‌హాన్ పురుషుల మరియు మహిళల రెండు జట్లు కలిగివున్నాయి, ఈ రెండు జట్లు ఒకే పేరు మరియు లోగోతో ఆడుతున్నాయి. వీటిని గతంలో FIFగా పిలిచేవారు. ప్రధాన లీగ్‌ల్లో ఆడుతున్న ఇతర ముఖ్యమైన జట్లు; అజాక్స్ హీరోస్, డున్ మరియు HIK (హెల్లెరప్).
రగ్బీ యూనియన్‌లో ఆడే CSR-నానోక్, కోపెన్‌హాగన్ స్క్రమ్, ఎక్సైల్స్, ఫ్రోగ్గీస్ మరియు రగ్బీక్లుబెన్ స్పీడ్ వంటి జట్లు డానిష్ రాజధానిలో ఉన్నాయి. డానిష్ ఆస్ట్రేలియన్ ఫుట్‌బాల్ లీగ్ కోపెన్‌హాగన్ కేంద్రంగా నిర్వహించబడుతున్న అతిపెద్ద ఆస్ట్రేలియన్ రూల్స్ ఫుట్‌బాల్ పోటీ, ఆంగ్లభాషేతర ప్రపంచంలో జరిగే భారీ ఆస్ట్రేలియాన్ రూల్స్ ఫుట్‌బాల్ టోర్నమెంట్‌గా ఇది గుర్తింపు పొందింది.
2011లో కోపెన్‌హాగన్ UCI రోడ్ వరల్డ్ ఛాంపియన్‌షిప్స్‌కు ఆతిథ్యం ఇవ్వనుంది.


=== వినోద పార్కులు ===

ప్రపంచంలో రెండు పురాతన వినోద పార్కులు కోపెన్‌హాగన్‌లో ఉన్నాయి. ప్రపంచ ప్రసిద్ధ తివోలీ గార్డెన్స్ ఒక వినోద పార్కుగా మరియు ఒక ఆహ్లాదకర ప్రదేశంగా గుర్తించబడుతుంది, ఇది సెంట్రల్ స్టేషను మరియు సిటీ హాల్ స్క్వేర్ మధ్య కోపెన్‌హాగన్ నడిబొడ్డున ఉంది. ప్రపంచంలో అతిపురాతన రోలెర్ కోస్టెర్ మరియు పురాతన ఫెర్రీస్ వీల్ దీనిలో ఉన్నాయి. ఇది ఒక బహిరంగ కళా ప్రదర్శన వేదికగా కూడా ఉపయోగించబడుతుంది. ఆగస్టు 15, 1843న ప్రారంభమై ప్రపంచంలో రెండో అతిపురాతన వినోద పార్కుగా ఇది గుర్తించబడుతుంది. డైరెహావ్స్‌బాకెన్ (ఆంగ్లంలో "ది డీర్ గార్డెన్ హిల్") అనే మరో వినోద పార్కులు క్లాంపెన్‌బోర్గ్‌లో ఉంది, కోపెన్‌హాగన్‌కు కొంచెం ఉత్తరాన డైర్‌హెవన్‌గా పిలిచే అటవీ ప్రాంతంలో ఇది ఏర్పాటు చేయబడింది. క్రిస్టియన్ IV ఏర్పాటు చేసిన విహారాలు, ఆటలు, రెస్టారెంట్‌లను కలిగివున్న ఈ వినోద పార్కు ప్రపంచంలో మనుగడ సాధిస్తున్న అతిపురాతన వినోద పార్కుగా ఇది గుర్తింపు పొందింది. దీనిలోకి ప్రవేశం ఉచితం.


=== వంటకాలు ===
2009నాటికి, కోపెన్‌హాగన్ 13 మిచెలిన్ స్టార్ రెస్టారెంట్‌లు ఉన్నాయి, మరో ఇతర స్కాండినేవియన్ నగరంలో ఇన్ని రెస్టారెంట్లు లేకపోవడం గమనార్హం. అంతర్జాతీయ స్థాయిలో రుచులను బాగా ఆస్వాదించగలిగిన ప్రదేశంగా ఈ నగరానికి గుర్తింపు పెరుగుతోంది. ఖరీదైన రెస్టారెంట్‌లతోపాటు, కోపెన్‌హాగన్‌లో వైవిధ్యభరితమైన డానిష్, అంతర్జాతీయ మరియు జాతిసంబంధ రెస్టారెంట్‌లు కూడా ఉన్నాయి. సంప్రదాయ మరియు బాగా ప్రసిద్ధ డానిష్ మధ్యాహ్న భోజన వంటకమైన ఓపెన్ శాండ్‌విచ్‌లు ("స్మోరెబ్రోడ్") ఇక్కడ దొరికే ఆహారపదార్థాల్లో ఎక్కువగా కనిపిస్తుంటాయి, అయితే అనేక రెస్టారెంట్‌లు అంతర్జాతీయ వంటకాలను అందుబాటులో ఉంచుతాయి. మరో స్థానిక ప్రత్యేకత కలిగిన వంటకం డానిష్ పాస్ట్రీ, నగరంలోని అన్ని భాగాల్లో కనిపించే ఏ బేకరీకి వెళ్లినా దీని రుచి చూడవచ్చు.
కోపెన్‌హాగన్‌కు బీరుతో సుదీర్ఘ అనుబంధం ఉంది. వెస్టెర్‌బ్రో మరియు వాల్బీ జిల్లాల మధ్య కార్ల్స్‌బర్గ్ బీరు 1847 నుంచి తయారు చేయబడుతుంది, డానిష్ బీరు ఉత్పత్తికి కార్ల్స్‌బర్గ్ బీరును పర్యాయపదంగా చెప్పవచ్చు. అయితే, ఇటీవల సంవత్సరాల్లో సూక్ష్మమధ్యతయారీ కంపెనీలు అనేకం పుట్టుకొచ్చాయి, దీంతో డెన్మార్క్‌లో ప్రస్తుతం 100కుపైగా బ్రేవరీలు అందుబాటులో ఉన్నాయి, వీటిలో ఎక్కువ భాగం కోపెన్‌హాగన్‌లో ఉత్పత్తి చేయబడుతున్నాయి. నోరెబ్రో బ్రైగస్ వంటి కొన్ని బ్రెవ్‌పబ్స్‌గా సేవలు అందిస్తున్నాయి, వీటి ప్రాంగణాల్లో తినేందుకు ఆహార పదార్థాలు కూడా అందుబాటులో ఉంటాయి.


=== ప్రసార సాధనాలు ===
అనేక డానిష్ ప్రసార సాధనాలు కోపెన్‌హాగన్ కేంద్రంగా పనిచేస్తున్నాయి. ప్రధాన డానిష్ ప్రజా సేవా ప్రసారాల సంస్థ DR 2006 మరియు 2007లో తన కార్యకలాపాలన్నింటినీ తన కొత్త ప్రధాన కార్యాలయం DR బైయెన్ నుంచి కార్యకలాపాలు నిర్వహిస్తుంది. ఇదే విధంగా ఒడెన్స్ కేంద్రంగా పనిచేసే TV2 టెగల్‌హోల్మెన్‌లోని ఆధునిక మీడియా హౌస్ నుంచి కోపెన్‌హాగన్ కార్యకలాపాలు నిర్వహిస్తుంది.  రెండు జాతీయ దినపత్రికలు పొలిటికన్ మరియు బెర్లింగ్‌స్కే టిడెండే మరియు రెండు చిన్న వార్తాపత్రికలు ఎక్‌స్ట్రా బ్లాడెట్ మరియు B.T.లు కూడా కోపెన్‌హాగన్ కేంద్రంగా పనిచేస్తున్నాయి. ఇక్కడ ఉన్న ఇతర ప్రసార మాధ్యమ సంస్థల్లో అలెర్ మీడియా ప్రముఖమైనది, ఇది స్కాండినేవియాలో వార మరియు మాస పత్రికలు (మేగజైన్‌లు) ప్రచురించే అతిపెద్ద సంస్థగా గుర్తింపు పొందింది, ఎగ్మోంట్ మీడియా గ్రూపు మరియు డెన్మార్క్‌లో అతిపెద్ద పుస్తకాల ప్రచురణ కర్త గైల్డెన్‌డాల్‌లు కోపెన్‌హాగన్‌లో కార్యకలాపాలు సాగిస్తున్నాయి.
కోపెన్‌హాగన్‌లో మంచి చలనచిత్ర మరియు టెలివిజన్ పరిశ్రమ కూడా ఉంది. విడోవ్రే శివారులోని ఒక మాజీ సైనిక స్థావరంలో ఉన్న ఫిల్మ్‌బైయెన్, ది మూవీ సిటీల్లో అనేక చలనచిత్ర కంపెనీలు మరియు స్టూడియోలు ఉన్నాయి ఇక్కడ ఉన్న ప్రధాన చలనచిత్ర కంపెనీల్లో ఒకటైన జెన్‌ట్రోపాకు డానిష్ చలనచిత్ర దర్శకుడు లార్స్ వాన్ ట్రియెర్ సహ-యజమానిగా ఉన్నాడు, డోగ్మా మూమెంట్ వెనుక ఉన్న ఒక వ్యవస్థాపక శక్తిగా ఉన్న ఆయన అనేక అంతర్జాతీయ చలనచిత్రాలు కూడా నిర్మించారు.


=== వార్షిక కార్యక్రమాలు ===

కోపెన్‌హాగన్ ఫ్యాషన్ వీక్, ఇది ప్రతి ఏడాది ఫిబ్రవరి మరియు ఆగస్టులో జరుగుతుంది. ఉత్తర ఐరోపాలో అతిపెద్ద ఫ్యాషన్ సంబంధ కార్యక్రమంగా ఇది గుర్తింపు పొందింది.
కోపెన్‌హాగన్ కార్నివల్, ఇది 1982 నుంచి ప్రతి ఏడాది వైట్‌సన్ సెలవుదినం సందర్భంగా ఫెలెడ్‌పార్కెన్‌లో మరియు నగరవ్యాప్తంగా జరుగుతుంది. 120 సంగీత బృందాలు, 2000 మంది నృత్యకారులు, 100,000 మందికిపైగా ప్రేక్షకులు దీనిలో పాల్గొంటారు.
కోపెన్‌హాగన్ డిస్టోర్షన్ అనేది ఒక యువజన సంస్కృతి వేడుక, ఇది నగరంలో యువకులను విశేషంగా ఆకర్షిస్తుంది, (జూన్ మొదటి వారాంతం వరకు ఐదు రోజులపాటు ఇది జరుగుతుంది) సుమారుగా 30,000 మంది పౌరులు వీధుల్లో, షాపుల్లో, గ్యాలరీల్లో, క్లబ్‌ల్లో, బార్లలో, బోట్‌ల్లో, బస్సుల్లో ఈ వేడుకను జరుపుకుంటారు, వీధి సంస్కృతి, కళ మరియు నృత్య సంగీతంపై ఈ వేడుక సందర్భంగా ప్రధానంగా దృష్టి పెడతారు.
రోస్‌కిల్డే ఫెస్డివల్ అనేది ఒక సంగీత వేడుక, ఇది కోపెన్‌హాగన్ పశ్చిమాన ఉన్న రోజ్‌కిల్డేలో ప్రతి ఏడాది జరుగుతుంది. ప్రతి ఏడాది దీనిలో సుమారుగా 100,000 మంది పాల్గొంటారు, ఐరోపాలో జరిగిన నాలుగు అతిపెద్ద రాక్ సంగీత వేడుకల్లో ఇది కూడా ఒకటి.
కోపెన్‌హాగన్ జాజ్ ఫెస్టివల్, ఇది జులై మొదటి శుక్రవారం ప్రారంభమవుతుంది, దీనిని కోపెన్‌హాగన్‌లో గణనీయమైన స్థాయిలో కనిపించే జాజ్ దృశ్యానికి ఫలితంగా చెప్పవచ్చు, ఇది ఒక ప్రసిద్ధి వార్షిక వేడుక. ఈ వేడుక నగరవ్యాప్తంగా వీధుల్లో, కూడలి ప్రదేశాల్లో, పార్కులతోపాటు, కేఫ్‌లు మరియు కాన్సర్ట్ హాళ్లలో జరుగుతుంది. సుమారుగా 900 సంగీత కార్యక్రమాలు, 100 వేదికలతో జరిగే ఈ వేడుకలో డెన్మార్ నుంచి మరియు ప్రపంచవ్యాప్తంగా వివిధ ప్రాంతాల నుంచి వచ్చిన సుమారుగా 200,000 మంది ప్రేక్షకులు పాల్గొంటారు. ప్రపంచంలో ఇది ఒక ప్రధాన జాజ్ సంగీత వేడుకగా పరిగణించబడుతుంది.
కోపెన్‌హాగన్ ప్రైడ్ అనేది స్వలింగ సంపర్కులకు సంబంధించిన వేడుక, ఇది ప్రతి ఏడాది ఆగస్టు నెలలో జరుగుతుంది. మిగిలిన కార్యక్రమాల్లో తివోలీ గోస్ పింక్ కూడా ఒకటి, ఈ వేడుక పెరేడ్‌తో ముగుస్తుంది.
రౌండ్ క్రిస్టియన్‌స్బోర్గ్ ఓపెన్ వాటర్ స్విమ్ రేస్, ఇది 10 km దూరం సాగే ఓపెన్ వాటర్ స్విమ్మింగ్ పోటీ, ప్రతి ఏడాది ఆగస్టులో దీనిని నిర్వహిస్తారు. ఉదయం పూట ఔత్సాహికులకు కూడా ఈ పోటీ నిర్వహిస్తారు, మధ్యాహ్నం FINA వరల్డ్ కప్ పోటీ జరుగుతుంది.
కోపెన్‌హాగన్ కుకింగ్, ఇది ప్రతి ఏడాది ఆఘస్టులో జరుగుతుంది, ఈ ఫుడ్ ఫెస్టివల్‌లో భాగంగా నగరవ్యాప్తంగా విస్తృతమైన కార్యక్రమాలు జరుగుతాయి.
CPH:PIX అనేది కోపెన్‌హాగన్‌లో జరిగే ఇంటర్నేషనల్ ఫీచర్ ఫిల్మ్ ఫెస్టివల్, దీనిని 2009లో ప్రారంభించారు, 20 ఏళ్ల నుంచి ఉన్న నాట్‌ఫిల్మ్ ఫెస్టివల్ మరియు నాలుగేళ్ల వయస్సున్న CIFFలను విలీనం చేసి దీనిని నిర్వహిస్తున్నారు. CPH: PIX ఫెస్టివల్ ఏప్రిల్ మధ్యకాలంలో జరుగుతుంది.
CPH:DOX అనేది కోపెన్‌హాగన్‌లో జరిగే అంతర్జాతీయ డాక్యుమెంటరీ ఫిల్మ్ ఫెస్టివల్, ఇది ప్రతి ఏడాది నవంబరులో జరుగుతుంది. 100కుపైగా చిత్రాలు ప్రదర్శించబడటంతోపాటు, CPH:DOXలో భాగంగా పట్టణవ్యాప్తంగా సంగీత కార్యక్రమాలు, సంబరాలు, ప్రదర్శనలు, పార్టీలు వంటి విస్తృతమైన వేడుక కార్యక్రమాలు జరుగుతాయి.


== ఆర్థిక వ్యవస్థ ==
కోపెన్‌హాగన్ నగరం డెన్మార్క్ దేశ ఆర్థిక కేంద్రంగా ఉంది స్కాండినేవియన్-బాల్టిక్ ప్రాంతంలో ఇది బలమైన వ్యాపార మరియు ఆర్థిక కేంద్రంగా కూడా పరిగణించబడుతుంది. 2008లో, ఫైనాన్షియల్ టైమ్స్‌కు చెందిన FDi మేగజైన్ తన యొక్క టాప్ 50 యూరోపియన్ సిటీస్ ఆఫ్ ఫ్యూచర్ (మొదటి 50 భవిష్యత్ ఐరోపా నగరాలు) జాబితాలో కోపెన్‌హాగన్ నగరం 4వ స్థానంలో నిలిచింది, ఈ జాబితాలో మొదటి మూడు స్థానాల్లో లండన్, ప్యారిస్ మరియు బెర్లిన్ నగరాలు ఉన్నాయి. 2006/07 FDi మేగజైన్ కోపెన్‌హాగన్ నగరాన్ని స్కాండినేవియన్ సిటీ ఆఫ్ ఫ్యూచర్ (భవిష్యత్ స్కాండినేవియా నగరం)గా, 2004/05లో నార్తరన్ ఐరోపా సిటీ ఆఫ్ ది ఫ్యూచర్‌ గా గుర్తించింది, తరువాతి జాబితాలో స్కాండినేవియా, UK, ఐర్లాండ్ మరియు బెనెలక్స్ నగరాల కంటే ఇది ముందువరుసలో నిలిచింది. 2008లో మాస్టర్‌కార్డ్ ప్రచురించిన వరల్డ్‌వైడ్ సెంటర్ ఆఫ్ కామర్స్ ఇండెక్స్ (ప్రపంచవ్యాప్త వ్యాపారానుకూల నగరాల సూచి)లో ప్రపంచంలో కోపెన్‌హాగన్ నగర్ 14వ స్థానంలో నిలవగా, స్కాండినేవియాలో మొదటి స్థానంలో నిలిచింది. పశ్చిమ ఐరోపాలో ప్రాంతీయ ప్రధాన కార్యాలయాలు మరియు పంపిణీ కేంద్రాలను అత్యధికంగా ఆకర్షిస్తున్న నగరాల్లో కోపెన్‌హాగన్ ఒకటి. కోపెన్‌హాగన్‌లో ప్రాంతీయ ప్రధాన కార్యాలయాలు ఏర్పాటు చేసిన అంతర్జాతీయ కంపెనీల్లో Microsoft ఒకటి. అంతేకాకుండా మొత్తం 2100 విదేశీ కంపెనీలు కోపెన్‌హాగన్ ప్రాంతంలో తమ కేంద్రాలు ఉన్నాయి. వీటిలో సుమారు వివిధ పరిశ్రమలకు చెందిన 500 స్కాండినేవియన్ కంపెనీల ప్రధాన కార్యాలయాలు ఉన్నాయి.

కోపెన్‌హాగన్ సేవల ఆధారిత ఆర్థిక వ్యవస్థను కలిగివుంది. లైఫ్ సైన్స్ మరియు పరిశోధన & డెవెలప్‌మెంట్ ముఖ్యమైన రంగాలుగా పరిగణించబడుతున్నాయి, నగర ఆర్థిక వ్యవస్థలో ఇవి కీలకపాత్ర పోషిస్తున్నాయి. స్వీడన్ సహకారంతో ఓరెసుండ్ ప్రాంతం మొత్తం మెడికాన్ వ్యాలీగా అభివృద్ధి చేయబడుతుంది. ప్రపంచంలో అతిపెద్ద 50 ఫార్మాస్యూటికల్ మరియు బయోటెక్ కంపెనీల జాబితాలో ఉన్న నోవో నోర్డిస్క్ మరియు లుండ్‌బెక్ వంటి ప్రధాన డానిష్ బయోటెక్ కంపెనీలు గ్రేటర్ కోపెన్‌హాగన్ ప్రాంతంలో ఉన్నాయి. ఈ ప్రాంతం స్కాండినేవియాలో అతిపెద్ద IT-సమూహాన్ని కూడా కలిగివుంది, ఇక్కడ ఈ రంగంలో సుమారుగా 1,00,000 మంది ఉద్యోగులు ఉన్నారు, ఫిన్లాండ్ బయట Nokia యొక్క అతిపెద్ద పరిశోధనా కేంద్రం కోపెన్‌హాగన్ నగరంలో ఉంది. నౌకా రవాణా కూడా ఇక్కడ ముఖ్యమైన వ్యాపారంగా ఉంది, ప్రపంచంలో అతిపెద్ద నౌకా రవాణా కంపెనీ మెర్సెక్‌కు కోపెన్‌హాగన్‌లో అంతర్జాతీయ ప్రధాన కార్యాలయం ఉంది.
అనేక అంతర్జాతీయ కంపెనీలు కోపెన్‌హాగన్‌లో తమ ప్రాంతీయ ప్రధాన కార్యాలయాలు ఏర్పాటు చేశాయి, ఉదాహరణకు Microsoft. ప్రపంచంలో అతిపెద్ద కంటైనర్ షిప్పింగ్ కంపెనీ మెర్సెక్‌కు ఈ నగరంలో అంతర్జాతీయ ప్రధాన కార్యాలయం ఉంది. నోవో నోర్డిస్క్, ఫెర్రింగ్ ఫార్మాస్యూటికల్స్ మరియు బేవరియన్ నోర్డిక్ అనేక వంటి డానిష్ ఫార్మాస్యూటికల్స్ కంపెనీలు కూడా ఈ ప్రాంతంలో కార్యకలాపాలు సాగిస్తున్నాయి, వీటి యొక్క ప్రధాన కార్యాలయాలు కోపెన్‌హాగన్‌లో లేదా నగరానికి సమీపంలో ఉన్నాయి.
ప్రపంచంలో అత్యధిక స్థూల వేతనాలు కలిగివున్న నగరంగా కోపెన్‌హాగన్ గుర్తింపు పొందింది. అధిక పన్నుల సగటు కారణంగా తప్పనిసరి తగ్గింపు తరువాత వేతనాలు తగ్గించబడతాయి. ఒక లాభదాయకమైన పరిశోధక పథకం తో విదేశీ నిపుణుల వద్ద నుంచి తక్కువ పన్నులు వసూలు చేస్తుండటం వలన, డెన్మార్క్ అధిక విద్యావంతులైన విదేశీ కార్మికులు స్థిరపడేందుకు డెన్మార్క్ ఒక ఆకర్షణీయ ప్రదేశంగా మారింది. ఇదిలా ఉంటే కోపెన్‌హాగన్ ఐరోపా ఖండంలో అత్యంత వ్యయభరిత నగరాల్లో ఒకటిగా ఉంది.


== విద్య, విజ్ఞానం, పరిశోధన ==
కోపెన్‌హాగన్‌లో బాగా-అభివృద్ధి చెందిన ప్రభుత్వ విశ్వవిద్యాలయాల ఉన్నత విద్యా వ్యవస్థ ఉంది. వీటిలో బాగా ప్రసిద్ధి చెందిన విద్యా సంస్థ యూనివర్శిటీ ఆఫ్ కోపెన్‌హాగన్. 1479లో స్థాపించబడిన ఈ విద్యా సంస్థ, డెన్మార్క్‌లో అతి పురాతన విశ్వవిద్యాలయంగా గుర్తించబడుతుంది. ఇది ఒక ప్రపంచ-ప్రసిద్ధ పరిశోధక మరియు బోధనా సంస్థ, దీని యొక్క క్యాంపస్‌లు నగరవ్యాప్తంగా ఉన్నాయి, అంతేకాకుండా ఆక్స్‌ఫోర్డ్, కేంబ్రిడ్జ్, యాలే మరియు బెర్క్లీ వంటి అగ్రశ్రేణి అంతర్జాతీయ విశ్వవిద్యాలయాల మధ్య భాగస్వామ్యంతో ఏర్పాటయిన ఇంటర్నేషనల్ అలెయన్స్ ఆఫ్ రీసెర్చ్ యూనివర్శిటీస్ (IARU)లో ఇది భాగంగా ఉంది. ఈ విశ్వవిద్యాలయం ప్రతి ఏటా సుమారుగా 1500 మంది అంతర్జాతీయ మరియు బదిలీ విద్యార్థులను ఆకర్షిస్తుంది. ఐరోపాలోని అత్యుత్తమ విశ్వవిద్యాలయాల జాబితాలో దీనికి ఎప్పుడూ చోటు ఉంటుంది. టైమ్స్ హైయర్ ఎడ్యుకేషన్ యొక్క QS వరల్డ్ యూనివర్శిటీ ర్యాంకింగ్స్ 2008 జాబితాలో, ఇది ఐరోపా ఖండంలో నాలుగో అత్యుత్తమ విశ్వవిద్యాలయంగా పరిగణించబడింది. అకడమిక్ ర్యాంకింగ్ ఆఫ్ వరల్డ్ యూనివర్శిటీ 2008 జాబితాలో దీనికి ప్రపంచవ్యాప్తంగా 43వ స్థానం, ఐరోపాలో 8వ స్థానం లభించింది. కోపెన్‌హాగన్ ప్రాంతంలో ఉన్న రెండో ప్రముఖ విశ్వవిద్యాలయం రోజ్‌కిల్డే యూనివర్శిటీ, ఇది రోజ్‌కిల్డేలో ఉంది.
టెక్నికల్ యూనివర్శిటీ ఆఫ్ డెన్మార్క్ (DTU), డెన్మార్క్స్ టెక్నిస్కే యూనివర్శిటెట్ కోపెన్‌హాగన్ ఉత్తర శివార్లలోని లైంగ్‌బై ప్రాంతంలో ఉంది. ప్రపంచంలో అత్యంత ప్రభావాత్మక సాంకేతిక విశ్వవిద్యాలయాలకు సంబంధించి టైమ్స్ హైయర్ ఎడ్యుకేషన్ యొక్క 2008 జాబితాలో ఐరోపా ఖండంలో మూడో అత్యుత్తమ విద్యా సంస్థగా నిలిచింది. జర్మనీలోని మాక్స్ ప్లాంక్ ఇన్‌స్టిట్యూట్ 15వ స్థానంలో, స్విజ్జర్లాండ్‌లోని ETH జ్యూరిచ్ 15వ స్థానంలో ఉండగా, డెన్మార్క్‌లోని DTU 20వ స్థానంలో నిలిచింది.
కోపెన్‌హాగన్ బిజినెస్ స్కూల్ (CBS) ఫ్రెడెరిక్స్‌బర్గ్‌లో ఉన్న అత్యంత ప్రసిద్ధ మరియు EQUIS అధికృత బిజినెస్ స్కూల్.
యూనివర్శిటీ కాలేజ్ కాపిటల్ మరియు మెట్రోపాలిటన్ యూనివర్శిటీ కాలేజ్‌లకు కూడా కోపెన్‌హాగన్ వెలుపల మరియు లోపల శాఖలు ఉన్నాయి.


=== మెడికాన్ వ్యాలీ ===
బయోటెక్నాలజీ మరియు లైఫ్ సైన్స్ రంగాల్లో పరిశోధన మరియు అభివృద్ధి కార్యక్రమాలపై దృష్టి పెట్టే కంపెనీలు మరియు సంస్థలు కోపెన్‌హాగన్‌లో అనేకం ఉన్నాయి. ప్రపంచంలో అతిపెద్ద 50 ఫార్మాస్యూటికల్ మరియు బయోటెక్ కంపెనీల్లో రెండు గ్రేటర్ కోపెన్‌హాగన్ ప్రాంతంలో ఉన్నాయి. కోపెన్‌హాగన్‌లోని మరియు మిగిలిన ఓరెసుండ్ ప్రాంతంలోని బయోటెక్ మరియు లైఫ్ సైన్స్ సమూహం ఐరోపాలోని బలమైన సమూహాల్లో ఒకటిగా పరిగణించబడుతుంది. 1995 నుంచి డానిష్-స్వీడిష్ సహకారంతో ఇది మెడికాన్ వ్యాలీగా అభివర్ణించబడుతుంది. ఈ ప్రాంతం యొక్క స్థానాన్ని పటిష్ట పరచడం మరియు కంపెనీలు మరియు విద్యా సంస్థల మధ్య సహకారాన్ని ప్రోత్సహించడం దీనియొక్క లక్ష్యం. జర్మన్ బయోటెక్ దిగ్గజం సార్టోరియస్ స్టెడిమ్ బయోటెక్ ప్రస్తుతం కోపెన్‌హాగన్ శివార్లలోని టాస్ట్రుప్‌లో నార్డిక్ ప్రధాన కార్యాలయాన్ని ఏర్పాటు చేస్తుంది. ఓరెసుండ్ ప్రాంతం స్కాండినేవియాలో 60 శాతం లైఫ్ సైన్స్ ఉత్పత్తికి బాధ్యత వహిస్తుంది, ఈ ప్రాంతంలో 111 బయోటెక్ కంపెనీలు ఉన్నాయి.


=== క్లీన్‌టెక్ ===
క్లీన్ ఎడ్జ్ తన యొక్క 2008 పుస్తకం ది క్లీన్‌టెక్ రెవెల్యూషన్‌లో కోపెన్‌హాగన్ నగరాన్ని కీలకమైన క్లీన్‌టెక్ సమూహాల్లో ఒకటిగా గుర్తించింది. ఈ నగరం 300లకుపైగా క్లీన్‌టెక్ కంపెనీలకు ప్రధాన కేంద్రంగా ఉంది, ఇక్కడ 46 పరిశోధక సంస్థలు ఉన్నాయి. ఈ కంపెనీల సమూహంలో 60,000 మంది ఉద్యోగలు పనిచేస్తున్నారు, దీనిని విశ్వవిద్యాలయాలు, వ్యాపార మరియు ప్రభుత్వ సంస్థల భాగస్వామ్యంగా పరిగణించవచ్చు. ఈ ప్రాంతంలోని అత్యంత ప్రధాన క్లీన్‌టెక్ పరిశోధనా సంస్థల్లో యూనివర్శిటీ ఆఫ్ కోపెన్‌హాగన్, కోపెన్‌హాగన్ బిజినెస్ స్కూల్, రిసో DTU నేషనల్ లాబోరేటరీ ఫర్ సస్టైనబుల్ ఎనర్జీ మరియు టెక్నికల్ యూనివర్శిటీ ఆఫ్ డెన్మార్క్ ఉన్నాయి, ప్రస్తుతం DTUలో రిసో భాగంగా ఉంది.


== రవాణా ==
గ్రేటర్ కోపెన్‌హాగన్ అద్భుతమైన రవాణా మౌలిక సదుపాయాలు కలిగివుంది, ఈ నగరం ఉత్తర ఐరోపాలో ప్రధాన కేంద్రంగా మారేందుకు ఇది ఉపయోగపడింది.


=== రహదారులు ===
కోపెన్‌హాగన్ ఒక భారీ టోల్‌ఫ్రీ మోటారు మార్గాల వ్యవస్థను మరియు నగరంలోని పురపాలక సంఘాలను మరియు ఉత్తర ఐరోపాను కలిపే ప్రజా రహదారులను కలిగివుంది. ఐరోపాలోని అనేక ఇతర నగరాల మాదిరిగానే కోపెన్‌హాగన్‌లో కూడా ట్రాఫిక్ పెరుగుతోంది. కోపెన్‌హాగన్ సిటీ సెంటర్‌కు వెళ్లే రహదారులపై రద్దీ వేళల్లో ట్రాఫిక్ సమస్యలు ఏర్పడుతుంటాయి.


=== సైకిల్ ప్రయాణం ===

ప్రపంచంలో అత్యంత సైకిల్-స్నేహపూర్వక నగరాల్లో కోపెన్‌హాగన్ ఒకటి. ప్రతి రోజూ ఈ నగరంలో 1.1 మిలియన్ల km మేర సైకిల్ ప్రయాణాలు జరుగుతాయి. నగరంలోని 36% జనాభా పనికి, పాఠశాలకు లేదా విశ్వవిద్యాలయాలకు వెళ్లేందుకు సైకిల్‌ను ఉపయోగిస్తారు 2012నాటికి ఈ సంఖ్య 40%నికి పెరగాలని, 2015నాటికి 50%నికి పెరగాలని పురపాలక యంత్రాంగం లక్ష్యంగా పెట్టుకుంది. నగరంలోని సైకిల్ మార్గాలు విశాలంగా ఉండటంతోపాటు, బాగా ఉపయోగించబడతాయి. సైకిల్ మార్గాలు ఎక్కువగా ప్రధాన ట్రాఫిక్ దారుల నుంచి వేరుచేయబడి ఉంటాయి, మరియు కొన్నిసార్లు వీటికి సొంత సిగ్నల్ వ్యవస్థలు ఉంటాయి.
అంతర్గతంగా కలిపిన హరిత సైకిల్ మార్గాల వ్యవస్థను అభివృద్ధి చేసేందుకు పురపాలక సంఘం ప్రయత్నిస్తుంది, నగరంలో ఒక చివరి నుంచి మరో చివరికి సురక్షితమైన, ఆహ్లాదకరమైన సైకిల్ ప్రయాణాలను కల్పించే లక్ష్యంతో ఈ హరితమార్గాలు అభివృద్ధి చేయబడుతున్నాయి. ఈ వ్యవస్థ 100 కిమీ (62 మైళ్ళు)లకుపైగా దూరాన్ని, పూర్తయ్యే సమయానికి 22 మార్గాలు కలిగివుంటుంది. నగరంలో ప్రభుత్వ సైకిళ్లు కూడా అందుబాటులో ఉంటాయి, వీటిని ప్రధాన వ్యాపార ప్రదేశవ్యాప్తంగా గుర్తించవచ్చు, 20 క్రోనెర్‌ల తిరిగి పొందదగిన నగదు పూచీతో ఈ సౌకర్యాన్ని ఉపయోగించుకోవచ్చు.
కోపెన్‌హాగన్ యొక్క బాగా అభివృద్ధి చెందిన సైకిల్ సంస్కృతికి గుర్తుగా కోపెన్‌హాగనైజ్ అనే పదం ఉద్భవించింది, కోపెన్‌హాగన్ మాదిరిగా సైకిల్ మార్గాలు మరియు సైకిల్ ప్రయాణ మౌలిక సదుపాయాలు అభివృద్ధి చేసేందుకు ప్రయత్నిస్తున్న నగరాల్లో ఈ ప్రక్రియను సూచించేందుకు కోపెన