వరల్డ్ ట్రేడ్ సెంటర్ (World Trade Center) (WTC ) అనేది న్యూయార్క్ నగరంలో దిగువ మాన్‌హాట్టన్‌లో ఉన్న ఏడు భవనాల సముదాయం, సెప్టెంబరు 11, 2001, తీవ్రవాద దాడుల్లో ఇది ధ్వంసమైంది. ప్రస్తుతం ఈ ప్రదేశాన్ని ఆరు కొత్త ఆకాశహర్మాలతో పునర్నిర్మిస్తున్నారు, వీటితోపాటు దాడుల్లో మృతి చెందినవారి కోసం ఇక్కడ ఒక స్మారక కట్టడాన్ని కూడా నిర్మిస్తున్నారు.
జంట 110-అంతస్తుల భవనాలకు ఒక ట్యూబ్-ఫ్రేమ్ నిర్మాణ నమూనాను ఉపయోగించి అసలు వరల్డ్ ట్రేడ్ సెంటర్‌కు మినోరు యమసాకి రూపకల్పన చేశారు. ఈ ప్రాజెక్టుకు అనుమతి పొందడం కోసం, హడ్సన్ & మాన్‌హట్టన్ రైల్‌రోడ్డు బాధ్యతలు స్వీకరించేందుకు పోర్ట్ అథారిటీ ఆఫ్ న్యూయార్క్ అండ్ న్యూజెర్సీ అంగీకరించింది, ఆ తరువాత ఈ రైల్‌రోడ్డు పోర్ట్ అథారిటీ ట్రాన్స్-హడ్సన్ (PATH)గా మారింది. వరల్డ్ ట్రేడ్ సెంటర్ పునాదుల త్రవ్వకం ఆగస్టు 5, 1966న ప్రారంభమైంది. నార్త్ టవర్ (మొదటి వరల్డ్ ట్రేడ్ సెంటర్ భవనం) నిర్మాణం డిసెంబరు 1970లో పూర్తయింది, సౌత్ టవర్ (రెండో వరల్డ్ ట్రేడ్ సెంటర్ భవనం) నిర్మాణాన్ని జులై 1971లో పూర్తి చేశారు. ఈ నిర్మాణ ప్రాజెక్టు కోసం త్రవ్వితీసిన వ్యర్థాలను మరియు ఇతర పదార్థాలను దిగువ మాన్‌హాట్టన్ పశ్చిమంవైపు బ్యాటరీ పార్క్ సిటీ నిర్మాణం కోసం ఉపయోగించారు.
న్యూయార్క్ నగరం యొక్క ప్రధానపట్టణ ఆర్థిక జిల్లా (డౌన్‌టౌన్ ఫినాన్షియల్ డిస్ట్రిక్) మధ్య ఉన్న ఈ సముదాయంలో 13.4 మిలియన్ చదరపు అడుగుల (1.24 మిలియన్ మీ² (చదరపు మీటర్లు)) కార్యాలయ ప్రదేశం ఉంది. మొదటి వరల్డ్ ట్రేడ్ సెంటర్ భవనం (నార్త్ టవర్) 106 మరియు 107వ అంతస్తుల్లో విండోస్ ఆఫ్ ది వరల్డ్ అనే రెస్టారెంట్ ఉంది, ఇదిలా ఉంటే రెండో వరల్డ్ ట్రేడ్ సెంటర్ భవనం (సౌత్ టవర్) 107వ అంతస్తులో టాప్ ఆఫ్ ది వరల్డ్ పరిశీలనా కేంద్రం ఉంది. ఇదిలా ఉంటే మారియట్ వరల్డ్ ట్రేడ్ సెంటర్; నాలుగో వరల్డ్ ట్రేడ్ సెంటర్ భవనం; ఐదో వరల్డ్ ట్రేడ్ సెంటర్ భవనం; యునైటెడ్ స్టేట్స్ కస్టమ్స్ కార్యాలయం ఉన్న ఆరో వరల్డ్ ట్రేడ్ సెంటర్ భవనం మిగిలిన వరల్డ్ ట్రేడ్ సెంటర్ భవనాలుగా ఉన్నాయి. ఈ భవనాలన్నింటినీ 1975 మరియు 1981 మధ్యకాలంలో నిర్మించారు. చివరగా నిర్మించిన భవనమైన ఏడో వరల్డ్ ట్రేట్ సెంటర్‌ను 1985లో పూర్తి చేశారు. వరల్డ్ ట్రేడ్ సెంటర్‌లో ఫిబ్రవరి 13, 1975న అగ్నిప్రమాదం సంభవించగా, ఫిబ్రవరి 26, 1993న ఒక బాంబు దాడి జరిగింది. 1998లో వరల్డ్ ట్రేడ్ సెంటర్‌ను ప్రైవేట్ సంస్థలకు అప్పగించే ప్రతిపాదనను పోర్ట్ అథారిటీ పరిశీలనలోకి తీసుకుంది, ఇందులో భాగంగా భవనాల నిర్వహణను ఒక ప్రైవేట్ కంపెనీకి అద్దెకు ఇవ్వాలని నిర్ణయించింది, చివరకు జులై 2001లో ఈ భవనాలను సిల్వర్‌స్టెయిన్ ప్రాపర్టీస్ అద్దెకు తీసుకుంది.
సెప్టెంబరు 11, 2001 ఉదయం అల్-ఖైదా-అనుబంధ హైజాకర్‌లు ఒక సమన్వయ తీవ్రవాద దాడిలో రెండు 767 జెట్ విమానాలను అపహరించి ఈ సముదాయంలోని రెండు టవర్‌లను ఒక్కో విమానంతో ఢీకొట్టారు. 56 నిమిషాలపాటు దగ్ధమైన తరువాత, సౌత్ టవర్ (2వ వరల్డ్ ట్రేడ్ సెంటర్ భవనం) కూలిపోయింది, దీని తరువాత అర గంటకు నార్త్ టవర్ (మొదటి వరల్డ్ ట్రేడ్ భవనం) కూడా కూలిపోయింది, వరల్డ్ ట్రేడ్ సెంటర్‌పై జరిగిన ఈ దాడిలో మొత్తం 2,752 మంది మృతి చెందారు. ఏడో వరల్డ్ ట్రేడ్ సెంటర్ భవనం తరువాత కూలిపోయింది, మిగిలిన భవనాలు కూలిపోనప్పటికీ, మరమత్తు చేసే పరిధిని దాటి ధ్వంసం కావడంతో వాటిని కూడా పడగొట్టారు. వరల్డ్ ట్రేడ్ సెంటర్ ఉన్న ప్రదేశంలో శిథిలాల తొలగింపు మరియు ప్రదేశ పునరుద్ధరణకు ఎనిమిది నెలల సమయం పట్టింది. ఈ ప్రదేశంలో పునర్నిర్మించిన మొదటి కొత్త భవనం ఏడో వరల్డ్ ట్రేడ్ సెంటర్, ఈ భవనాన్ని మే 2006లో ప్రారంభించారు. పునర్నిర్మాణ ప్రక్రియను పర్యవేక్షించేందుకు నవంబరు 2001లో ఏర్పాటు చేయబడిన లోవర్ మాన్‌హట్టన్ డెవెలప్‌మెంట్ అథారిటీ (LMDC) ప్రదేశ ప్రణాళిక మరియు స్మారక కట్టడ నమూనాను ఎంపిక చేసేందుకు పోటీలను నిర్వహించింది. డేనియల్ లిబెస్‌కైండ్ రూపొందించిన మెమోరీ ఫౌండేషన్స్‌ను ప్రధాన ప్రణాళికగా ఎంపిక చేశారు, ఈ ప్రణాళికలో చర్చ్ స్ట్రీట్‌వ్యాప్తంగా 1,776 అడుగులు (541 మీ) మొదటి వరల్డ్ ట్రేడ్ సెంటర్, మూడు కార్యాలయ భవనాలు మరియు మైకెల్ అరాడ్ రూపకల్పన చేసిన ఒక స్మారక కట్టడం ఉంటాయి.


== ప్రణాళిక మరియు నిర్మాణం ==

న్యూయార్క్ నగరంలో ఒక ప్రపంచ వాణిజ్య కేంద్రాన్ని (వరల్డ్ ట్రేడ్ సెంటర్) ఏర్పాటు చేయాలనే ఆలోచన మొట్టమొదటిసారి 1946లో ప్రతిపాదించబడింది. న్యూయార్క్ గవర్నర్ థామస్ ఇ. డెవెయ్‌కు ఈ ప్రాజెక్టుకు సంబంధించిన ప్రణాళికలను అభివృద్ధి చేసేందుకు అనుమతులు జారీ చేస్తూ న్యూయార్క్ రాష్ట్ర శాసనసభ ఒక బిల్లును ఆమోదించింది, అయితే ఈ ప్రణాళికల అభివృద్ధి 1949లో నిలిపివేయబడింది. 1940వ మరియు 1950వ దశకాల్లో, న్యూయార్క్ నగర ఆర్థికాభివృద్ధి మాన్‌హాట్టన్ మధ్యపట్టణంలోనే కేంద్రీకృతమై ఉంది, దిగువ మాన్‌హాట్టన్ ప్రాంతం అభివృద్ధికి దూరంగా ఉంది. పట్టణ పునరుద్ధరణను ప్రేరేపించడానికి డేవిడ్ రాకీఫెల్లెర్ దిగువ మాన్‌హాట్టన్‌లో ఒక ప్రపంచ వాణిజ్య కేంద్రాన్ని నిర్మించాలని పోర్ట్ అథారిటీకి సూచించారు.
వరల్డ్ ట్రేడ్ సెంటర్ కోసం ఈస్ట్ రివర్‌ అనే నది ఒడ్డున ఒక ప్రదేశాన్ని గుర్తిస్తూ, ప్రారంభ ప్రణాళికలు 1961లో బహిర్గతమయ్యాయి. పోర్ట్ అథారిటీ రెండు రాష్ట్రాలకు చెందిన సంస్థ కావడంతో కొత్త ప్రాజెక్టుల కోసం న్యూయార్క్ మరియు న్యూజెర్సీ రెండు రాష్ట్రాల గవర్నర్‌ల నుంచి అనుమతి పొందాల్సిన అవసరం ఉంది. న్యూజెర్సీ గవర్నర్ రాబర్ట్ బి. మెయ్నెర్ న్యూయార్క్ రాష్ట్రంలో $335 మిలియన్‌ల ప్రాజెక్టును ఏర్పాటు చేయడంపై అభ్యంతరం వ్యక్తం చేశారు. 1961 ముగిసే సమయానికి, దిగిపోతున్న న్యూజెర్సీ గవర్నర్ మెయ్నెర్‌తో చర్చలు ప్రతిష్టంభన దశకు చేరుకున్నాయి.
ఆ సమయంలో, న్యూజెర్సీ యొక్క హడ్సన్ అండ్ మాన్‌హాట్టన్ రైల్‌రోడ్ (H&M)పై ప్రయాణికుల సంఖ్య గణనీయంగా తగ్గిపోయింది, 1927లో దీనిపై ప్రయాణించేవారి సంఖ్య 113 మిలియన్‌ల వద్ద ఉండగా, 1958లో వారి సంఖ్య 26 మిలియన్‌లకు పడిపోయింది, హడ్సన్ నదిపై కొత్త వాహన సొరంగాలు మరియు వంతెనెలు నిర్మించడంతో ప్రయాణికుల సంఖ్య బాగా తగ్గిపోయింది. డిసెంబరు 1961లో పోర్ట్ అథారిటీ డైరెక్టర్ ఆస్టిన్ జే. టోబిన్ మరియు కొత్తగా ఎన్నికయిన న్యూజెర్సీ గవర్నర్ రిచర్డ్ జే. హుగెస్ మధ్య జరిగిన ఒక సమావేశంలో, పోర్ట్ అథారిటీ హడ్సన్ & మాన్‌హాట్టన్ రైల్‌రోడ్ బాధ్యతలు స్వీకరించేందుకు అంగీకరించింది, దీంతో ఇది పోర్ట్ అథారిటీ ట్రాన్స్-హడ్సన్ (PATH)గా మారింది. PATH ద్వారా వచ్చే న్యూజెర్సీ నుంచి ప్రయాణికులకు మరింత సౌకర్యవంతమైన ప్రదేశానికి వరల్డ్ ట్రేడ్ సెంటర్ ప్రాజెక్టును మార్చాలని పోర్ట్ అథారిటీ నిర్ణయించింది, దీని కోసం దిగువ మాన్‌హాట్టన్ పశ్చిమంవైపు ఉన్న హడ్సన్ టెర్మినల్ భవనం వద్దకు ఈ ప్రాజెక్టును మార్చాలని నిర్ణయం తీసుకుంది. కొత్త ప్రదేశంలో ప్రాజెక్టు నిర్మాణానికి మరియు H&M రైల్‌రోడ్‌ను స్వీకరించడానికి పోర్ట్ అథారిటీ అంగీకరించడంతో, న్యూజెర్సీ ప్రభుత్వం వరల్డ్ ట్రేడ్ సెంటర్ ప్రాజెక్టుకు సమర్థించేందుకు అంగీకరించింది.
న్యూయార్క్ నగర మేయర్ జాన్ లిండ్సే మరియు న్యూయార్క్ నగర మండలి నుంచి కూడా ఈ ప్రాజెక్టుకు అనుమతి పొందాల్సిన అవసరం ఉంది. పన్నుసంబంధిత అంశాలపై నగర యంత్రాంగంతో విభేదాలు ఏర్పాడ్డాయి. ఆగస్టు 3, 1966న, నగర యంత్రాంగానికి వరల్డ్ ట్రేడ్ సెంటర్‌లో అద్దెకు ఇచ్చిన భాగాలపై పన్నులకు బదులుగా, పోర్ట్ అథారిటీ వార్షిక చెల్లింపులు చేసేలా ఇరుపక్షాల మధ్య ఒక అంగీకారం కుదిరింది. ఈ ఒప్పందంలో తరువాతి సంవత్సరాల్లో, స్థిరాస్తి పన్ను రేటు పెరిగేకొద్ది చెల్లింపుల పరిమాణాన్ని కూడా పెంచేందుకు పోర్ట్ అథారిటీ సుముఖత వ్యక్తం చేసింది.


=== భవననిర్మాణ నమూనా ===
సెప్టెంబరు 20, 1962న, ప్రాజెక్టుకు ప్రధాన వాస్తుశిల్పిగా మినోరు యమసాకిని, ఎమెరీ రోత్ & సన్స్‌ను సహాయక వాస్తుశిల్పులుగా ఎంపిక చేసినట్లు పోర్ట్ అథారిటీ ప్రకటించింది. యమసాకి బాగా ఎత్తైన జంట భవనాలను చేర్చి ప్రణాళికను తయారు చేశారు; యమసాకి అసలు ప్రణాళికలో జంట టవర్‌లు (ఎత్తైన భవనాలు) 80 అంతస్తుల ఎత్తులోనే ఉన్నాయి. పోర్ట్ అథారిటీ యొక్క 10 మిలియన్ చదరపు అడుగుల (930,000 మీ²) కార్యాలయ ప్రదేశ అవసరాన్ని తీర్చేందుకు భవనాలు ఒక్కొక్కటి 110 అంతస్తుల ఎత్తు ఉండాలి.

ఎలివేటర్‌ల సమస్య భవనం ఎత్తును పరిమితం చేయడానికి ఒక ప్రధాన కారణంగా ఉంది; భవనం ఎత్తు పెరిగేకొద్ది, భవనంలో సేవలు అందించేందుకు మరిన్ని ఎలివేటర్‌లు అవసరమవతాయి, దీంతో ఎలివేటర్‌ల కోసం మరింత ప్రదేశం కావాల్సివస్తుంది. యమసాకి మరియు ఇంజనీర్లు స్కై లాబీలతో ఒక కొత్త వ్యవస్థను ఉపయోగించాలని నిర్ణయించారు; దీనిలో ప్రయాణికులు స్కై లాబీలకు సేవలు అందించే భారీ సామర్థ్య ఎక్స్‌ప్రెస్ ఎలివేటర్ నుంచి ఒక భాగంలోని ప్రతి ఫ్లోర్‌కు వెళ్లే ఒక స్థానిక ఎలివేటర్‌కు మారాల్సి ఉంటుంది. ఒకే ఎలివేటర్ షాప్ట్‌లో స్థానిక ఎలివేటర్‌లను ఏర్పాటు చేసేందుకు ఇది వీలు కల్పించింది. ఇవి ప్రతి టవర్‌లో 44వ మరియు 78వ అంతస్తులో ఉన్నాయి, స్కై లాబీలు ఎలివేటర్‌లను సమర్థవంతంగా ఉపయోగించేందుకు వీలు కల్పించాయి, అంతేకాకుండా ఇవి ఎలివేటర్ షాఫ్ట్‌లకు అవసరమైన ప్రదేశాన్ని తగ్గించడం ద్వారా ప్రతి అంతస్తులో ఉపయోగించదగిన ప్రదేశాన్ని 62 నుంచి 75 శాతానికి పెంచాయి. మొత్తంమీద, వరల్డ్ ట్రేడ్ సెంటర్‌లో 95 ఎక్స్‌ప్రెస్ మరియు స్థానిక ఎలివేటర్‌లు ఉన్నాయి. స్థానిక రైళ్లు ఆగే స్థానిక స్టేషను‌లు మరియు అన్ని రైళ్లు ఆగే ఎక్స్‌ప్రెస్ స్టేషను‌ల వ్యవస్థను కలిగివున్న న్యూయార్క్ సిటీ సబ్‌వే నుంచి ఈ కొత్త విధానానికి స్ఫూర్తి పొందారు.
వరల్డ్ ట్రేడ్ సెంటర్ కోసం యమసాకి తయారు చేసిన నమూనాను జనవరి 18, 1964లో బహిర్గతం చేశారు, ఆయన ప్రతివైపు 207 అడుగులు (63 మీ) పరిమాణంతో ఒక చతురస్రాకారపు ప్రణాళికను తీర్చిదిద్దారు. 18 అంగుళాలు (46 సెంమీ) వెడల్పుతో సన్నని కార్యాలయ కిటికీలతో భవనాలకు రూపకల్పన చేశారు, 'యమసాకి'కి ఎత్తైన ప్రదేశాలంటే ఉన్న భయాన్ని మరియు భవనంలోని వారికి సురక్షితంగా ఉన్నామనే భావన కల్పించాలనే ఆయన కోరికను ఇది ప్రతిబింబిస్తుంది. భవనం యొక్క ముఖభాగాలు అల్యూమినియం-లోహమిశ్రణంతో కప్పాలని యమసాకి నమూనా సూచిస్తుంది. లి కోర్‌బుసియెర్ వాస్తు నియమాన్ని అమలు చేసిన అత్యంత ప్రధాన అమెరికన్ కట్టడాల్లో వరల్డ్ ట్రేడ్ సెంటర్ కూడా ఒకటి, అంతేకాకుండా ఇది యమసాకి యొక్క ఆధునిక గోథిక్ ధోరణులకు ప్రారంభ చిహ్నంగా ఉంది.
జంట ఆకాశహర్మాలతోపాటు, వరల్డ్ ట్రేడ్ సెంటర్ సముదాయానికి తయారు చేసిన ప్రణాళికలో నాలుగు ఇతర తక్కువ-ఎత్తున్న భవనాలు ఉన్నాయి, వీటిని 1970వ దశకం ప్రారంభంలో నిర్మించారు. 47 అంతస్తుల ఏడో వరల్డ్ ట్రేడ్ సెంటర్ భవనాన్ని 1980వ దశకంలో జోడించారు, ప్రధాన సమూదాయానికి ఉత్తరాన దీనిని నిర్మించారు. మొత్తంమీద, ప్రధాన వరల్డ్ ట్రేడ్ సెంటర్ సముదాయం ఒక 16 acre (65,000 m2) సూపర్‌బ్లాక్‌ను ఆక్రమించింది.


=== నిర్మాణ నమూనా ===
యమసాకి నమూనాను అమలు పరిచేందుకు నిర్మాణ ఇంజనీరింగ్ సంస్థ వర్తింగ్టన్ స్కిల్లింగ్, హెలే & జాక్సన్ పనిచేశాయి, ఈ సంస్థ జంట టవర్‌లకు ఉపయోగించేందుకు ట్యూబ్-ఫ్రేమ్ స్ట్రక్చరల్ సిస్టమ్‌ను అభివృద్ధి చేసింది. పోర్ట్ అథారిటీ యొక్క ఇంజనీరింగ్ విభాగం పునాది ఇంజనీర్‌లనును, జోసెఫ్ ఆర్. లోరింగ్ & అసిసోయేట్స్ ఎలక్ట్రికల్ ఇంజనీర్‌లను మరియు జారోస్, బౌమ్ & బొల్లెస్ మెకానికల్ ఇంజనీర్‌లను అందించింది. టిష్మాన్ రియాల్టీ & కన్‌స్ట్రక్షన్ కంపెనీ వరల్డ్ ట్రేడ్ సెంటర్ ప్రాజెక్టుకు సాధారణ కాంట్రాక్టరుగా ఉంది. పోర్ట్ అథారిటీలో వరల్డ్ ట్రేడ్ విభాగ డైరెక్టర్ గై ఎఫ్. టొజ్జోలీ, పోర్ట్ అథారిటీ యొక్క ముఖ్య ఇంజనీరు రినో ఎం. మోంటీ ఈ ప్రాజెక్టును పర్యవేక్షించారు. ఒక అంతరాష్ట్ర సంస్థగా పోర్ట్ అథారిటీ భవన నియమావళితోపాటు, న్యూయార్క్ నగరం యొక్క స్థానిక చట్టాలు మరియు నిబంధనలకు పాత్రమై లేదు. అయినప్పటికీ, వరల్డ్ ట్రేడ్ సెంటర్ యొక్క నిర్మాణ ఇంజనీర్‌లు కొత్త 1968 భవన నియమావళి యొక్క ముసాయిదా నిబంధనలను కూడా అనుసరించారు. గతంలో ఫాజ్లూర్ ఖాన్ పరిచయం చేసిన ట్యూబ్-ఫ్రేమ్ నమూనా ఒక కొత్త పద్ధతి, సాంప్రదాయిక పద్ధతిలో భవన భారాలకు మద్దతు ఇచ్చే స్తంభాలను అంతర్గతంగా అమర్చాల్సిన అవసరం లేకుండా ఈ నూతన పద్ధతి బహిరంగ అంతస్తు ప్రణాళికలకు వీలు కల్పించింది. వరల్డ్ ట్రేడ్ సెంటర్ టవర్‌లకు వీరెండీల్ ట్రుస్సెస్ అని పిలిచే అధిక-సామర్థ్య, భారాన్ని-భరించే కైవార ఉక్కు స్తంభాలను ఉపయోగించారు, ఒక పటిష్ట, దృఢమైన గోడ నిర్మాణంలో ఈ స్తంభాలను అతి దగ్గరగా అమర్చారు, వాయు భారాల వంటి అన్ని పార్శ్విక భారాలకు ఇవి మద్దతు ఇవ్వడంతోపాటు, మూల స్తంభాలతో గురత్వాకర్షణ భారాన్ని కూడా పంచుకుంటాయి. కైవార నిర్మాణంలో ప్రతివైపు, ఒక్కొక్కటి మూడు అంతస్తుల ఎత్తు మరియు మూడు స్తంభాలు కలిగివుండే ముందుగా నిర్మించిన ప్రామాణిక భాగాలను విస్తృతంగా ఉపయోగించిన 59 స్తంభాలు ఉంటాయి, ఇవి స్పాండ్రెల్ పలకలతో అనుసంధానం చేయబడి ఉంటాయి. ప్రామాణిక భాగాలను దూర ప్రదేశంలో కృత్రిమ కల్పనా కేంద్రంలో తయారు చేసేందుకు స్పాండ్రెల్ పలకలను స్తంభాలకు వెల్డింగ్ చేసేవారు. స్తంభాలు మరియు స్పాండ్రెల్స్ మధ్య పరిధిలో అతుకులు ఉండేవిధంగా, పక్కపక్కన ఉండే ప్రామాణిక భాగాలను బోల్టులతో కలుపుతారు. స్పాండ్రెల్ పలకలు ప్రతి అంతస్తులోనూ ఉంటాయి, ఇవి కర్తన ఒత్తిడిని (షియర్ స్ట్రెస్)ను స్తంభాల మధ్య బదిలీ చేస్తాయి, అంతేకాకుండా పార్శ్విక భారాలను నిరోధించడంలో స్తంభాలు కలిసి పనిచేసేందుకు ఇవి వీలు కల్పిస్తాయి. ప్రామాణిక భాగాలు (మాడ్యూళ్ల) మధ్య అతుకులు నిలువుగా అమర్చబడివుంటాయి, తద్వారా పక్కపక్క ఉన్న మాడ్యూళ్ల మధ్య స్తంభాల అతుకులు ఒకే అంతస్తులో ఉండవు.
టవర్‌ల యొక్క మధ్య భాగంలో ఎలివేటర్ మరియు సౌకర్య షాఫ్ట్‌లు, విశ్రాంతి గదులు, మూడు స్టైర్‌వెల్‌లు మరియు ఇతర మద్దతు ప్రదేశాలు ఉంటాయి. ప్రతి టవర్ యొక్క మధ్య భాగం ఒక ఉక్కు మరియు కాంక్రీటు మిశ్రమ నిర్మాణం- ఈ మధ్య భాగం 87 (వెడల్పు) బై 135 (ఎత్తు) అడుగుల (27 (వెడల్పు) బై 41 (ఎత్తు) మీటర్లు) దీర్ఘచతురస్రాకార విస్తీర్ణం కలిగివుంటుంది, ఈ భాగంలో భవనం యొక్క పునాది నుంచి టవర్ పైభాగం వరకు ఉండే 47 ఉక్కు స్తంభాలు ఉంటాయి. కైవరం మరియు మధ్య భాగం మధ్యలో ఉన్న స్తంభాలు-లేని పెద్ద ప్రదేశాన్ని ముందుగా నిర్మించిన అంతస్తు పటకాలు (ట్రస్సెస్) కలుపుతాయి. అంతస్తులు వాటి సొంత బరువుతోపాటు ప్రత్యక్ష బరువులకు మద్దతు ఇస్తాయి, తద్వారా బాహ్య గోడలకు పార్శ్విక స్థిరత్వాన్ని అందించడంతోపాటు, బాహ్య గోడల మధ్య వాయు భారాలను పంపిణీ చేస్తాయి. ఫ్లోర్‌లు (అంతస్తులు) ఒక ఉక్కు చట్రంపై పరిచిన 4 అంగుళాలు (10 సెంమీ) మందంగల తేలికపాటి కాంక్రీటు పలకలు కలిగివుంటాయి. తేలికపాటి వంతెనె పటకాల వరుస మరియు ప్రధాన పటకాలు అంతస్తులకు మద్దతు ఇస్తాయి. ఒక స్తంభాన్ని వదిలిపెట్టి ఒక స్తంభం వద్ద కైవారానికి అనుసంధానం చేయబడి ఉంటాయి, ఇవి 6 అడుగుల 8 అంగుళాల (2.03 మీటర్లు) కేంద్రాలపై ఉంటాయి. వెలుపలివైపు స్పాండ్రెళ్లకు వెల్డింగ్ చేయబడిన సీట్లకు మరియు లోపలివైపు మూల స్తంభాలకు వెల్డింగ్ చేయబడి ఉండే ఒక ఛానల్‌కు పటకాల యొక్క పై తీగలను బోల్ట్‌లతో కలిపారు. భవనంలోని వ్యక్తులకు ఊగిసలాట అనుభవాన్ని తగ్గించేందుకు సాయపడే విస్కోఎలాస్టిక్ డంపర్‌లతో కైవార స్పాండ్రెల్ పలకలకు ఫ్లోర్‌లు అనుసంధానం చేయబడ్డాయి. ఉమ్మడి చర్యకు కోసం కర్తన అనుబంధాలతో ఉన్న ఒక 4 అంగుళాలు (100 మిమీ) మందం ఉన్న తేలికపాటి కాంక్రీటు ఫ్లోర్ స్లాబుకు పటకాలు మద్దతు ఇస్తాయి.
హ్యాట్ ట్రస్‌లు (లేదా అవుట్‌రిగ్గర్ ట్రస్) 107వ అంతస్తు నుంచి భవనాల యొక్క పైభాగం వరకు ఉంటాయి, ప్రతి భవనంపైన ఉండే పొడవైన సమాచార ప్రసార యాంటెన్నాకు మద్దతు ఇచ్చేందుకు ఈ ఏర్పాటు చేయడం జరిగింది. మొదటి WTC (నార్త్ టవర్) భవనం మాత్రమే వాస్తవానికి అంతర్నిర్మిత యాంటెన్నాను కలిగివుంది; దీనిని 1978లో జోడించారు. ట్రస్ (పటక) వ్యవస్థలో మూలం (మధ్య భాగం) యొక్క పొడవైన అక్షంవ్యాప్తంగా ఆరు ట్రస్‌లు మరియు పొట్టి అక్షంవ్యాప్తంగా నాలుగు ట్రస్‌లు ఉంటాయి. ఈ ట్రస్ వ్యవస్థ కైవారం మరియు మూల స్తంభాల మధ్య కొంత వరకు భార పునఃపంపిణీకి వీలు కల్పిస్తుంది, ట్రాన్స్‌మిషన్ టవర్‌కు మద్దతు ఇస్తుంది.
ట్యూబ్ ఫ్రేమ్ నమూనాలో ఉపయోగించిన ఉక్కు మూలం మరియు కైవార స్తంభాలు పిచికారీ చేసిన అగ్నిప్రమాద నిరోధక పదార్థంతో రక్షించబడి ఉంటాయి, ఎంపైర్ స్టేట్ బిల్డింగ్ వంటి సాంప్రదాయిక నిర్మాణాలతో పోలిస్తే ఈ నమూనా గాలికి స్పందించి ఊగిసలాడే ఒక తేలికపాటి నిర్మాణాన్ని సృష్టించింది, ఎంపైర్ స్టేట్ బిల్డింగ్ ఉక్క నిర్మాణ భాగాలకు అగ్నినిరోధకత కోసం మందమైన, అధికస్థాయిలో తాపీపనిని ఉపయోగించారు. నమూనా రూపకల్పన ప్రక్రియలో, వాయు పీడనాలను అంచనా వేసేందుకు గాలి సొరంగ పరీక్షలు నిర్వహించారు, వరల్డ్ ట్రేడ్ సెంటర్ టవర్‌లు ప్రభావితమయ్యే వాయు పీడనాలు మరియు అటువంటి బలాలకు నిర్మాణపరమైన స్పందనను దీనిలో పరీక్షించడం జరిగింది. ఎంత స్థాయిలో ఊగిసలాట భవనంలోని వారు భరించగలరో అంచనా వేసేందుకు కూడా ప్రయోగాలు చేశారు, అయితే అనేక ప్రయోగాల్లో కళ్లు తిరగడం మరియు ఇతర ప్రతికూల ప్రభావాలు కనిపించాయి. ముఖ్య ఇంజనీర్‌లలో ఒకరైన లెస్లీ రాబర్ట్‌సన్ కెనడా ఇంజనీరు అలెన్ జి. డావెన్‌పోర్ట్ కలిసి పనిచేసి విస్కోఎలాస్టిక్ డంపర్‌లను అభివృద్ధి చేశారు, ఇవి కొంతవరకు ఊగిసలాటను నిరోధించగలవు. ఈ విస్కోఎలాస్టిక్ డంపర్‌లను నిర్మాణం మొత్తంలో అంతస్తుల పటకాలు మరియు కైవార స్తంభాలు మధ్య అతుకుల వద్ద ఉపయోగించడం మరియు కొన్ని నిర్మాణపరమైన సవరణలు కలిసి భవనం యొక్క ఊగిసలాటను ఆమోదయోగ్య స్థాయికి తీసుకొచ్చాయి.


=== నిర్మాణం ===

మార్చి 1965లో, వరల్డ్ ట్రేడ్ సెంటర్ వద్ద భూభాగాన్ని కొనుగోలు కొనుగోలు చేసే ప్రక్రియను పోర్ట్ అథారిటీ ప్రారంభించింది. వరల్డ్ ట్రేడ్ సెంటర్ నిర్మాణం కోసం రేడియో రోలో ఉన్న పదమూడు చిన్న భవనాలను తొలగించేందుకు మార్చి 21, 1966న కూల్చివేత పనులను ప్రారంభించింది. వరల్డ్ ట్రేడ్ సెంటర్ నిర్మాణం కోసం పునాదుల త్రవ్వకాన్ని ఆగస్టు 5, 1966న ప్రారంభించింది.
65 అడుగులు (20 మీ) లోతులోని రాతిమట్టంతో ఉన్న పూరించిన పల్లపు ప్రాంతంపై వరల్డ్ ట్రేడ్ సెంటర్ నిర్మించిన ప్రదేశం ఉంది. వరల్డ్ ట్రేడ్ సెంటర్‌ను నిర్మించేందుకు, హడ్సన్ నది నుంచి వచ్చే నీటిని బయటవైపు ఉంచేందుకు ప్రదేశం యొక్క పశ్చిమ వీధివైపు చుట్టూ స్లుర్రీ గోడతో ఒక "బాత్‌టబ్"ను నిర్మించాల్సిన అవసరం ఏర్పడింది. పోర్ట్ అథారిటీ ముఖ్య ఇంజనీరు జాన్ ఎం. కైల్ జూనియర్ ఎంపిక చేసిన స్లుర్రీ పద్ధతిలో ఒక కందకాన్ని త్రవ్వాల్సి ఉంది, త్రవ్వకం కొనసాగేకొద్ది, బెన్‌టోనైట్ మరియు నీరు కలిసివుండే ఒక స్లుర్రీ మిశ్రమంతో ప్రదేశాన్ని పూరించారు, ఈ మిశ్రమం రంధ్రాలను పూడ్చివేసి, భూగర్భజలాన్ని బయటవైపు ఉంచుతుంది. కందకాన్ని త్రవ్వినప్పుడు, దానిలో ఒక ఉక్కు బోనును చేర్చి, కాంక్రీటు పోశారు, తద్వారా స్లుర్రీని బయటవైపు నెడుతుంది. స్లుర్రీ గోడను నిర్మించేందుకు పద్నాలుగు నెలల సమయం పట్టింది; నిర్మాణ ప్రదేశంలో త్రవ్వకాలు ప్రారంభించడానికి ముందు దీని నిర్మాణం పూర్తి చేయాల్సిన అవసరం ఉంది. 1.2 మిలియన్ క్యూబిక్ యార్డుల (917,000 మీ3) త్రవ్విన మట్టిని (ఇతర వ్యర్థపదార్థాలు మరియు త్రవ్విన వ్యర్థాలతోపాటు) పశ్చిమ వీధివ్యాప్తంగా మాన్‌హాట్టన్ తీరప్రాంత విస్తరణకు ఉపయోగించి బ్యాటరీ పార్క్ సిటీని నిర్మించారు.
జనవరి 1967లో, పోర్ట్ అథారిటీ వివిధ ఉక్కు సరఫరాదారులకు $74 మిలియన్ల కాంట్రాక్టులు అప్పగించింది, ఉక్కు నిర్మాణానికి కార్ల్ కోచ్‌ను నియమించుకుంది. ప్రాజెక్టు నిర్మాణాన్ని పర్యవేక్షించేందుకు టిష్మాన్ రియాల్టీ & కన్‌స్ట్రక్షన్ సంస్థను ఎంపిక చేసింది. నార్త్ టవర్ నిర్మాణ పనులు ఆగస్టు 1968లో ప్రారంభమయ్యాయి: సౌత్ టవర్ నిర్మాణం జనవరి 1969లో ప్రారంభమైంది. 1971లో కొత్త PATH మార్గం ప్రారంభమయ్యే వరకు నిర్మాణ ప్రక్రియ కొనసాగుతున్న సమయంలో కూడా PATH రైళ్లను హడ్సన్ టెర్మినల్‌కు తీసుకొచ్చే అసలు హడ్సన్ ట్యూబ్స్ సేవలు అందించడం కొనసాగించింది.
మొదటి WTC (నార్త్ టవర్) యొక్క విజయోత్సవ వేడుక డిసెంబరు 23, 1970న జరిగింది, ఇదిలా ఉంటే రెండో WTC వేడుక (సౌత్ టవర్) జులై 19, 1971న జరిగింది. నార్త్ టవర్‌ని భాగాలను అద్దెకు తీసుకున్న మొట్టమొదటి సంస్థలు డిసెంబరు 1970లో దానిలోకి అడుగుపెట్టాయి; జనవరి 1972 నుంచి సౌత్ టవర్‌లోని భాగాలను అద్దెకు తీసుకున్నవారికి ఇవ్వడం ప్రారంభించారు. వరల్డ్ ట్రేడ్ సెంటర్ జంట టవర్‌లు పూర్తయినప్పుడు, పోర్ట్ అథారిటీకి వాటి నిర్మాణానికి అయిన మొత్తం వ్యయం $900 మిలియన్‌లకు చేరుకుంది. వీటి ప్రారంభోత్సవ వేడుక ఏప్రిల్ 4, 1973న జరిగింది.


=== విమర్శలు ===

వరల్డ్ ట్రేడ్ సెంటర్ నిర్మాణానికి సంబంధించిన ప్రణాళికలు వివాదాస్పదమయ్యాయి. వరల్డ్ ట్రేడ్ సెంటర్ నిర్మాణానికి ఎంచుకున్న ప్రదేశం రేడియో రోలో ఉంది, దీనిలో వందలాది మంది వ్యాపార మరియు పారిశ్రామిక అద్దెదారులు ఉన్నారు, సుమారుగా 100 మంది నివాసులు కూడా ఇక్కడ ఉన్నారు, వీరిలో ఎక్కువ మంది దీని నిర్మాణాన్ని వ్యతిరేకించి, పునరావాసానికి అభ్యంతరం వ్యక్తం చేశారు. పోర్ట్ అథారిటీ యొక్క ఎమినెంట్ డొమైన్ (ప్రభుత్వ వినియోగం కోసం ప్రైవేట్ ఆస్తిని స్వాధీనం చేసుకునేందుకు ఉన్న హక్కు) అధికారాన్ని సవాలు చేస్తూ చిన్న వ్యాపారాల సంఘం ఒక నిషేధాజ్ఞ వ్యాజ్యాన్ని దాఖలు చేసింది. న్యాయ వ్యవస్థలో ఈ కేసు అమెరికా సంయుక్త రాష్ట్రాల సుప్రీంకోర్టు వరకు వెళ్లింది; అయితే చివరకు కోర్టు ఈ కేసును స్వీకరించేందుకు నిరాకరించింది.
ఎంపైర్ స్టేట్ భవనం యజమాని లారెన్స్ ఎ. వీన్ నేతృత్వంలో ప్రైవేట్ స్థిరాస్తి అభివృద్ధి సంస్థలు మరియు న్యూయార్క్ రియల్ ఎస్టేట్ బోర్డు సభ్యులు ఈ స్థాయిలో "సబ్సిడీ" ఉన్న కార్యాలయ ప్రదేశం మార్కెట్‌లో అందుబాటులోకి రావడంపై, అనేక ఖాళీలు ఉన్నప్పుడు ప్రైవేట్ రంగంతో పోటీ పడటంపై ఆందోళన వ్యక్తం చేశారు. కొందరు "తప్పుడు సామాజిక ప్రాధాన్యత"గా వర్ణించిన ఈ ప్రాజెక్టును పోర్ట్ అథారిటీ నిజంగా చేపట్టాల్సి ఉందా అని ఇతరులు ప్రశ్నించారు.
వరల్డ్ ట్రేడ్ సెంటర్ నమూనా అందంపై కూడా అమెరికన్ ఇన్‌స్టిట్యూట్ ఆఫ్ ఆర్కిటెక్ట్స్ మరియు ఇతర సంఘాలు విమర్శలు వ్యక్తం చేశాయి. ది సిటీ ఇన్ హిస్టరీ మరియు పట్టణ ప్రణాళికపై ఇతర పుస్తకాలు రాసిన రచయిత లెవీస్ మమ్‌ఫోర్డ్ ఈ ప్రాజెక్టును విమర్శించారు, ఈ ప్రాజెక్టును మరియు ఇతర కొత్త ఆకాశహర్మాలను కేవలం గాజు మరియు లోహాలతో నింపిన పెట్టెలుగా ఆయన వర్ణించారు. 18 అంగుళాలు (46 సెంమీ) వెడల్పు మాత్రమే ఉన్న జంట టవర్‌ల యొక్క సన్నని కార్యాలయ కిటికీలను అనేక మంది విమర్శించారు, భవనం నుంచి బయటకు చూసేందుకు ఈ కిటికీలు ఇబ్బందికరంగా ఉండటం అనేక మంది విమర్శలకు కారణమైంది.
ట్రేడ్ సెంటర్ యొక్క సూపర్‍‌బ్లాక్ సాంప్రదాయిక, సాంద్రమైన పరిసరాల్లో ఉండటాన్ని కొందరు విమర్శకులు ఒక నిర్దాక్షిణ్యమైన వాతావరణంగా అభివర్ణించారు, మాన్‌హాట్టన్ యొక్క సంక్లిష్ట ట్రాఫిక్ వ్యవస్థకు ఇది అవాంతరం కలిగిస్తుందని అభిప్రాయపడ్డారు. ఉదాహరణకు, ది పెంటగాన్ ఆఫ్ పవర్ అనే పుస్తకంలో లెవీస్ మమ్‌ఫోర్డ్ దీనిని ఒక నిరుపయోగమైన భారీనిర్మాణానికి ఉదాహరణగా పేర్కొన్నారు, ప్రస్తుతం ప్రతి గొప్ప నగరం యొక్క జీవాన్ని హరిస్తున్న సాంకేతికత ప్రదర్శనగా అభివర్ణించారు.
అనేక సంవత్సరాలపాటు, గొప్ప ఆస్టిన్ జే. టుబిన్ ప్లాజాను తరచుగా భూస్థాయిలో తీవ్రమైన గాలులు చుట్టుముట్టేవి. 1999లో, వెలుపలి ప్లాజాను $12 మిలియన్‌ల వ్యయంతో నవీకరించారు, దీనిలో భాగంగా పాలరాతి ఉపరితలాన్ని బూడిద రంగు మరియు గులాబీ రంగు గ్రానైట్ రాళ్లతో మార్చారు, అంతేకాకుండా కొత్త బెంచీలు, మొక్కలు, కొత్త రెస్టారెంట్‌లు, ఆహార కేంద్రాలు, అవుట్‌డోర్ డైనింగ్ ప్రదేశాలను దీనిలో ఏర్పాటు చేశారు.


== సముదాయం ==


=== నార్త్ మరియు సౌత్ టవర్‌లు ===

1980వ దశకంలో ఏడో వరల్డ్ ట్రేడ్ సెంటర్ భవనం నిర్మాణంతో వరల్డ్ ట్రేడ్ సెంటర్ సముదాయంలో మొత్తం ఏడు భవనాలు ఏర్పడ్డాయి, అయితే వీటిలో బాగా ప్రసిద్ధి చెందినవి ప్రధాన జంట టవర్‌లు, ఇవి ఒక్కొక్కటి 110 అంతస్తులతో, 1,350 అడుగులు (410 మీ) ఎత్తు కలిగివున్నాయి, మొత్తం 16 acre (65,000 m2) ప్రదేశ భూభాగంలో సుమారుగా ఒక ఎకరా (43,560 చదరపు అడుగుల) విస్తీర్ణంలో ఉన్నాయి. 1973లో జరిగిన ఒక విలేకరుల సమావేశంలో, యమసాకిని రెండు 110 అంతస్తుల భవనాలు ఎందుకు? ఒకటే 220-అంతస్తుల భవనాన్ని ఎందుకు నిర్మించలేదు?" అని ప్రశ్నించారు. దీనికి ఆయనిచ్చిన సమాధానం: "నేను మానవ లక్షణాలను కోల్పోవాలనుకోలేదన్నారు".
1972లో పూర్తయినప్పుడు, మొదటి వరల్డ్ ట్రేడ్ సెంటర్ (నార్త్ టవర్) భవనం ప్రపంచంలో రెండేళ్లపాటు అత్యంత ఎత్తైన భవనంగా గుర్తించబడింది, దీనికి ముందు వరకు సుమారుగా 40 ఏళ్లపాటు ఎంపైర్ స్టేట్ భవనం ప్రపంచంలో అత్యంత ఎత్తైన భవనంగా ఉంది. 1,368 అడుగులు (417 మీ) ఎత్తున్న నార్త్ టవర్‌పై ఒక టెలీకమ్యూనికేషన్స్ యాంటెన్నా లేదా మాస్ట్ ఉంది, నార్త్ టవర్ పైభాగంలో 1978లో దీనిని ఏర్పాటు చేయడంతో, భవనం మొత్తం ఎత్తు 360 అడుగులు (110 మీ)కు చేరుకుంది. 360 అడుగులు (110 మీ)-ఎత్తున్న యాంటెన్నాతో, నార్త్ టవర్ ఎత్తు 1,728 అడుగులు (527 మీ)కు పెరిగింది. రెండో వరల్డ్ ట్రేడ్ సెంటర్ (సౌత్ టవర్) భవనం 1973లో నిర్మాణంలో పూర్తయినప్పుడు ప్రపంచంలో రెండో అతిపెద్ద భవనంగా గుర్తింపు పొందింది. సౌత్ టవర్ యొక్క పైభాగంలోని పరిశీలనా ప్రదేశం 1,377 అడుగులు (420 మీ) ఎత్తులో ఉంది, భవనం లోపల ఉన్న పరిశీలనా ప్రదేశం 1,310 అడుగులు (400 మీ) ఎత్తులో ఉంది. వరల్డ్ ట్రేడ్ సెంటర్ భవనాలు ప్రపంచంలో అత్యంత ఎత్తైన భవనాలుగా కొద్దికాలం మాత్రమే ఉన్నాయి: తరువాత 1973లో నిర్మాణం పూర్తయిన చికాగో సియర్స్ టవర్ 1,450 అడుగులు (440 మీ) ఎత్తు ఉంది.
110 అంతస్తుల్లో, ఎనిమిది అంతస్తులను సాంకేతిక సేవలకు కేటాయించారు, యాంత్రిక అంతస్తుల స్థాయి B5/B6 (అంతస్తులు 7/8, 41/42, 75/76, మరియు 108/109)లో ఈ సేవలు నిర్వహణకు ఏర్పాట్లు చేశారు, ఇవి నాలుగు రెండు-అంతస్తుల ప్రదేశాలు, ఈ అంతస్తులు భవనాన్ని సమానంగా విభజిస్తున్నాయి. మిగిలిన అన్ని అంతస్తులు కార్యాలయ ప్రదేశాలకు అందుబాటులో ఉంచారు. టవర్ యొక్క ప్రతి అంతస్తులో అద్దెకు ఇవ్వడం కోసం 40,000 square feet (3,700 m2) ప్రదేశం ఉంటుంది. ప్రతి టవర్‌లో 3.8 మిలియన్ చదరపు అడుగుల (350,000 మీ2) కార్యాలయం ప్రదేశం ఉంది. మొత్తం సముదాయంలోని ఏడు భవనాల్లో 11.2 మిలియన్ చదరపు అడుగుల (1.04 కిమీ²) ప్రదేశంలో అందుబాటులోకి వచ్చింది.

మొదట ఈ సముదాయాన్ని ప్రపంచ వ్యాపారంలో ప్రత్యక్షంగా పాలుపంచుకునే కంపెనీలు మరియు సంస్థలకు మాత్రమే ఇవ్వాలని భావించినప్పటికీ, అయితే ఇక్కడి భవనాలు ముందుగా ఊహించిన వినియోగదారులను ఆకర్షించడంలో విఫలమయ్యాయి. ప్రారంభ సంవత్సరాల్లో, న్యూయార్ రాష్ట్ర ప్రభుత్వంతోపాటు, వివిధ ప్రభుత్వ సంస్థలు వరల్డ్ ట్రేడ్ సెంటర్ యొక్క ప్రధాన అద్దెదారులుగా ఉన్నాయి. 1980వ దశకం వరకు నగరం తీవ్ర ప్రతికూలమైన ఆర్థిక స్థితి నుంచి బయటపడలేదు, దీని నుంచి బయటపడిన తరువాత అనేక ప్రైవేట్ కంపెనీలు-ఎక్కువగా వాల్ స్ట్రీట్‌తో అనుబంధం ఉన్న ఆర్థిక సంస్థలు-ఈ భవనాల్లో అద్దెదారులుగా మారాయి. 1990వ దశకంలో, సుమారుగా 500 కంపెనీలకు ఈ సముదాయంలో కార్యాలయాలు ఉన్నాయి, మోర్గాన్ స్టాన్లీ, ఏఆన్ కార్పొరేషన్, సాలమన్ బ్రదర్స్ మరియు పోర్ట్ అథారిటీ వంటి అనేక ఆర్థిక సంస్థలు దీనిలో కార్యాలయాలు ఏర్పాటు చేసుకున్నాయి. వరల్డ్ ట్రేడ్ సెంటర్ యొక్క బేస్‌మెంట్‌లో ది మాల్ ఆఫ్ ది వరల్డ్ ట్రేడ్ సెంటర్ మరియు ఒక PATH స్టేషను కలిసి ఉంటాయి. నార్త్ టవర్ భవనం కాంటోర్ ఫిట్జ్‌గెరాల్డ్ యొక్క కార్పొరేట్ ప్రధాన కార్యాలయంగా మారింది, అంతేకాకుండా పోర్ట్ అథారిటీ ఆఫ్ న్యూయార్క్ అండ్ న్యూజెర్సీ ప్రధాన కార్యాలయంగా కూడా ఉంది.
టవర్‌లకు విద్యుత్ సేవల కోసం కన్సాలిడేటెడ్ ఎడిసన్ (కాన్ఎడ్) ద్వారా 13,800 ఓల్ట్‌లను సరఫరా చేసేది. విద్యుత్ సరఫరాను మొదట వరల్డ్ ట్రేడ్ సెంటర్ ప్రాథమిక పంపిణీ కేంద్రానికి (PDC), అక్కడి నుంచి భవనం యొక్క మధ్య భాగం గుండా యాంత్రిక అంతస్తుల్లోని విద్యుత్ సబ్‌స్టేషను‌లకు పంపుతారు. సబ్‌స్టేషను‌లు 13,800 ప్రైమరీ ఓల్టేజ్‌ను 480/277 ఓల్ట్‌ల సెకండరీ పవర్‌గా మరియు 120/208 ఓల్ట్‌ల జనరల్ పవర్‌గా మరియు కాంతి సేవలకు అనుకూలంగా మారుస్తాయి. సముదాయంలో అత్యవసర జెనరేటర్‌లు కూడా ఉన్నాయి, ఇవి టవర్‌ల యొక్క ఉప భూగృహ స్థాయిల్లో మరియు ఐదో WTC భవనం యొక్క ఫైభాగంలో ఉన్నాయి.
మొదటి వరల్డ్ ట్రేడ్ సెంటర్ భవనం (నార్త్ టవర్) యొక్క 110వ అంతస్తులో రేడియో మరియు టెలివిజన్ సమాచార ప్రసార పరికరాలు అమర్చబడి ఉన్నాయి. మొదటి WTC భవనం ఫైభాగంలో 360 అడుగుల (సుమారుగా 10 మీటర్ల) ప్రధాన యాంటెన్నా మాస్ట్‌తోపాటు అనేక ప్రసార యాంటెన్నాలు ఉన్నాయి, DTVని ఏర్పాటు చేసేందుకు డైఎలక్ట్రిక్ ఇంక్ వీటిని 1999లో పునర్నిర్మించింది. మధ్య మాస్ట్ దాదాపుగా అన్ని NYC (న్యూయార్క్ నగరం) టెలివిజన్ ప్రసార కేంద్రాల (బ్రాడ్‌కాస్టర్‌లు) టెలివిజన్ సంకేతాలను గ్రహిస్తుంది: అవి WCBS-TV 2, WNBC-TV 4, WNYW 5, WABC-TV 7, WWOR-TV 9 Secaucus, WPIX 11, WNET 13 నెవార్క్, WPXN-TV 31 మరియు WNJU 47 లిండెన్ తదితరాలు. దీనిపై నాలుగు NYC FM ప్రసారాలు కూడా స్వీకరించబడతాయి: అవి WPAT-FM 93.1, WNYC 93.9, WKCR 89.9, మరియు WKTU 103.5. భవనం పైభాగంలోకి రాకపోకలను రెండో WTC భవనం B1 స్థాయిలో ఉన్న WTC ఆపరేషన్స్ కంట్రోల్ సెంటర్ (OCC) నియంత్రిస్తుంది.


=== టాప్ ఆఫ్ వరల్డ్ పరిశీలనా కేంద్రం ===

వరల్డ్ ట్రేడ్ సెంటర్‍లో ఎక్కువ భాగం ప్రదేశంలోకి ప్రజల సందర్శనకు అనుమతి లేనప్పటికీ, సౌత్ టవర్‌లో ఒక బహిరంగ పరిశీలనా ప్రదేశం ఉంది, దీనిని టాప్ ఆఫ్ ది వరల్డ్ ట్రేడ్ సెంర్ అబ్జర్వేటరీస్ అని పిలుస్తారు, ఇది 107వ అంతస్తులో ఉంది. పరిశీలనా కేంద్రాన్ని సందర్శించే సమయంలో, సందర్శకులు భద్రతాపరమైన తనిఖీ కేంద్రాల గుండా రావాలి, వీటిని 1993 వరల్డ్ ట్రేడ్ సెంటర్ బాంబు దాడి తరువాత ఏర్పాటు చేశారు, ఈ తనిఖీల తరువాత సందర్శకులను 1,310 అడుగులు (400 మీ) ఎత్తులో ఉన్న 107వ అంతస్తు ఇండోర్ అబ్జర్వేటరీలోకి అనుమతిస్తారు. పోర్ట్ అథారిటీ 1995లో అబ్జర్వేటరీని ఆధునికీకరించింది, తరువాత దీని నిర్వహణ బాధ్యతలను ఓగ్డెన్ ఎంటర్‌టైన్‌మెంట్‌‍కు అప్పగించింది. ఇక్కడి పరిశీలనా కేంద్రంలో ఉన్న ఆకర్షణల్లో నగరం చుట్టూ ఒక అనుకరణ హెలికాఫ్టర్ ప్రయాణం ముఖ్యమైనది. ఒక సబ్‌వే కారు నేపథ్యంతో ఫుడ్ కోర్టుకు రూపకల్పన చేశారు. వాతావరణం అనుకూలంగా ఉంటే, సందర్శకులు 107వ అంతస్తు నుంచి 1,377 అడుగులు (420 మీ) ఎత్తులో ఉన్న ఒక బాహ్య వీక్షణా వేదికపైకి రెండు చిన్న ఎస్కలేటర్ ప్రయాణాలను ఆస్వాదించవచ్చు. వాతావరణం నిర్మలంగా ఉన్న రోజున, సందర్శకులు ఏ దిశలోనైనా 50 మైళ్ళు (80 కిమీ) దూరం వరకు ప్రదేశాన్ని చూడవచ్చు. భవనం యొక్క పైభాగంలో ఒక ఆత్మహత్యా-నిరోధక కంచెను ఏర్పాటు చేశారు, వీక్షణా వేదిక దీనికి వెనుకవైపు పైకి ఉంటుంది, దీనిపైకి ఒక సాధారణ మెట్ల వరుస ఉంటుంది, తద్వారా వీక్షణకు ఎటువంటి అడ్డంకి లేకుండా చేశారు, ఎంపైర్ స్టేట్ భవనం పరిశీలనా కేంద్రానికి ఇది భిన్నంగా ఉంటుంది.


=== విండోస్ ఆన్ ది వరల్డ్ రెస్టారెంట్ ===

నార్త్ టవర్‌లోని 106 మరియు 107వ అంతస్తుల్లో ఒక రెస్టారెంట్ ఉంది, దీనిని విండోస్ ఆన్ ది వరల్డ్ అని పిలుస్తారు, దీనిని ఏప్రిల్ 1976లో ప్రారంభించారు. ఈ రెస్టారెంట్‌ను జోయె బౌమ్ $17 మిలియన్ డాలర్లకుపైగా వ్యయంతో అభివృద్ధి చేశారు. ప్రధాన రెస్టారెంట్‌తోపాటు, నార్త్ టవర్‌పై రెండు ఆఫ్‌షూట్‌లు కూడా ఉన్నాయి: అవి "హార్స్ డి'ఓయువ్రెరీ" (ఇది పగటి పూట డానిష్ స్మోర్గాస్‌బోర్డ్ మరియు సాయంత్రం సుషీ అందిస్తుంది) మరియు "సెల్లార్ ఇన్ ది స్కై" (ఇది ఒక చిన్న వైన్ బార్). విండోస్ ఆన్ ది వరల్డ్‌లో కెవిన్ జ్రాలీ నడిపే ఒక వైన్ స్కూల్ కూడా ఉంది. విండోస్ ఆన్ ది వరల్డ్‌ను 1993 వరల్డ్ ట్రేడ్ సెంటర్ బాంబుదాడి తరువాత మూసివేశారు. 1996లో తిరిగి ప్రారంభించిన తరువాత, హార్స్ డి'ఓయువ్రెరీ మరియు సెల్లార్ ఇన్ ది స్కై స్థానంలో "గ్రేటెస్ట్ బార్ ఆన్ ది ఎర్త్" మరియు "వైల్డ్ బ్లూ"లను ప్రారంభించారు. 2000లో, ఇది ఏడాది పూర్తిగా పనిచేసింది, విండోస్ ఆన్ ది వరల్డ్ ఈ ఏడాది $37 మిలియన్‌ల ఆదాయాన్ని ప్రకటించింది, తద్వారా ఇది అమెరికా సంయుక్త రాష్ట్రాల్లో అత్యధిక ఆదాయాన్ని ఆర్జించే రెస్టారెంట్‌గా గుర్తింపు పొందింది.


=== ఇతర భవనాలు ===
16 acre (65,000 m2) బ్లాక్ చుట్టూ ఐదు చిన్న భవనాలు ఉన్నాయి. ఒకటి 22-అంతస్తుల హోటల్, దీనిని విస్టా హోటల్ అనే పేరుతో 1981లో ప్రారంభించారు, 1995లో ఇది ప్రదేశం యొక్క నైరుతీ మూలన ఉన్న మారియట్ వరల్డ్ ట్రేడ్ సెంటర్ (మూడో WTC)గా మారింది. మూడు తక్కువ ఎత్తున్న భవనాలు (4 WTC, 5 WTC, మరియు 6 WTC భవనాలు) కూడా టవర్‌ల కోసం ఉపయోగించిన ఖాళీ గొట్టం (హాలో ట్యూబ్) నమూనాతోనే నిర్మించబడ్డాయి, ఇవి ప్లాజా చుట్టూ ఉంటాయి. వాయువ్య మూలన ఉన్న ఆరో వరల్డ్ ట్రేడ్ సెంటర్ భవనంలో అమెరికా సంయుక్త రాష్ట్రాల కస్టమ్స్ విభాగం మరియు U.S. కమ్మొడిటీస్ ఎక్స్ఛేంజ్ కార్యాలయాలు ఉన్నాయి. ఐదో వరల్డ్ ట్రేడ్ సెంటర్ భవనం PATH స్టేషను‌పైన ఈశాన్య మూలన ఉంది, నాలుగో వరల్డ్ ట్రేడ్ సెంటర్ భవనం ఆగ్నేయ మూలన ఉంది. 1987లో, బ్లాకుకు ఉత్తరాన ఏడో WTC భవనంగా పిలిచే 47 అంతస్తుల కార్యాలయ భవనాన్ని నిర్మించారు. వరల్డ్ ట్రేడ్ సెంటర్ సముదాయం కింద ఒక భూగర్భ షాపింగ్ మాల్ ఉంది, ఇది వివిధ ప్రజా రవాణా వ్యవస్థలతో కలపబడుతుంది, న్యూయార్క్ సిటీ సబ్‌వే వ్యవస్థ మరియు మాన్‌హాట్టన్‌ను జెర్సీ సిటీ, హోబోకెన్ మరియు నెవార్క్ నగరాలతో కలిపే పోర్ట్ అథాటరిటీ యొక్క PATH రైళ్లు ఇక్కడి నుంచి ప్రయాణిక రవాణా సేవలు అందిస్తున్నాయి.
ప్రపంచంలో అతిపెద్ద బంగారు నిక్షేపాల్లో ఒకటి వరల్డ్ ట్రేడ్ సెంటర్ అడుగున ఉంది, పలు వాణిజ్య బ్యాంకుల సంఘం ఈ నిక్షేపాన్ని నిర్వహిస్తుంది. 1993నాటి బాంబు ఖజానా ఉన్న ప్రదేశానికి సమీపంలోనే పేలింది. సెప్టెంబరు 11 దాడుల జరిగిన ఏడు వారాల తరువాత $230 మిలియన్‌ల విలువైన విలువైన లోహాలను 4వ WTC భవనం భూగర్భం నుంచి బయటకు తీశారు, దీనిలో 3800 100-ట్రాయ్-ఔన్స్ నమోదిత బంగారు కడ్డీలు మరియు 30,000 1,000-ఔన్స్ వెండి కడ్డీలు ఉన్నాయి.


== జీవితం మరియు కార్యక్రమాలు ==
సాధారణంగా వారంలో పని జరిగే రోజుల్లో ప్రతిరోజూ 50,000 మంది పౌరులు ఈ టవర్‌లలో పనిచేస్తారు మరో 200,000 మంది సందర్శకులుగా ఈ సముదాయానికి వచ్చి వెళుతుంటారు. ఈ సమూదాయం చాలా పెద్దది కావడంతో, దీనికి ఒక జిప్ కోడ్ కూడా ఉంది: అది 10048. సౌత్ టవర్ పైభాగంలో ఉన్న పరిశీలనా కేంద్రం మరియు నార్త్ టవర్‌పై ఉన్న విండోస్ ఆన్ ది వరల్డ్ రెస్టారెంట్ నగరం యొక్క విస్తృత వీక్షణకు వీలు కల్పించేవి. జంట టవర్‌లు ప్రపంచవ్యాప్త ప్రసిద్ధి చెందాయి, అనేక చలనచిత్రాలు మరియు టెలివిజన్ కార్యక్రమాలతోపాటు, పోస్ట్‌కార్డులు మరియు ఇతర వ్యాపార వస్తువులపై కనిపించాయి, ఎంపైర్ స్టేట్ బిల్డింగ్, క్రిస్లెర్ బిల్డింగ్ మరియు లిబర్టీ విగ్రహంతోపాటు వీటిని కూడా న్యూయార్క్ ప్రసిద్ధ ప్రదేశాలుగా గుర్తించారు.
ఫ్రెంచ్ హై వైర్ ఆక్రోబాటిక్ ప్రదర్శనకారుడు (రెండు ఎత్తైన ప్రదేశాల మధ్య కట్టిన తీగపై నడిచేవాడు) ఫిలిప్ పెటిట్ 1974లో గట్టిగా కట్టిన తీగపై ఈ రెండు టవర్‌ల మధ్య నడిచాడు, దీనిని మ్యాన్ ఆఫ్ వైర్ అనే లఘుచిత్రంలో చూడవచ్చు. బ్లూక్లిన్ బొమ్మల తయారీదారు జార్జి విల్లిగ్ 1977లో సౌత్ టవర్‌ను అధిరోహించారు.
1983లో, మెమోరియల్ డే రోజున, ఎత్తైన ప్రదేశాల్లో అగ్నిమాపక చర్యలు మరియు రక్షణ చర్యల నిపుణుడు డాన్ గుడ్‌విన్ విజయవంతంగా WTC నార్త్ టవర్‌ను బయటివైపు నుంచి ఎక్కాడు. ఆకాశహర్మాల్లో పై అంతస్తుల్లో చిక్కుకపోయిన పౌరులను కాపాడటంలో అసమర్థతను అధిగమించే ప్రయత్నంగా ఆయన సాహసం గుర్తింపు పొందింది.
1995 PCA వరల్డ్ చెస్ ఛాంపియన్‌షిప్ సౌత్ టవర్ 107వ అంతస్తులో జరిగింది.
జనవరి 1998లో, వరల్డ్ ట్రేడ్ సెంటర్‌లోకి నిర్వహణా ప్రవేశం పొందిన మాఫియా సభ్యుడు రాల్ఫ్ గురినో ముగ్గురు సహచరులతో కలిసి ఒక దోపిడీ చేశాడు, వీరు వరల్డ్ ట్రేడ్ సెంటర్‌లోని 11వ అంతస్తుకు ఒక బ్రింగ్స్ వ్యాను నుంచి తీసుకెళుతున్న $2 మిలియన్‌ల నగదును దోపిడీ చేశారు.


=== ఫిబ్రవరి 13, 1975 అగ్ని ప్రమాదం ===
ఫిబ్రవరి 13, 1975న, నార్త్ టవర్ యొక్క్ 11వ అంతస్తులో తీవ్రమైన (త్రీ-అలారమ్) అగ్నిప్రమాదం సంభవించింది. భవనం మధ్యభాగంలోని ఒక యుటిలిటీ షాప్ట్‌లో అంతస్తుల మధ్య ఏర్పాటు చేసిన టెలిఫోన్ తీగలు అంటుకోవడం ద్వారా, మంటలు 9వ మరియు 14వ అంతస్తులకు వ్యాపించాయి. విస్తరించిన ప్రదేశాల్లో మంటల్లో వెంటనే ఆర్పివేసినప్పటికీ, ప్రమాదానికి కారణమైన ప్రదేశంలో మంటలను ఆర్పివేసేందుకు కొన్ని గంటల సమయం పట్టింది. దీని కారణంగా ఎక్కువ భాగం నష్టం 11వ అంతస్తులోనే జరిగింది, కాగితాలు, కార్యాలయ యంత్రాలకు ఉపయోగించే మధ్యం-ఆధారిత ద్రవాలు మరియు ఇతర కార్యాలయ ఉపకరణాలు మంటలకు ఆజ్యం పోశాయి. అగ్నినిరోధకత పూత మంటలకు ఉక్కు కరిగిపోకుండా నిరోధించింది, దీనితో టవర్‌కు ఎటువంటి నిర్మాణపరమైన నష్టం జరగలేదు. అగ్నిప్రమాదం వలన జరిగిన నష్టం కాకుండా, పై అంతస్తుల్లో మంటలు ఆర్పేందుకు నీటిని ఉపయోగించడంతో కింద ఉన్న కొన్ని అంతస్తులకు నీటి ద్వారా నష్టం జరిగింది. ఆ సమయంలో, వరల్డ్ ట్రేడ్ సెంటర్‌లలో స్ప్రింక్లర్ వ్యవస్థలు లేవు.


=== ఫిబ్రవరి 26, 1993 బాంబు దాడి ===

ఫిబ్రవరి 26, 1993న, మధ్యాహ్నం 12:17 గంటలకు, రామ్‌జీ యూసఫ్ అనే తీవ్రవాది 1,500 pound (680 కి.g) పేలుడు పదార్థాలతో నింపిన ఒక రైడర్ ట్రక్కును నార్త్ టవర్ భూగర్భ గ్యారేజ్‌లో పేల్చాడు. ఈ పేలుడు కారణంగా ఐదు ఉపస్థాయిల గుండా 100 అడుగుల (30 మీటర్లు) రంధ్రం ఏర్పడింది, B1 మరియు B2 స్థాయిల్లో తీవ్ర నష్టం జరిగ్గా, B3 స్థాయిలో కూడా గణనీయమైన నిర్మాణసంబంధ నష్టం జరిగింది. ఈ బాంబు పేలుడులో ఆరుగురు పౌరులు మృతి చెందగా, 110 అంతస్తుల ఈ భవనంలోని 50,000 మంది పనివారు మరియు సందర్శకులు ఊపరాడక ఉక్కిరిబిక్కరి అయ్యారు. నార్త్ టవర్ లోపల ఉన్న అనేక మంది చీకటిగా ఉన్న మెట్లపై కిందకు వచ్చారు, ఈ మార్గంలో ఎటువంటి అత్యవసర లైట్లు లేవు. దీంతో కొందరు సురక్షితమైన ప్రదేశానికి చేరుకోవడానికి రెండు గంటల సమయం పట్టింది.

యూసఫ్ ఈ బాంబు దాడి తరువాత పాకిస్థాన్ పరారయ్యాడు, అతడిని ఇస్లామాబాద్‌లో 1995లో అరెస్టు చేశారు, విచారణ కోసం అతడిని తిరిగి అమెరికా సంయుక్త రాష్ట్రాలకు తీసుకొచ్చారు. షేక్ ఒమర్ అబ్దుల్ రెహమాన్‌కు బాంబు దాడి మరియు ఇతర కుట్రల్లో ప్రమేయం ఉన్నట్లు 1996లో న్యాయస్థానం దోషిగా నిర్ధారించింది. బాంబు దాడి చేసినందుకు యూసఫ్ మరియు ఐయాద్ ఇస్మాయిల్‌లకు నవంబరు 1997లో శిక్ష ఖరారు చేశారు. 1993నాటి బాంబు దాడికి సంబంధించి మరో నలుగురు వ్యక్తులను మే 1994లో దోషులుగా పరిగణించారు. దీనికి సంబంధించిన విచారణ జరిపిన న్యాయమూర్తి వెల్లడించిన తీర్పు ప్రకారం, నార్త్ టవర్‌ను అస్థిరపరచి, దానిని సౌత్ టవర్‌పై కూలిపోయాలా చేసి రెండు కట్టడాలను పడగొట్టాలని ఈ దాడి వెనుక ప్రధాన కుట్రదారుడి లక్ష్యంగా ఉన్నట్లు తెలియజేశారు.
బాంబు దాడి తరువాత, దెబ్బతిన్న అంతస్తులను స్తంబాలకు నిర్మాణ మద్దతును పునరుద్ధరించేందుకు మరమత్తు చేయాల్సి వచ్చింది. బాంబు దాడి తరువాత మరియు అవతలివైపు హడ్సన్ నది నీటి నుంచి ఒత్తిడికి వ్యతిరేకంగా బాహ్య మద్దతు ఇచ్చే అంతస్తు స్లాబ్‌లకు జరిగిన నష్టం కారణంగా స్లుర్రీ గోడ అపాయకరమైన స్థితికి చేరుకుంది. వరల్డ్ ట్రేడ్ సెంటర్ సముదాయం మొత్తానికి ఎయిర్ కండీషనింగ్ అందించే, ఉపస్థాయి B5లో ఉన్న శీతలీకరణ ప్లాంట్ తీవ్రంగా దెబ్బతింది. బాంబు దాడి తరువాత, పోర్ట్ అథారిటీ మెట్లపై ఫోటోల్యుమినిసెంట్ గుర్తులను అమర్చింది. మొత్తం సముదాయానికి అగ్నిప్రమాద అప్రమత్త వ్యవస్థను పూర్తిగా తిరిగి ఏర్పాటు చేయాల్సి వచ్చింది, అసలు వ్యవస్థలో కీలకమైన వైర్లు మరియు సంకేత వ్యవస్థ పూర్తిగా ధ్వంసం కావడంతో ఈ పరిస్థితి ఎదురైంది. టవర్‌పై జరిగిన బాంబు దాడిలో మరణించిన బాధితులకు స్మారకచిహ్నంగా ఒక రిఫ్లెక్టింగ్ పూల్ ఏర్పాటు చేశారు, పేలుడులో ప్రాణాలు కోల్పోయినవారి పేర్లను దీనిపై చూడవచ్చు. అయితే సెప్టెంబరు 11 దాడుల తరువాత ఈ స్మారకచిహ్నం ధ్వంసమైంది. కొత్త వరల్డ్ ట్రేడ్ సెంటర్ ప్రదేశంలో 9/11 దాడుల మృతులతోపాటు, 1993 బాంబు దాడి మృతుల సంస్మరణార్థం ఒక కొత్త స్మారక కట్టడం నిర్మిస్తున్నారు.


=== అద్దె ===
1998లో పోర్ట్ అథారిటీ వరల్డ్ ట్రేడ్ సెంటర్‌ను ప్రైవేటీకరించేందుకు ప్రణాళికలను ఆమోదించింది. 2001లో, పోర్ట్ అథారిటీ ఒక ప్రైవేట్ సంస్థకు వరల్డ్ ట్రేడ్ సెంటర్‌ను అద్దెకు ఇవ్వడానికి నిర్ణయించింది. బ్రూక్‌ఫీల్డ్ ప్రాపర్టీస్ కార్పొరేషన్ మరియు బోస్టన్ ప్రాపర్టీస్ భాగస్వామ్య సంస్థ వోర్నాడో రియాల్టీ ట్రస్ట్ నుంచి మరియు సిల్వర్‌స్టెయిన్ ప్రాపర్టీస్ మరియు ది వెస్ట్‌ఫీల్డ్ గ్రూప్ సంయుక్తంగా దీని కోసం బిడ్‌లు దాఖలు అయ్యాయి. వరల్డ్ ట్రేడ్ సెంటర్‌ను ప్రైవేటీకరించడం ద్వారా, దీనిని నగరం యొక్క పన్ను జాబితాలోకి చేర్చడం జరుగుతుంది మరియు అంతేకాకుండా పోర్ట్ అథారిటీ యొక్క ఇతర ప్రాజెక్టులకు నిధులు సమకూరుతాయి. ఫిబ్రవరి 15, 2001న పోర్ట్ అథారిటీ వరల్డ్ ట్రేడ్ సెంటర్‌ను అద్దెకు తీసుకునేందుకు దాఖలు చేసిన బిడ్‌లలో వోర్నాడో రియాల్టీ ట్రస్ట్ విజయం సాధించిందని ప్రకటించింది, 99 ఏళ్ల ఒప్పందానికి $3.25 బిలియన్‌ల డబ్బు చెల్లించేందుకు వోర్నాడో ముందుకొచ్చింది. సిల్వర్‌స్టెయిన్ $3.22 బిలియన్‌ల బిడ్ దాఖలు చేసినప్పటికీ, ఈ పోటీలో వోర్నాడో ప్రత్యర్థి కంటే $600 మిలియన్‌లు అధికంగా చెల్లించే బిడ్‌ను దాఖలు చేసింది. అయితే, వోర్నాడో చివరి నిమిషంలో ఒప్పందంలో మార్పుల కోసం ప్రయత్నించింది, 39 ఏళ్లపాటు మాత్రమే అద్దెకు తీసుకునేలా ఒప్పందంలో మార్పులకు వోర్నాడో ప్రతిపాదించినప్పటికీ పోర్ట్ అథారిటీ దానిపై తిరిగి చర్చలకు అంగీకరించలేదు. దీంతో వోర్నాడో తరువాత ఈ పోటీ నుంచి తప్పుకుంది, ఆపై వరల్డ్ ట్రేడ్ సెంటర్‌ను ఏప్రిల్ 29, 2001న అద్దెకు తీసుకునేందుకు సిల్వెర్‌స్టెయిన్ యొక్క బిడ్ ఆమోదించబడింది, జులై 24, 2001న ఈ ప్రక్రియ ముగిసింది.


== విధ్వంసం ==

సెప్టెంబరు 11, 2001న తీవ్రవాదులు అమెరికన్ ఎయిర్‌లైన్స్ విమానం 11ను హైజాక్ చేసి, నార్త్ టవర్‌ను ఉత్తరంవైపు 08:46 గంటల సమయంలో ఢీకొట్టారు, 93 మరియు 99 అంతస్తుల మధ్య ఈ భవనాన్ని ఈ విమానం ఢీకొట్టింది. పదిహేడు నిమిషాల తరువాత, రెండో తీవ్రవాదుల బృందం ఇదే విధంగా యునైటెడ్ ఎయిర్‌లైన్స్ విమానం 175ను హైజాక్ చేసి సౌత్ టవర్‌ను ఢీకొట్టింది, భవనాన్ని 77 మరియు 85వ అంతస్తుల మధ్య ఈ విమానం ఢీకొట్టింది. విమానం 11 ద్వారా నార్త్ టవర్‌కు జరిగిన నష్టం ఫలితంగా, విమానం ఢీకొట్టిన ప్రదేశానికి ఎగువ అంతస్తుల్లో ఉన్న 1,344 మంది పౌరులను కాపాడేందుకు ఎటువంటి ఆస్కారం లేకుండా పోయింది. విమానం 175 వలన దీనికి ముందు ఢీకొట్టిన విమానం 11 కంటే నష్టం ఎక్కువగా జరిగింది, ఒక్క మెట్ల వరుస మాత్రమే దెబ్బతినలేదు; అయితే కొద్ది మంది మాత్రమే టవర్ కూలిపోవడానికి ముందు ఈ మెట్ల వరుసపై నుంచి కిందకు రాగలిగారు. విమానం ఢీకొట్టిన సౌత్ టవర్ అంతస్తులు దిగువన ఉన్నప్పటికీ, కొద్ది సంఖ్యలో, 700 కంటే తక్కువ మంది మాత్రమే తక్షణం లేదా ఘటనలో చిక్కుకొని మరణించారు. ఉదయం 9.59 గంటలకు మంటలు కారణంగా సౌత్ టవర్ కూలిపోయింది, విమానం పేలడంతో అప్పటికే బలహీనపడిన ఉక్కు నిర్మాణ భాగాలు విఫలం కావడంతో ఈ భవనం కూలిపోయింది. నార్త్ టవర్ ఉదయం 10.28 గంటలకు కూలిపోయింది, దాదాపుగా 102 నిమిషాలపాటు దగ్ధమైన తరువాత ఇది కూలిపోయింది.
సెప్టెంబరు 11, 2001న సాయంత్రం 5.20 గంటలకు ఏడో WTC భవనం పడిపోవడం మొదలైంది, మొదట తూర్పున ఉన్న పెంట్‌హౌస్ విరిగిపడటంతో మొదలై సాయంత్రం 5.21 గంటలకు భవనం పూర్తిగా నేలకొరిగింది, అనియంత్రిత మంటలు నిర్మాణం విఫలమయ్యేందుకు కారణమవడంతో ఇది కూలింది. మారియట్ హోటల్ ఉన్న మూడో WTC భవనం రెండు టవర్‌లు కూలిపోవడంతో ధ్వంసమైంది. WTC సముదాయంలో మిగిలిన మూడు భవనాలు శిధిలావశేషాలు కారణంగా జరిగిన తీవ్ర నష్టం నుంచి తట్టుకున్నాయి, అయితే చివరకు వీటిని కూడా కూల్చివేశారు. వరల్డ్ ట్రేడ్ సెంటర్ సముదాయం నుంచి లిబర్టీ వీధిపై ఉన్న డచ్ బ్యాంక్ భవనంలో నివాసయోగ్యంకాని ప్రమాదకర పరిస్థితులు ఉన్నాయని తేలడంతో దానిని నిషేధించారు; దీనిలో వినిర్మాణం జరుగుతుంది. 30 వెస్ట్ బ్రాండ్‌వే వద్ద ఉన్న బారోగ్ ఆఫ్ మాన్‌హాట్టన్ కమ్యూనిటీ కాలేజ్ యొక్క ఫిటెర్‌మాన్ హాలును కూడా దాడుల కారణంగా తీవ్ర నష్టం జరగడంతో ఉపయోగించరాదని ఆదేశించారు, దీని వినిర్మాణం పరిశీలనలో ఉంది.

దాడుల తరువాత, మీడియా కథనాలు వేలాది మంది పౌరులు మరణించారని వెలువడ్డాయి, ఏ రోజు చూసిన జంట భవనాల్లో 50,000 మందికిపైగా పౌరులు ఉంటుండటం ఈ కథనాలకు బలం చేకూర్చింది. అయితే చివరకు 2,752 మంది మాత్రమే 9/11 దాడుల్లో మరణించినట్లు అధికారిక వర్గాలు ధ్రువీకరించాయి, ఫెలిసియా డున్-జోన్స్ మరణ ధ్రువీకరణను కూడా చేర్చిన తరువాత మృతుల సంఖ్య 2752కు చేరుకుంది, మే 2007లో దాడుల మృతుల్లో జోన్స్‌ను కూడా చేర్చారు: వరల్డ్ ట్రేడ్ సెంటర్ కూలిపోతున్న సమయంలో చెలరేగిన దుమ్ము కారణంగా ఏర్పడిన శ్వాసకోశ అనారోగ్యంతో డున్-జోన్స్ ఐదు నెలల తరువాత మరణించారు. నగర వైద్య పరిశోధక కార్యాలయం మరో ఇద్దరు మృతులను కూడా మొత్తం మృతుల సంఖ్యకు చేర్చింది: దాడులు జరిగిన రోజు చివరిసారి కనిపించిన డాక్టర్ స్నేహా అన్నే ఫిలిప్, దాడుల సందర్భంగా భవనాలు కూలిపోయినప్పుడు చెలరేగిన దుమ్ము ఫలితంగా లింఫోమా బారినపడి 2008లో మరణించిన లియోన్ హేవార్డ్‌లను మృతుల సంఖ్యకు చేర్చారు. వరల్డ్ ట్రేడ్ సెంటర్ 101-105 మధ్య అంతస్తుల్లో కార్యాలయం ఉన్న పెట్టుబడి బ్యాంకు కాంటోర్ ఫిట్జ్‌గెరాల్డ్ ఎల్.పి. 658 మంది ఉద్యోగులను కోల్పోయింది, ఈ దారుణ సంఘటనలో మిగిలిన అన్ని కంపెనీల కంటే ఈ సంస్థే అత్యధిక సంఖ్యలో ఉద్యోగులను కోల్పోయింది, ఇదిలా ఉంటే కాంటర్ ఫిట్జ్‌గెరాల్డ్ కంపెనీ కింద 93–101 మధ్య అంతస్తుల్లో (విమానం 11 ఢీకొట్టిన అంతస్తులు) కార్యాలయం ఉన్న మార్ష్ & మెక్‌లెనాన్ కంపెనీలు 295 మంది ఉద్యోగులను కోల్పోయాయి, ఏయాన్ కార్పొరేషన్ కూడా ఈ దాడుల్లో 175 మంది ఉద్యోగులను కోల్పోయింది. న్యూయార్క్ నగర అగ్నిమాపక విభాగం కూడా 343 మంది సిబ్బందిని కోల్పోయింది, పోర్ట్ అథారిటీకి చెందిన 84 మంది ఉద్యోగులు కూడా దాడుల్లో ప్రాణాలు కోల్పోయారు, వీరిలో 37 మంది పోర్ట్ అథారిటీ పోలీసు విభాగానికి చెందిన సిబ్బంది ఉన్నారు, న్యూయార్క్ సిటీ పోలీస్ విభాగానికి చెందిన 23 మంది అధికారులు కూడా దాడుల్లో మరణించారు. భవనాలు కూలిపోతున్నప్పుడు వాటిలో చిక్కుకొని ఉన్న పౌరుల్లో 20 మందిని మాత్రమే సురక్షితంగా రక్షించగలిగారు.


== పునర్నిర్మాణం ==

మూస:New World Trade Center వరల్డ్ ట్రేడ్ సెంటర్ సముదాయ ప్రదేశంలో శిథిలాల తొలగింపు మరియు పునరుద్ధరణ ప్రక్రియ ప్రతి రోజూ 24 గంటలపాటు సాగింది, ప్రదేశాన్ని పూర్తిగా పునరుద్ధరించడానికి ఎనిమిది నెలల సమయం పట్టింది. వరల్డ్ ట్రేడ్ సెంటర్ ప్రదేశంలోని శిథిలాలను స్టాటెన్ ద్వీపంలోని ఫ్రెష్ కిల్స్‌కు తరలించారు. మే 30, 2002న, శిథిలాల తొలగింపు ప్రక్రియను పూర్తి చేసిన సందర్భాన్ని పురస్కరించుకొని ఒక అధికారిక కార్యక్రమాన్ని నిర్వహించారు. 2002లో, కొత్త 7 WTC భవనాల సముదాయాన్ని నిర్మించేందుకు పునాదుల త్రవ్వకం ప్రారంభించారు, ప్రధాన వరల్డ్ ట్రేడ్ సెంటర్ ప్రదేశానికి ఉత్తరాన ఈ త్రవ్వకం చేపట్టారు. ప్రదేశ ప్రధాన ప్రణాళికలో భాగం కాకపోవడంతో, లారీ సిల్వెర్‌స్టెయిన్ 