ઢાંચો:Infobox skyscraper
વર્લ્ડ ટ્રેડ સેન્ટર કે ડબલ્યુટીસી (WTC) ન્યૂ યોર્ક સિટીના લોઅર મેનહટનમાં આવેલું સાત ઇમારતોનું સંકુલ હતું, જેનો 11 સપ્ટેમ્બર 2001ના ત્રાસવાદી હુમલામાં નાશ થયો હતો. આ સ્થળ પર હાલમાં નવી છ ગગનચુંબી ઇમારતો અને હુમલામાં માર્યા ગયેલા લોકોનું એક સ્મારક બનાવવામાં આવી રહ્યું છે.
મૂળ વર્લ્ડ ટ્રેડ સેન્ટરની ડિઝાઇન 1960ના દાયકાની શરુઆતમાં મિનોરુ યામસાકીએ તૈયાર કરી હતી, જેમાં 110 માળના આ ટ્વીન ટાવર્સ માટે ટ્યુબ ફ્રેમના માળખા આધારિત ડિઝાઇનનો ઉપયોગ થયો હતો. આ પ્રોજેક્ટ માટેની મંજૂરી મેળવવા માટે ન્યૂ યોર્ક અને ન્યૂ જર્સીની પોર્ટ ઓથોરિટી હડસન એન્ડ મેનહટન રેલરોડને હસ્તગત કરવા સંમત થઈ હતી, જે બાદમાં પોર્ટ ઓથોરિટી ટ્રાન્સ-હડસન (પીએટીએચ (PATH)) બની હતી. વર્લ્ડ ટ્રેડ સેન્ટરનો શિલાન્યાસ August 5, 1966ના રોજ કરવામાં આવ્યો હતો. નોર્થ ટાવર (1) December 1970માં પૂરો કરાયો હતો અને સાઉથ ટાવર (2)નું નિર્માણ July 1971માં પુરું થયું હતું. બાંધકામ પ્રોજેક્ટમાં મોટાપાયે ખોદકામ કરવામાં આવ્યું હતું અને આ માટીનો ઉપયોગ લોઅર મેનહટનની પશ્ચિમ દિશામાં બેટરી પાર્ક સિટી બનાવવા માટે કરવામાં આવ્યો હતો.
આ સંકુલ ન્યૂ યોર્ક સિટીના મુખ્ય ફાઇનાન્શિયલ વિસ્તારના મધ્યમાં આવેલું હતું અને તેમાં 13.4 મિલિયન ચોરસફૂટ (1.24 મિલિયન મીટર2) ઓફિસ સ્પેસ હતી. વિન્ડોઝ ઓન ધ વર્લ્ડ રેસ્ટોરાં 1 વર્લ્ડ ટ્રેડ સેન્ટર (નોર્થ ટાવર)ના 106માં અને 107માં માળે આવેલી હતી, જયારે ટોપ ઓફ ધ વર્લ્ડ ઓબ્ઝર્વેશન ડેક 2 વર્લ્ડ ટ્રેડ સેન્ટર (સાઉથ ટાવર)ના 107માં માળે આવેલી હતી. વર્લ્ડ ટ્રેડ સેન્ટરની બીજી ઇમારતોમાં મેરિયોટ વર્લ્ડ ટ્રેડ સેન્ટર, 4 વર્લ્ડ ટ્રેડ સેન્ટર, 5 વર્લ્ડ ટ્રેડ સેન્ટર, 6 વર્લ્ડ ટ્રેડ સેન્ટર કે જેમાં અમેરિકાના કસ્ટમ વિભાગની ઓફિસો હતી, તેનો સમાવેશ થતો હતો. આ તમામ ઇમારતોનું 1975 અને 1981ની વચ્ચે નિર્માણ કરવામાં આવ્યું હતું. અંતિમ નિર્માણ પામેલી ઇમારતમાં 7 વર્લ્ડ ટ્રેડ સેન્ટરનો સમાવેશ થતો હતો, તેનું 1985માં નિર્માણ કરાયું હતું. વર્લ્ડ ટ્રેડ સેન્ટરમાં February 13, 1975માં આગ લાગી હતી અને February 26, 1993માં બોંબમારો થયો હતો. 1998માં પોર્ટ ઓથોરિટીએ વર્લ્ડ ટ્રેડ સેન્ટરનું ખાનગીકરણ કરવાનો નિર્ણય કર્યો હતો અને આ ઇમારતોને સંચાલન માટે ખાનગી કંપનીઓને ભાડાપટ્ટે આપવામાં આવી હતી અને July 2001માં સિલ્વરસ્ટેન પ્રોપર્ટીઝને ભાડે આપવામાં આવી હતી.
11 સપ્ટેમ્બર 2001ની સવારે અલ-કાયદાના ત્રાસવાદીઓએ હુમલો કર્યો હતો. અપહરણકર્તાઓએ એક સંકલિત ત્રાસવાદી હુમલામાં 767 જેટ્સ પ્રકારના બે વિમાનોને આ સંકુલના બંને ટાવર સાથે અથડાવ્યા હતા. 56 મિનિટની આગ પછી સાઉથ ટાવર (2) તુટી પડ્યો હતો અને તેના અડધા કલાક પછી નોર્થ ટાવર (1) ધરાશાયી બન્યો હતો. વર્લ્ડ ટ્રેડ સેન્ટર પરના આ હુમલામાં 2,752 લોકોના મોત થયા હતા. 7 વર્લ્ડ ટ્રેડ સેન્ટરની ઇમારત આ જ દિવસે પછી તુટી પડી હતી અને બીજા ઇમારતો તૂટી પડી ન હતી, પરંતુ તેમાં સમારકામ થઈ શકે તેટલું નુકસાન થયું હતું અને તેથી તેને તોડી પાડવામાં આવી હતી. વર્લ્ડ ટ્રેડ સેન્ટરના સ્થળ પર કાટમાળને દૂર કરવાની કામગીરીમાં આઠ મહિનાનો સમય લાગ્યો હતો. આ સ્થળ પરની પ્રથમ નવી ઇમારત 7 વર્લ્ડ ટ્રેડ સેન્ટર છે. જેને May 2006માં ખુલ્લી મૂકવામાં આવી હતી. પુનઃનિર્માણ પ્રક્રિયાની દેખરેખ રાખવા November 2001માં સ્થાપવામાં આવેલી લોઅર મેનહટન ડેવલપમેન્ટ કોર્પોરેશને (એલએમડીસી (LMDC))સાઇટ પ્લાન અને સમારકની ડિઝાઇનની પસંદગી કરવા માટે વિવિધ સ્પર્ધાનું આયોજન કર્યું હતું. ડેનિયલ લાઇબ્સકિન્ડે તેયાર કરેલી મેમરી ફાઇન્ડેશનની ડિઝાઇનને માસ્ટર પ્લાન તરીકે પસંદ કરવામાં આવી હતી, જેમાં ૧,૭૭૬-ફુટ (૫૪૧ મી)એક વર્લ્ડ ટ્રેન્ડર સેન્ટર, ચર્ચ સ્ટ્રીટ પરના ત્રણ ઓફિસ ટાવર્સ અને માઇકલ એરાદે તૈયાર કરેલા સ્મારકનો સમાવેશ થાય છે.


== આયોજન અને બાંધકામ ==
ન્યૂ યોર્ક સિટીમાં વર્લ્ડ ટ્રેડ સેન્ટરની સ્થાપના કરવાની સૌ પ્રથમ દરખાસ્ત 1946માં કરવામાં આવી હતી. ન્યૂ યોર્ક સ્ટેટ લેજિસ્લેચરે એક ખરડાને મંજૂરી આપીને ન્યૂ યોર્કના ગવર્નર થોમસ ડી ડુઇને આ પ્રોજેક્ટનો પ્લાન તૈયાર કરવાની સત્તા આપવામાં આવી હતી, પરંતુ આ યોજનાને 1949 સુધી મોકૂફ રાખવામાં આવી હતી. 1940 અને 1950ના દાયકા દરમિયાન ન્યૂ યોર્ક સિટીનો આર્થિક વિકાસ મિડટાઉન મેનહટનમાં કેન્દ્રિત રહ્યો હતો, જ્યારે લોઅર મેનહટનને તેનો લાભ મળ્યો ન હતો. શહેરી વિકાસને પ્રોત્સાહન આપવા ડેવિડ રોકફેલરે સૂચન કર્યું હતું કે પોર્ટ ઓથોરિટીએ લોઅર મેનહટનમાં વર્લ્ડ ટ્રેડ સેન્ટરનું નિર્માણ કરવું જોઇએ.
પ્રારંભિક પ્લાનને 1961માં જાહેર કરવામાં આવ્યો હતો, જેમાં ઇસ્ટ રિવરના કિનારે વર્લ્ડ ટ્રેડ સેન્ટર બનાવવાની દરખાસ્ત હતી. બે રાજ્યની એજન્સી તરીકે પોર્ટ ઓથોરિટીએ નવા પ્રોજેક્ટ્સ માટે ન્યૂ યોર્ક અને ન્યૂ જર્સી એમ બંનેના ગવર્નરની મંજૂરી લેવી જરૂરી હતી. ન્યૂ જર્સીના ગવર્નર રોબર્ટ બી માયનેરે ન્યૂ યોર્કને 335 મિલિયન ડોલરના પ્રોજેક્ટ મળે તેની સામે વિરોધ દર્શાવ્યો હતો. 1961ના અંત સુધીમાં ન્યૂ જર્સીના ગવર્નર માયનેર સાથે મંત્રણામાં મડાગાંઠ પડી હતી.
આ સમયગાળામાં ન્યૂ જર્સીના હડનસ એન્ડ મેનહટન રેલરોડ (એચ એન્ડ એમ (H&M))ની મુસાફરોની સંખ્યામાં ઘટાડો થયો હતો. હડસન નદી પર નવા પૂલ અને ઓટોમોબાઇલ ટનલ ખુલ્લી મૂકવામાં આવ્યા પછી મુસાફરોની સંખ્યા 1927ની 113 મિલિયનથી ઘટીને 26 મિલિયન થઈ ગઈ હતી. પોર્ટ ઓથોરિટીના ડિરેક્ટર ઓસ્ટિન જે ટોબિન અને ન્યૂયોર્કના નવા ચૂંટાયેલા ગવર્નર રિચાર્ડ જે હ્યુજની December 1961 બેઠકમાં પોર્ટ ઓથોરિટીએ હડસન એન્ડ મેનહટન રેલરોડને હસ્તગત કરવાની ઓફર કરી હતી. આ રેલરોડ પછીથી પોર્ટ ઓથોરિટી ટ્રાન્સ-હડસન (પીએટીએચ (PATH)) બન્યો હતો. પોર્ટ ઓથોરિટીએ લોઅર મેનહટનના પશ્ચિમે આવેલી હડસન ટર્મિનલ બિલ્ડિંગ સાઇટ પર વર્લ્ડ ટ્રેડ સેન્ટર પ્રોજેક્ટને ખસેડવાનો પણ નિર્ણય કર્યો હતો, જે પીએટીએચ (PATH) મારફતે આવજાવ કરતા ન્યૂ જર્સીના લોકોને માટે વધુ સાનુકુળ સ્થળ હતું. નવા સ્થળ અને એચ એન્ડ એમ (H&M) રેલરોડને પોર્ટ ઓથોરિટીએ હસ્તગત કર્યા પછી ન્યૂ જર્સીએ વર્લ્ડ ટ્રેડ સેન્ટર પ્રોજેક્ટને સમર્થન આપવાની સંમતી આપી હતી.
ન્યૂ યોર્ક સિટીના મેયર જોહન લિન્ડસે અને ન્યૂ યોર્ક સિટીની કાઉન્સિલની મંજૂરી પણ જરૂરી હતી. ટેક્સના મુદ્દે મતભેદ ઊભા થયા હતા. August 3, 1966ના રોજ એવી સમજૂતી કરવામાં આવી હતી કે પોર્ટ ઓથોરિટી ખાનગી ભાડુઆતને વર્લ્ડ ટ્રેડ સેન્ટરનો એક હિસ્સો ભાડે આપવા માટે લીધેલા કરના બદલામાં સિટી કાઉન્સિલને વાર્ષિક ચુકવણી કરશે. પછીના વર્ષોમાં આ રિયલ એસ્ટેટના કર દરમાં વધારો થતા આ ચુકવણીમાં વધારો થશે.


=== આર્કિટેક્ચરલ ડિઝાઈન ===
20 સપ્ટેમ્બર 1962ના રોજ પોર્ટ ઓથોરિટીએ મુખ્ય આર્કિટેક્ટ તરીકે મિનોરુ યામાસાકી અને સહયોગી આર્કિટેક્ટ તરીકે ઇમરી રોથ એન્ડ સન્સની પસંદગીની જાહેરાત કરી હતી. યામાસાકી બે ટાવર્સ માટેનો પ્લાન તૈયાર કર્યો હતો. યામાસાકીના મૂળ પ્લાનમાં 80 માળની ઊંચાઇના ટાવર્સ બાંધવાની યોજના હતી. 10 મિલિયન ચોરસફુટ (930,000 મીટર2) ઓફિસ સ્પેસની પોર્ટ ઓથોરિટીની જરૂરિયાતને પહોંચી વળવા માટે દરેક ઇમારતને 110 માળની બનાવવાનો નિર્ણય કરવામાં આવ્યો હતો.

ઊંચાઈ વધારવા સામેનું મુખ્ય પરિબળ એલિવેટર્સનો મુદ્દો હતો, ઇમારત જેટલી ઊંચી હોય તેટલી વધુ એલિવેટર્સની જરૂર પડે છે અને તેથી વધુ જગ્યા રોકતી એલિવેટર્સની જરૂર પડે છે. યામાસાકી અને એન્જિનિયર્સે સ્કાય લોબી ફ્લોર સાથે નવી સિસ્ટમનો ઉપયોગ કરવાનો નિર્ણય કર્યો હતો, જેમાં સ્કાય લોબી સુધી પહોંચાડતી મોટી ક્ષમતાની એક્સપ્રેસ એલિવેટર્સમાંથી લોકો સેક્શનના દરેક માળ પર જતી લોકલ એલિવેટર્સમાં જઈ શકે તેવી વ્યવસ્થા હતી. આ સિસ્ટમથી લોકલ એલિવેટરને તમામ એલિવેટરના શાફ્ટમાં જોડી શકાઈ હતી. દરેક ટાવર્સના 44માં અને 78માં માળે આવેલી સ્કાય લોબીને કારણે આ એલિવેટર્સનો અસરકારક ઉપયોગ થઈ શક્યો હતો અને તેનાથી જરૂરી એલિવેટર શાફ્ટની સંખ્યામાં 62થી 75 ટકાનો ઘટાડો કરીને દરેક માળ પર ઉપયોગપાત્ર જગ્યામાં વધારો થયો હતો. વર્લ્ડ ટ્રેડ સેન્ટરમાં કુલ 95 એક્સપ્રેસ અને લોકલ એલિવેટર હતી. આ સિસ્ટમની પ્રેરણા ન્યૂ યોર્ક સિટી સબવે સિસ્ટમમાંથી મળી હતી. સબવે સિસ્ટમમાં લોકલ ટ્રેન ઊભી રહેતી હોય ત્યાં લોકલ સ્ટેશનની અને તમામ ટ્રેન ઉભી રહેતી હોય ત્યાં એક્સપ્રેસ સ્ટેશનની લાઇનને સમાવેશ થાય છે.
January 18, 1964ના રોજ જાહેર જનતા માટે રજૂ કરાયેલી વર્લ્ડ ટ્રેડ સેન્ટરની યામાસાકીની ડિઝાઇનમાં દરેક બાજુ પર ૨૦૭ ફુટ (૬૩ મી) દિશામાં આશરે ચોરસ પ્લાનની દરખાસ્ત હતી. બિલ્ડિંગને ૧૮ ઇંચ (૪૬ સે.મી)ની પહોળાઇવાળી સાંકડી ઓફિસ વિન્ડો સાથે ડિઝાઇન કરાઈ હતી, જેમાં યામાસાકીના ઊંચાઈ અંગેના ડર તેમજ બિલ્ડિંગમાં રહેતા લોકોને સલામતીની ખાતરી કરવાની તેમની ઇચ્છાનું પ્રતિબિંબ પાડે છે. યામાસાકીના ડિઝાઇનમાં બિલ્ડિંગના મોખરાના ભાગમાં એલ્યુમિનિયમ એલોયનું આવરણ રાખવાની દરખાસ્ત હતી. વર્લ્ડ ટ્રેડ સેન્ટર લી કોરબુઝીયરની સ્થાપત્ય શૈલી અને યામાસાકીના ગોથિક આધુનિકરણ વલણના મૂળભૂત રજૂઆતનું અમેરિકાએ કરેલુ સૌથી વધુ ધ્યાનાખેંચક અમલીકરણ કરે છે.
બે ટાવર ઉપરાંત વર્લ્ડ ટ્રેડ સેન્ટર માટેના પ્લાનમાં બીજા ચાર લો રાઇઝ બિલ્ડિંગનો સમાવેશ થતો હતો. આ બિલ્ડિંગ્સ 1970ના દાયકાની શરૂઆતમાં બાંધવામાં આવ્યા હતા. 47 માળનું 7 વર્લ્ડ ટ્રેડ સેન્ટરનો મુખ્ય સંકુલની ઉત્તર બાજુએ 1980માં ઉમેરો કરવામાં આવ્યો હતો. મુખ્ય વર્લ્ડ ટ્રેન્ડ સેન્ટર સંકુલમાં ૧૬ એકર (૬૫,૦૦૦ મી૨)નો સુપરબ્લોક છે.


=== માળખાકીય ડિઝાઇન ===
સ્ટ્રકચરલ એન્જિનિયરિંગ કંપની વર્થીંગ્ટન, સ્કીલિંગ, હેલી એન્ડ જેક્શનએ યામાસાકીની ડિઝાઇનનો અમલ કરવા કામ કર્યું હતું અને ટ્વીન ટાવરમાં ઉપયોગ કરવા માટે ટ્યુબ ફ્રેમની સ્ટ્રકચરલ સિસ્ટમ વિકસાવી હતી. પોર્ટ ઓથોરિટીના એન્જિનિયરિંગ વિભાગે ફાઉન્ડેશન એન્જિનિયર્સ તરીકે, જોસેફ આર. લોરિંગ એન્ડ એસોસિએટ્સે ઇલેક્ટ્રીકલ એન્જિનિયર્સ તરીકે અને જારોસ, બોમ એન્ડ બોલ્સે મિકેનિકલ એન્જિનિયર્સ તરીકે કામ કર્યું હતું. ટિશમેન રિયલ્ટી એન્ડ કન્સ્ટ્રક્શન કંપની વર્લ્ડ ટ્રેડ સેન્ટર પ્રોજેક્ટની જનરલ કોન્ટ્રાક્ટર હતી. પોર્ટ ઓથોરિટીના વર્લ્ડ ટ્રેડ ડિપાર્ટમેન્ટના ડિરેક્ટર ગાય એફ. ટાઝોલી અને પોર્ટ ઓથોરિટીના મુખ્ય ઇજનેર રિનો એમ. મોન્ટીએ આ પ્રોજેક્ટની દેખરેખ રાખી હતી. આંતરરાજ્ય એજન્સી તરીકે પોર્ટ ઓથોરિટી ન્યૂ યોર્ક સિટીના બાંધકામના નિયમો સહિતના સ્થાનિક કાયદા અને નિયમનોને આધિન ન હતી. નહિતો વર્લ્ડ ટ્રેડ સેન્ટરના સ્ટ્રકલચરલ એન્જિનિયર્સ 1968ના બાંધકામ કોડના મુસદ્દાથી આ પ્રોજેક્ટનો અંત આણ્યો હોત. અગાઉ ફઝલુર ખાને રજૂ કરેલી ટ્યુબ ફ્રેમ ડિઝાઇન એક નવો અભિગમ હતો, જેમાં બિલ્ડિંગના વજનને ટેકો આપવા આંતરિક રીતે સ્થંભ નાંખવાની પરંપરાગત પદ્ધતિને જગ્યાએ ઓપન ફ્લોર પ્લાન શક્ય બન્યો હતો. વર્લ્ડ ટ્રેડ સેન્ટરના ટાવર્સમાં વીયરેન્ડીલ ટ્રસીસ તરીકે ઓળખાતા ઊંચી મજબુતાઈ અને વજન વહન ક્ષમતા ધરાવતા પેરિમીટર સ્ટીલ સ્થંભનો ઉપયોગ કરવામાં આવ્યો હતો. આ સ્થંભને દિવાલનું મજબૂત, નક્કર માળખું બનાવવા એકબીજા સાથે જોડવામાં આવ્યા હતા, જે પવનના વજન જેવા બાહ્ય વજન માટે સપોર્ટ આપે છે અને ગુરુત્વાકર્ષણ વજનને મુખ્ય સ્થંભોમાં વહેંચી નાંખે છે. આ પરિમિત માળખામાં દરેક બાજુએ 59 સ્થંભ હતા અને તેના બાંધકામ માટે પ્રિફેબ્રિકેટેડ મોડ્યુલરનો વ્યાપક ઉપયોગ થયો હતો. દરેક મોડ્યુલર ત્રણ સ્થંભના અને ત્રણ માળની ઊંચાઈના હતો અને તે સ્પાન્ડ્રેલ પ્લેટથી જોડાયેલા હતા. ફેબ્રિકેશન શોપની બહાર મોડ્યુલર બનાવવા માટે સ્પાન્ડ્રેલ પ્લેટનું સ્થંભ સાથે વેલ્ડિંગ કરવામાં આવ્યું હતું. આજુબાજુના મોડ્યુલ્સને સ્થંભ અને ચોકઠાના મધ્ય ભાગ સાથે વિવિધ જોડાણથી જોડવામાં આવ્યા હતા. ચોકઠાની પ્લેટ દરેક માળ પર આવેલી હતી અને અને તેનાથી વિવિધ સ્તંભ વચ્ચે શીયર દબાણમાં ઘટાડો થતો હતો અને તેનાથી બાહ્ય વજન સામે સ્થંભ પ્રતિકાર કરી શકતા હતા. મોડ્યુલ્સ વચ્ચેના સાંધા ઊભા રાખવામાં આવ્યા હતા, જેથી નજીકના મોડ્યુલ્સ વચ્ચેના સ્થંભના જોડાણો એક માળ પર આવે નહીં.
ટાવર્સના મધ્ય ભાગમાં એલિવેટર અને યુટિલિટી શાફ્ટ, આરામખંડ, ત્રણ નિસરણી અને બીજી સપોર્ટ જગ્યા આવેલી છે. દરેક ટાવરનો સ્ટીલ અને કોન્ક્રીક્ટના સંયુક્ત માળખાથી સજ્જ મધ્યભાગ 87 બાય 135 ફૂટ (27 બાય 41 મીટર)ના લંબચોરસ વિસ્તારમાં હતો અને તેમાં ટાવરના તળિયાના ભાગથી ટોચના ભાગ સુધીના સ્ટીલના 47 સ્તંભ હતા. પરિમિતિ અને મધ્યભાગ વચ્ચેની વિશાળ અને સ્થંભ મુક્ત જગ્યાને પ્રિફેબ્રિકેટેડ તળિયાથી જોડવામાં આવેલી હતી. ભોંયતળીયું તેના પોતાના વજનને તેમજ જીવંત વજનને ટેકો આપતું હતું, તેનાથી બાહ્ય દિવાલોને પાર્શ્વીય સ્થિરતા મળતી હતી અને બાહ્ય દિવાલો વચ્ચે વિન્ડ લોડની વહેંચણી થઈ જતી હતી. ૪ ઇંચ (૧૦ સે.મી)ના જાડા અને હળવા વજનના કોન્ક્રીટ સ્લેબ સાથે ફ્લોરને ફ્લુટેડ સ્ટીલ ડેક પર બનાવવામાં આવ્યું હતું. હળવા વજનના માળખા અને મુખ્ય માળખાની ગ્રીડથી ફ્લોરને સપોર્ટ મળતો હતો. પરિમિત સાથે જોડાયેલું સપોર્ટ માળખુ વૈકલ્પિક સ્થંભ પર હતું અને તે 6 ફૂટ આઠ ઇંચ (2.03 મીટર) સેન્ટરમાં હતું. સહાયક માળખાના ઉપરના તારને બાહ્ય બાજુએ ચોકડા સાથે જોડવામાં આવ્યા હતા અને તેની ચેનલને બાહ્ય બાજુ પરના મુખ્ય સ્થંભ સાથે જોડવામાં આવી હતી. તળીયાને વિસ્કોઇલાસ્ટિક ડેમ્પર્સ સાથે પરિમિત ચોકઠાની પ્લેટ સાથે જોડવામાં આવ્યું હતું, જેનાથી બિલ્ડિંગમાં રહેતા લોકોને અનુભવ થતી અસ્થિરતાની માત્રામાં ઘટાડો કરવામાં મદદ મળી હતી. સંમિશ્ર ગતિવિધીના જોડાણ સાથે સહાયક ચોકઠાથી ૪-ઇંચ (૧૦૦ મિ.મી)ની જાડી અને હળવા વજનની કોન્ક્રીટ ફ્લોર સ્લેબને જોડવામાં આવી હતી.
ઇમારતોના 107માં માળથી છેક ટોચના માળ સુધી આવેલી હેટ ટ્રસીસ (અથવા ‘આઉટટ્રીગર ટ્રસ’)ને દરેક ઇમારતના ઊંચા કમ્યુનિકેશન એન્ટેનાને સપોર્ટ આપવા માટે ડિઝાઇન કરાઈ હતી. માત્ર 1 ડબલ્યુટીસી (WTC) (નોર્થ ટાવર)માં વાસ્તવમાં એન્ટેના બેસાડવામાં આવેલું છે અને તેને 1978માં ઉમેરવામાં આવ્યું હતું. ટ્રસ સિસ્ટમમાં છ ટ્રસ, લાંબી ધરી અને ટૂંકી ધરીનો સમાવેશ થાય છે. આ ટ્રસ સિસ્ટમ પરિમિતિ અને મુખ્ય સ્થંભો વચ્ચે વજનની વહેંચણી કરે છે અને ટ્રાન્સમિશન ટાવરને ટેકો આપે છે.
આગ પ્રતિરોધ પદાર્થ સાથે સ્ટીલ અને પેરિમીટર સ્થંભનો ઉપયોગ કરીને ડિઝાઇન કરાયેલી ટ્યુબ ફ્રેમને કારણે માળખાનું વજન તુલનાત્મક રીતે ઓછું રહ્યું હતું, જે સ્ટીલના માળખાના આગ પ્રતિરોધક સિસ્ટમ માટેના જાડા અને ભારે માળખું ધરાવતા એમ્પાયર સ્ટેટ બિલ્ડિંગ જેવા પરંપરાગત માળખાની સરખામણીમાં પવનની પ્રતિક્રિયામાં વધુ ઝુલે છે. ડિઝાઇન પ્રક્રિયા દરમિયાન વિન્ડ ટનલ ટેસ્ટ કરવામાં આવ્યા હતા અને વર્લ્ડ ટ્રેડ સેન્ટરના ટાવર્સ હવાના દબાણનો પ્રતિરોધ કરી શકે છે કે નહીં અને આવા દબાણ સામે માળખુ કેવી પ્રતિક્રિયા આપે છે તેની ચકાસણી કરવામાં આવી હતી. ઇમારતના રહેવાસીઓ કેટલી અસ્થિરતાને સહન કરી શકે તેની પણ ચકાસણી કરવા પ્રયોગો કરવામાં આવ્યો હતા, પરંતુ ઘણા લોકોને ચક્કર આવવાનો અને બીજી હાનિકારક અસરોનો અનુભવ થયો હતો. કેટલાક આંચકાઓને શોષવા માટે વિસ્કોઇલાસ્ટિક ડેમ્પર વિકસાવવા ચીફ એન્જિનિયો પૈકીના એક લેસ્લી રોબર્ટસનએ કેનેડીયન એન્જિનિયર એલાન જી. ડેવેનપોર્ટ સાથે કામ કર્યું હતું. ફ્લોરના માળખા અને પેરિમિટર કોલમના જોઇન્ટના માળખામાં ઉપયોગ કરવામાં આવેલા વિસ્કોઇલાસ્ટીક ડેમ્પર્સ અને બીજા માળખાગત સુધારાને કારણે આ ઇમારતના ઝોલાનું પ્રમાણ ઘટીને સ્વીકાર્ય સ્તરે આવ્યું હતું.


=== બાંધકામ ===

માર્ચ 1965માં પોર્ટ ઓથોરિટીએ વર્લ્ડ ટ્રેડ સેન્ટરના સ્થળ પરની મિલકતને ખરીદવાનું શરૂ કર્યું હતું. વર્લ્ડ ટ્રેડ સેન્ટરના નિર્માણ કાર્ય માટે રેડિયો રો પરની નીચી ઊંચાઈના મકાનોના બ્લોકને તોડવાની કામગીરી March 21, 1966ના રોજ શરૂ કરવામાં આવી હતી. વર્લ્ડ ટ્રેડ સેન્ટરના બાંધકામ માટે જમીનમાં ખોદાણની કામગીરી August 5, 1966ના રોજ કરવામાં આવી હતી.
વર્લ્ડ ટ્રેડ સેન્ટની જગ્યા પુરાણ કરેલી નીચાણવાળી જમીન પર આવેલી હતી અને ત્યાં જમીનનું તળિયુ ૬૫ ફુટ (૨૦ મી) નીચું હતું. વર્લ્ડ ટ્રેડ સેન્ટરનું બાંધકામ કરવા હડસન નદીના પાણીને દૂર રાખવા માટે સાથોસાથ વેસ્ટ સ્ટ્રીટની આજુબાજુ સ્લરી વોલ સાથે ‘બાથટબ’નું બાંધકામ કરવું જરૂરી હતું. પોર્ટ ઓથોરિટીના મુખ્ય ઇજનર જોહન એમ કાઇલ જુનિયરે પસંદ કરેલી સ્લરી મેથલમાં ખાડો ખોદવાનો અને ખોદકામ આગળ વધે ત્યારે બેન્ટોનાઇટ અને પાણીના ‘સ્લરી’ મિક્સર સાથે આ જગ્યાનું પુરાણ કરવાનો સમાવેશ થતો હતો, જેનાથી જમીનના પોલાણને પૂરી શકાય છે અને ભૂગર્ભજળને દૂર રાખી શકાય છે. ખાડો ખોદવામાં આવ્યા બાદ સ્ટીલનું પાંજરું તેમાં મૂકવામાં આવ્યું હતું અને તેમાં કોન્ક્રીટ માલ નાંખવામાં આવ્યો હતો, જેથી ‘સ્લરી’ને દૂર રાખી શકાય છે. સ્લરી વોલનું બાંઘકામ કરતા 14 મહિના લાગ્યા હતા. આ સ્થળ પર જમીનમાં ખોદકામ કરવા માટે આ દિવાલ જરૂરી હતી. ખોદકામમાંથી બહાર આવેલા 1.2 મિલિયન ક્યુબિક યાર્ડ (917,000 મીટર3) માટીનો ઉપયોગ (અન્ય પૂરાણ અને કાદવ સહિત) બેટરી પાર્ક સિટીનું નિર્માણ કરવા વેસ્ટ સ્ટ્રીટની મેનહટન શોરલાઇનને લંબાવવા માટે કરાયો હતો.
જાન્યુઆરી 1967માં પોર્ટ ઓથોરિટીએ વિવિધ સ્ટીલ સપ્લાયર્સને 7.4 કરોડ ડોલરના કોન્ટ્રાક્ટ આપ્યા હતા અને સ્ટીલ કામ માટે કાર્લ કોચની નિમણુક કરવામાં આવી હતી. આ પ્રોજેક્ટના બાંધકામ પર નજર રાખવા માટે February 1967માં ટિશમેન રિયલ્ટી એન્ડ કન્સ્ટ્રક્શનની નિમણુક કરવામાં આવી હતી. નોર્થ ટાવર્સની બાંધકામ કામગીરી August 1968માં ચાલુ થઈ હતી, જ્યારે સાઉથ ટાવર્સની બાંધકામ કામગીરી January 1969 સુધીમાં ચાલી રહી હતી. હડસન ટર્મિનલ સુધી પીએટીએચ (PATH) ટ્રેનને લઈ જતી મૂળ હડસન ટ્યુબ નવું પીએટીએચ (PATH) સ્ટેશન ખોલવામાં આવ્યું તે 1971 સુધી બાંધકામ પ્રક્રિયા દરમિયાન એલિવેટેડ ટનલ પર કાર્યરત રહી હતી.
1 ડબલ્યુટીસી (WTC) (નોર્થ ટાવર)નો ટોપિંગ આઉટ સમારંભ December 23, 1970ના રોજ યોજાયો હતો જ્યારે 2 ડબલ્યુટીસી (WTC) (સાઉથ ટાવર)નો સમારંભ July 19, 1971ના રોજ યોજાયો હતો. નોર્થ ટાવરમાં પ્રથમ ભાડુઆતો December 1970માં આવ્યા હતા, જ્યારે સાઉથ ટાવર્સમાં ભાડુઆતો January 1972માં આવ્યા હતા. વર્લ્ડ ટ્રેડ સેન્ટરના બંને ટાવરનું નિર્માણ થઈ ગયા બાદ પોર્ટ ઓથોરિટીનો કુલ ખર્ચ 90 કરોડ ડોલરે પહોંચ્યો હતો. ઉદઘાટન સમારંભ April 4, 1973ના રોજ યોજવામાં આવ્યો હતો.


=== ટીકા ===

વર્લ્ડ ટ્રેડ સેન્ટરનું નિર્માણ કરવાની યોજના વિવાદાસ્પદ રહી હતી. વર્લ્ડ ટ્રેડ સેન્ટરનો પ્રોજેક્ટ રેડીયો રો પર આવેલો હતો, જેમાં હજારો કમર્શિયલ અને ઔદ્યોગિક એકમો, મકાનમાલિકો, નાના બિઝનેસ અને આશરે 1000 નિવાસીઓ હતા, જેમાંથી ઘણા લોકોએ પુનવર્સવાટનો જોરદાર વિરોધ કર્યો હતો. નાના બિઝનેસમેનના એક જૂથે પોર્ટ ઓથોરિટીની ફરજિયાત ખરીદીની કાર્યસત્તાને કોર્ટમાં પડકારી હતી. આ કેસ અમેરિકાની સુપ્રીમ કોર્ટ સુધી ગયો હતો અને સુપ્રીમ કોર્ટ આ કેસ સ્વીકારનો ઇનકાર કર્યો હતો.
એમ્પાયર સ્ટેટ બિલ્ડિંગના માલિક લોરેન્સ એ વીનની આગેવાની હેઠળ ખાનગી રિયલ એસ્ટેટ ડેવલપર્સ અને રિયલ એસ્ટેટ બોર્ડ ઓફ ન્યૂ યોર્કના સભ્યોએ ખુલ્લા બજારમાં મૂકવામાં આવી રહેલી ઘણી જ ‘સબસિડી’ ધરાવતી ઓફિસ સ્પેસ અંગે ચિંતા વ્યક્ત કરી હતી, કારણ કે તેનાથી ખાનગી ક્ષેત્રની ઓફિસ સ્પેસ સાથે એવા સમયે સ્પર્ધા ઊભી થતી હતી કે જ્યારે બજારમાં અતિશય પુરવઠો હતો. બીજા કેટલાંક લોકોઓ પોર્ટ ઓથોરિટીની વાસ્તવિક ક્ષમતા સામે પ્રશ્નો ઊભો કરીને આ પ્રોજેક્ટને ‘ભૂલ ભરેલી સામાજિક અગ્રતા’ તરીકે ગણાવ્યો હતો.
વર્લ્ડ ટ્રેડ સેન્ટરની ડિઝાઇનની અમેરિકન ઇન્સ્ટિટ્યૂટ ઓફ આર્કિટેક્ટ અને બીજા સંગઠનોએ ટિકા કરી હતી. ધ સિટી ઇન ધ હિસ્ટરી અને શહેરી આયોજન અંગેના બીજા પુસ્તકોના લેખક લેવિસ મુમફોર્ડે આ પ્રોજેક્ટની ટીકા કરી હતી તેમજ આ પ્રોજેક્ટ અને બીજી નવી ગગનચુંબી ઇમારતોને ‘જસ્ટ ગ્લોસ એન્ડ મેટલ ફિલિગ કેબિનેટ’ તરીકે ઓળખાવી હતી. ટ્વીન ટાવર્સની સાંકડી ઓફિસની બારી માત્ર ૧૮ ઇંચ (૪૬ સે.મી) પહોંળી હતી, જે ઘણાને ગમતી ન હતી, કારણ કે તેનાથી ઇમારતથી બહારના દ્રશ્યો જોવામાં મુશ્કેલી પડતી હતી.
ટ્રેડ સેન્ટર્સના ‘સુપરબ્લોક’ને ઘણા લોકોએ સત્કાર વાતાવરણ વગરનું ગણાવ્યું હતું, જેનાથી મેનહટનમાં સામાન્ય રીતે જોવા મળે છે તેવું જટિલ ટ્રાફિક નેટવર્ક ઊભું થતું હતું. ઉદાહરણ તરીકે પેન્ટોગોન ઓફ પાવર નામના પોતાના પુસ્તકમાં લેવિસ મુમફોર્ડે આ સેન્ટરની ટીકા કરતા તેને ‘દરેક મહાન શહેરની જીવંતતાનો વિચ્છેદ કરતા હેતુહીન વિશાળતાવાદ અને ટેકનોલોજી પ્રદર્શનવાદનું ઉદાહરણ ગણાવ્યું હતું.’
ઘણા વર્ષો સુધી વિશાળ ઓસ્ટિન જે ટોબિન પ્લાઝા ભૂમિ સ્તરના ઝંઝાવાતી પવનથી ઘેરાઈ જતું હતું. 1999માં આઉટડોર પ્લાઝાને 12 મિલિયન ડોલરના સમારકામ બાદ ફરી ખુલ્લુ મૂકાયું હતુ. સમારકામમાં માર્બલ પેવર્સની જગ્યાએ સિલેટીયા અને ગુલાબી ગ્રેનાઇટ પથ્થરો નાંખવામાં આવ્યા હતા અને તેમાં નવી બેન્ચ, પ્લાન્ટર્સ , નવી રેસ્ટોરા, ફૂડ કિઓસ્ક અને આઉટડોર ડાઇનિંગ વિસ્તારનો સમાવેશ કરવામાં આવ્યો હતો.


== સંકુલ ==


=== નોર્થ અને સાઉથ ટાવર્સ ===

7 વર્લ્ડ ટ્રેડ સેન્ટરનું 1980ના દાયકામાં બાંધકામ થવાની સાથે વર્લ્ડ ટ્રેડ સેન્ટર કુલ સાત બિલ્ડિંગનું બન્યું હતું, પરંતુ સૌથી વધુ નોંધપાત્ર બે મુખ્ય ટાવર્સ હતા, જે 110 માળના હતા અને તેની ઊંચાઈ ૧,૩૫૦ ફુટ (૪૧૦ મી) હતી, તથા તે આ સાઇટની ૧૬ એકર (૬૫,૦૦૦ મી૨) કુલ જમીનમાંથી આશરે એક એકર જમીન (43,560 ચોરસફીટ)માં પથરાયેલા હતા. 1973માં પત્રકાર પરિષદમાં યામાસાકીને પૂછવામાં આવ્યું હતું કે ‘શા માટે 110 માળની બે બિલ્ડિંગ બનાવવામાં આવી છે? 220 માળની એક બિલ્ડિંગ શા માટે નહીં?’ તેમણે જવાબ આપ્યો હતોઃ ‘હું માનવીય ઊંચાઈને ગુમાવવા માગતો ન હતો.’
1972માં નિર્માણ કાર્ય પૂરું થવાની સાથે 1 વર્લ્ડ ટ્રેડ સેન્ટર (નોર્થ ટાવર) એમ્પાયર સ્ટેટ બિલ્ડિંગના 40 વર્ષના સુધીના વિશ્વની સૌથી ઊંચી ઇમારતના રેકોર્ડને તોડીને બે વર્ષ સુધી વિશ્વની સૌથી ઊંચી ઇમારત બની હતી. નોર્થ ટાવર ૧,૩૬૮ ફુટ (૪૧૭ મી) ઊંચાઈ ધરાવતો હતો અને તેના પર એન્ટેના કે માસ્ટ હતું, જેને છત પર 1978માં નાંખવામાં આવ્યું હતું અને ૩૬૦ ફુટ (૧૧૦ મી) ઊંચું હતું. ૩૬૦-ફુટ (૧૧૦ મી) ઊંચાઈ સાથેના એન્ટેના/માસ્ટ સાથે નોર્થ ટાવરની ઊંચાઈ ૧,૭૨૮ ફુ (૫૨૭ મી) થઈ હતી. 2 વર્લ્ડ ટ્રેડ સેન્ટર (સાઉથ ટાવર)નું બાંધકામ 1973માં પૂરું થયું હતું અને તે વિશ્વની બીજા ક્રમની સૌથી ઊંચી ઇમારત બની હતી. સાઉથ ટાવર્સની રુફટોપ ઓબ્ઝર્વેશન ડેક ૧,૩૭૭ ફુ (૪૨૦ મી) ઊંચાઇની હતી અને તેની ઇન્ડોર ઓબ્ઝર્વેશન ડેક ૧,૩૧૦ ફુ (૪૦૦ મી) ઊંચાઈ ધરાવતી હતી. વર્લ્ડ ટ્રેડ સેન્ટરના ટાવર્સની ઊંચાઇ અંગેનો વિક્રમ થોડા સમય માટે રહ્યો હતો, શિકાગોનો સીયર્સ ટાવર સૌથી વધુ ઊંચાઇ ધરાવતો બન્યો હતો, તેનું બાંધકામ May 1973માં પૂરું થયું હતું અને છાપરે ૧,૪૫૦ ફુટ (૪૪૦ મી)ની ઊંચાઇએ પહોંચ્યો હતો.
110 માળમાંથી આઠ માળને મેકેનિકલ ફ્લોર લેવલ બી5/બી6 (ફ્લોર7/8, 41/42, 75/76, અને 108/109)માં ટેકનિકલ સર્વિસ માટે અલગ રાખવામાં આવ્યા હતા, તે બે માળના ચાર વિસ્તાર હતા જેમને ઇમારતમાં સમાન રીતે ગોઠવવામાં આવ્યા હતા. બાકીના તમામ માળ ઓપન પ્લાન ઓફિસ માટે ખુલ્લા હતા. ટાવર્સના દરેક માળમાં ૪૦,૦૦૦ ચોરસ ફુટ (૩,૭૦૦ મી૨) ભોગવટાની જગ્યા હતી. દરેક ટાવરમાં 3.8 મિલિયન ચોરસફૂટ 350,000 m2) ઓફિસ સ્પેસ હતી. સાત બિલ્ડિંગના સમગ્ર સંકુલમાં 11.2 મિલિયન ચોરસફીટ 1.04 કિલોમીટર2) જગ્યા હતી.

‘વૈશ્વિક વેપાર’માં સીધી રીતે ભાગ લેતી કંપનીઓ અને સંસ્થાઓ માટેના સંકુલ તરીકે શરૂઆતમાં નિર્માણ કરાયેલું આ બિલ્ડિંગ ધારણા મુજબ ગ્રાહકો આકર્ષવામાં નિષ્ફળ રહ્યું હતું. શરુઆતના વર્ષોમાં વર્લ્ડ ટ્રેડ સેન્ટરના મુખ્ય ભાડુઆતોમાં ન્યૂ યોર્ક રાજ્ય સહિતની વિવિધ સરકારી સંસ્થાઓનો સમાવેશ થતો હતો. 1980ના દાયકા પછીથી જોખમી નાણાકીય સ્થિતિ દૂર થઈ હતી અને તે પછી મોટાભાગે વોલ સ્ટ્રીટ સાથે સંકળાયેલી ખાનગી ફાઇનાન્શિયલ કંપનીઓ ભાડૂઆત તરીકે આવી હતી. 1990ના દાયકા દરમિયાન લગભગ 500 કંપનીઓ સંકુલમાં ઓફિસો ધરાવતી હતી જેમાં મોર્ગન સ્ટેનલી, એઓન કોર્પોરેશન, સેલોમોન બ્રધર્સ જેવી નાણાકીય કંપનીઓ અને પોર્ટ ઓથોરિટી પોતાનો સમાવેશ થતો હતો. વર્લ્ડ ટ્રેડ સેન્ટરના પાયાની જગ્યામાં ધ મોલ એટ ધ વર્લ્ડ ટ્રેડ સેન્ટર અને પીએટીએચ (PATH) સ્ટેશન આવેલું હતું.(સંદર્ભ આપો) નોર્થ ટાવર કેન્ટોર ફિટ્ઝગેરાલ્ડનું કોર્પોરેટ હેડક્વાર્ટર્સ બન્યું હતું અને તે પોર્ટ ઓથોરિટી ઓફ ન્યૂ યોર્ક એન્ડ ન્યૂ જર્સીનું પણ હેડક્વાર્ટર્સ બન્યું હતું.
આ ટાવર્સને વીજળી સેવા કોન્સોડિડેટેડ એડિસન (કોનએડ (ConEd)) 13,800 વોલ્ટ સાથે પૂરી પાડતી હતી. આ વીજપુરવઠો વર્લ્ડ ટ્રેડ સેન્ટર પ્રાઇમરી ડિસ્ટ્રિબ્યુશન સેન્ટર (પીડીસી (PDC))માંથી પસાર થતો હતો અને મેકેનિકલ ફ્લોર્સ પર આવેલા ઇલેક્ટ્રીકલ સબસ્ટેશન મારફતે સમગ્ર બિલ્ડિંગને પૂરો પાડવામાં આવતો હતો. આ સબસ્ટેશન 13,800 પ્રાયમરી વોલ્ટેજને 480/277 વોલ્ટ સેકન્ડરી પાવરમાં અને પછી 120/208 વોલ્ટ જનરલ પાવરમાં ‘રૂપાંતરિત’ કરતા હતા અને તેનો લાઇટિંગ સર્વિસ માટે ઉપયોગ થતો હતો. આ સંકુલમાં ટાવરના સબલેવલ અને 5 ડબ્યુટીસી (WTC)ના છત પર ઇમર્જન્સી જનરેટર્સ પણ મૂકવામાં આવ્યા હતા.
1 વર્લ્ડ ટ્રેડ સેન્ટર (નોર્થ ટાવર)ના 110માં માળે રેડિયો અને ટેલિવિઝન ટ્રાન્સમિશન ઉપકરણો આવેલા હતા. 1 ડબલ્યુટીસી (WTC)ની છત પર સંખ્યાબંધ ટ્રાન્સમિશન એન્ટેના આવેલા હતા, જેમાં ડીટીવી (DTV)ના પ્રસારણ માટે ડાઇલેક્ટ્રીક ઇન્ક દ્વારા 1999માં બાંધવામાં આવેલા 360 ફૂટ (આશરે 110 મીટર)ના સેન્ટર એન્ટેના માસ્ટનો પણ સમાવેશ થતો હતો. સેન્ટર માસ્ટમાં લગભગ તમામ એનવીસી ટીવી પ્રસારકોઃ ડબલ્યુસીબીએસ-ટીવી2 (WCBS-TV 2), ડબલ્યુએનબીસી-ટીવી4 (WNBC-TV 4), ડબલ્યુએનવાયડબલ્યુ 5 (WNYW 5), ડબલ્યુએબીસી-ટીવી 7 (WABC-TV 7), ડબલ્યુડબલ્યુઓઆર-ટીવી 9 (WWOR-TV 9) સેકૌકસ, ડબલ્યુપીઆઇએક્સ 11 (WPIX 11), ડબલ્યુએનઇટી 13 (WNET 13) નેવાર્ક, ડબલ્યુપીએક્સએન-ટીવી 31 (WPXN-TV 31) અને ડબલ્યુએનજેયુ 47 (WNJU 47) લિન્ડેનના ટીવી સિગ્નલનું વહન થતું હતું. તેમાં ચાર એનવાયસી એફએમ (NYC FM) બ્રોડકાસ્ટર્સ પણ હતા, જેમાં ડબલ્યુપીએટી-એફએમ 91.1 (WPAT-FM 93.1), ડબલ્યુએનવાયસી 93.7 (WNYC 93.9), ડબલ્યુકેસીઆર 89.9 (WKCR 89.9) અને ડબલ્યુકેટીયુ 103.5 (WKTU 103.5)નો સમાવેશ થતો હતો. છત પરનો પ્રવેશ 2 ડબલ્યુટીસી (WTC)ના B1 લેવલ પર આવેલા ડબલ્યુટીસી (WTC) ઓપરેશન્સ કંટ્રોલ સેન્ટર (ઓએસીસી (OCC))ના અંકુશ હેઠળનો હતો.


=== ટોપ ઓફ ધ વર્લ્ડ ઓબ્ઝર્વેશન ડેક ===

વર્લ્ડ ટ્રેડ સેન્ટર સંકુલની મોટાભાગની જગ્યા જનતા માટે મર્યાદિત ઉપયોગની હતી, પરંતુ સાઉથ ટાવરના 107માં અને 110માં માળ પર ટોપ ઓફ ધ વર્લ્ડ ટ્રેડ સેન્ટર ઓબ્ઝર્વેટરીઝ તરીકે ઓળખાતો ઇન્ડોર અને આઉડોર જાહેર નિરીક્ષણ વિસ્તાર આવેલો હતો. 1993 વર્લ્ડ ટ્રેડ સેન્ટર પર બોમ્બિંગ બાદ ઉમેરાયેલા સુરક્ષા પગલામાં ઓબ્ઝર્વેશન ડેકની મુલાકાત દરમિયાન મુસાકાતીઓએ સૌ પ્રથમ સુરક્ષા ચેકિંગમાંથી પસાર થવું પડતું હતું  અને પછી તેમને ૧,૩૧૦ ફુટ (૪૦૦ મી) ઊંચાઈએ આવેલા 107મા માળ પરના ઇન્ડોર ઓબ્ઝર્વેટરીમાં ઝડપી લઈ જવામાં આવતા હતા. પોર્ટ ઓથોરિટીએ 1995માં આ ઓબ્ઝર્વેટરીનું સમારકામ કામ કર્યું હતું અને પછી તેને સંચાલન માટે ઓગડેન એન્ટરટેઇનમેન્ટને ભાડાપટ્ટે આપવામાં આવી હતી. ઓબ્ઝર્વેશન ડેકમાં ઉમેરાયેલા આકર્ષણમાં શહેરની ફરતે હોલિકોપ્ટર સવારીનો સમાવેશ થતો હતો. 107માં માળે આવેલી ફૂડ કોર્ટ સબવે કારની થીમને આધારે ડિઝાઇન કરાઈ હતી અને તેમાં સ્બારો અને નાથન્સના પ્રખ્યાત હોટ ડોગ મળતા હતા. જો હવામાન સારુ હોય તો મુલાકાતીઓ 107માં માળ પરના નિરીક્ષણ એરિયાથી ૧,૩૭૭ ફુ (૪૨૦ મી) ઊંચાઇએ 110માં માળના આઉટડોર વ્યૂઇંગ પ્લેટફોર્મ સુધી બે ટૂંકી એસ્કેલેટર રાઇડ્સનો આનંદ માણી શકતા હતા. હવામાન સ્વચ્છ હોય તો મુલાકાતીઓ કોઇ પણ દિશામાં ૫૦ માઈલ (૮૦ કિ.મી) સુધી જોઇ શકતા હતા. આત્મહત્યા રોકવા માટે છત પર વ્યવસ્થા કરાઈ હતી, તે માટે વ્યૂઈંગ પ્લેટફોર્મને થોડો પાછળ રાખવામાં આવ્યો હતો અને તેના પર ઊંચી આડશ ઊભી કરાઈ હતી, જેમાં માત્ર સામાન્ય રેલિંગ હતી અને જોવાના આનંદમાં વિક્ષેપ પડતો ન હતો, જે એમ્પાયર સ્ટેટ બિલ્ડિંગની ઓબ્ઝર્વેશન ડેક કરતા અલગ હતી.


=== વિન્ડોઝ ઓન ધ વર્લ્ડ રેસ્ટોરાં ===

નોર્થ ટાવરના 106માં અને 107માં માળે રેસ્ટોરાં આવેલી હતી, જે વિન્ડોઝ ઓન ધ વર્લ્ડ તરીકે ઓળખાતી હતી, જેને April 1976માં ખોલવામાં આવી હતી. આ રેસ્ટોરાંનું 17 મિલિયન ડોલર કરતા વધુના ખર્ચે જો બૌમે નિર્માણ કર્યું હતું. મુખ્ય રેસ્ટોરાં ઉપરાંત નોર્થ ટાવરની ટોચ પર બે શાખાઓ આવેલી હતી, જેમાં ‘હોર્સ ડી’ઓવરી’ (દિવસ દરમિયાન ડેનિશ સ્મોરગાસબોર્ડ અને સાંજે સુશી ઓફર કરતી હતી) અને ‘સેલર ઇન ધ સ્કાય’(નાનો વાઇન બાર)નો સમાવેશ થતો હતો. વિન્ડોઝ ઓન ધ વર્લ્ડ કેવીન ઝ્રાલી સંચાલિત વાઇન સ્કૂલ પ્રોગ્રામ ચાલતો હતો. 1993ના વર્લ્ડ ટ્રેડ બોમ્બિંગ પછી વિન્ડોઝ ઓફ વર્લ્ડને બંધ કરવામાં આવી હતી. 1996માં ફરી ખોલવામાં આવી ત્યારે હોર્સ ડી’ઓવરી અને સેલર ઇન સ્કાયની સ્થાન ‘ગ્રેટેસ્ટ બાર ઓન અર્થ’ અને ‘વાઇલ્ડ બ્લૂ’એ લીધું હતું. 2000ના સંપૂર્ણ વર્ષના બિઝનેસ દરમિયાન વિન્ડોઝ ઓન ધ વર્લ્ડે 37 મિલિયન ડોલરની આવક નોંધાવી હતી અને તે અમેરિકાની સૌથી વધુ આવક નોંધાવતી રેસ્ટોરાં બની હતી.


=== અન્ય ઇમારતો ===
૧૬ એકર (૬૫,૦૦૦ મી૨) બ્લોકની આજુબાજુ પાંચ નાની ઇમારતો આવેલી હતી. એક 22 માળની હોટેલ હતી, જેને 1981માં વિસ્ટા હોટેલ તરીકે ખોલવામાં આવી હતી અને 1995માં આ સાઇટની દક્ષિણપશ્ચિમમાં મેરિયોટ વર્લ્ડ ટ્રેડ સેન્ટર (3 ડબલ્યુટીસી (WTC)) બની હતી. ટાવરની હોલો ટ્યુબ ડિઝાઇન જેવી જ ડિઝાઇન ધરાવતી ઓછી ઉંચાઇની ત્રણ ઇમારતો (4 ડબલ્યુટીસી (WTC), 5 ડબલ્યુટીસી (WTC) અને 6 ડબલ્યુટીસી (WTC))આ પ્લાઝાની આજુબાજુ આવેલી છે. ઉત્તરપશ્ચિમ ખૂણામાં આવેલા 6 વર્લ્ડ ટ્રેડ સેન્ટરમાં યુનાઇટેડ કસ્ટમ્સ સર્વિસ અને યુએસ કોમોડિટીઝ એક્સ્ચેન્જ આવેલા હતા. 5 વર્લ્ડ ટ્રેડ સેન્ટર પીએટીએચ (PATH) સ્ટેશનની ઉપરના ઉત્તરપૂર્વ ખુણામાં અને 4 વર્લ્ડ ટ્રેડ સેન્ટર દક્ષિણપૂર્વ ખુણામાં આવેલું છે. 1987માં 7 ડબલ્યુટીસી (WTC) તરીકે ઓળખાતી 47 માળખાની ઓફિસ બિલ્ડિંગ આ બ્લોકના ઉત્તરમાં બાંધવામાં આવી હતી. વર્લ્ડ ટ્રેડ સેન્ટર સંકુલની નીચાના તળિયામાં ભૂગર્ભ શોપિંગ મોલ હતો, જે મેનહટનને જર્સી સીટી, હોબોકેન અને નેવાર્ક સાથે જોડાતી ન્યૂ યોર્ક સિટી સબવે સિસ્ટમ અને પોર્ટ ઓથોરિટીની પીએટીએચ (PATH) ટ્રેન સિસ્ટમ સહિતની વિવિધ જાહેર પરિવહન સુવિધા સાથે જોડાયેલો હતો.
વિશ્વના સૌથી વધુ સોનાના ભંડાર પૈકીનો એક ભંડાર વર્લ્ડ ટ્રેડ સેન્ટરના ભૂગર્ભમાં કોમર્શિયલ બેન્કોના જૂથોએ રાખ્યો હતો. 1993માં તિજોરીની નજીકથી બોમ્બ ડિટોનેટર મળ્યા હતા. September 11 હુમલાના સાત સપ્તાહ પછી 4 ડબલ્યુટીસી (WTC)ના ભોંયરાની તિજોરીમાંથી 23 કરોડ ડોલરની કિંમતી ધાતુને દૂર કરવામાં આવી હતી, જેમાં 100-ટ્રોય ઓંશના 3,800 ગોલ્ડ બાર અને 1,000 ઔંશના 30,000 સિલ્વર બારનો સમાવેશ થતો હતો.


== જીવન અને ઘટનાઓ ==
રવિવાર સિવાયના સામાન્ય દિવસોમાં આ ટાવર્સમાં 50,000 લોકો કામ કરતા હતા અને બીજા 200,000 મુલાકાતીઓ આવતા હતા. સંકુલ એટલું વિશાળ હતું કે તેના પોતાના ઝીપ કોડઃ 10048 હતા. આ ટાવર્સ સાઉથ ટાવરની છત પરની ઓબ્ઝર્વેશન ડેક અને નોર્થ ટાવરના ટોચ પર આવેલી વિન્ડોઝ ઓન ધ વર્લ્ડ રેસ્ટોરમાંથી બહારનું વ્યાપક ચિત્ર દર્શાવતો હતો. આ ટ્વીન ટાવર્સ વિશ્વવિખ્યાત બન્યા હતા અને તે સંખ્યાબંધ ફિલ્મો અને ટીવી પ્રોગ્રામમાં તેમજ પોસ્ટકાર્ડ અને અને પ્રોડક્ટ્સ પર પણ દેખાતા હતા તેમજ ન્યૂયોર્કનું પ્રખ્યાત સ્થળ બન્યા હતા, તેને એમ્પાયર સ્ટેટ બિલ્ડિંગ, ક્રાઇસલર બિલ્ડિંગ અને સ્ટેચ્યુ ઓફ લિબર્ટી જેટલું મહત્ત્વ મળ્યું હતું.
ફ્રાન્સના ઊંચા દોરડા પર ચાલવાના કરતબ કરતા ફિલિપી પેટીટ 1974માં આ બંને ટાવર્સ વચ્ચે દોરડા પર પસાર થયા હતા અને તેનું ફિલ્માંકન મેન ઓન ધ વાયર નામની દસ્તાવેજી ફિલ્મમાં છે. બ્રુકલિન ટોય ઉત્પાદક જ્યોર્જ વિલિંગે 1977માં સાઉથ ટાવરને સર કર્યો હતો.
1983માં મેમોરિયલ ડેએ ઊંચી ઇમારતોમાં અગ્નિશમન અને બચાવ કામગીરીના પુરસ્કર્તા ડેન ગુડવીને ડબલ્યુટીસી (WTC)ના નોર્થ ટાવર પર સફળતાપૂર્વક ચડાણ કર્યું હતું. તેમના આ પરાક્રમનો હેતુ ગગનચુંબી ઇમારતોના ઉપરના માળ પર ફસાઈ જતા લોકોને બચાવવાની અક્ષમતા અંગે લોકોનું ધ્યાન દોરવાનો હતો.
સાઉથ ટાવરના 107માં માળે 1995 પીસીએ (PCA) વર્લ્ડ ચેસ ચેમ્પ્યિનશીપનું આયોજન કરવામાં આવ્યું હતું.
જાન્યુઆરી 1998માં વર્લ્ડ ટ્રેડ સેન્ટરનો મેન્ટેનન્સ પ્રવેશ મેળવનારા માફિયા સભ્ય રાલ્ફ ગુએરિનોએ ત્રણ સભ્યોની મદદથી વર્લ્ડ ટ્રેડ સેન્ટરના 11માં માળેથી 20 લાખ ડોલરની ચોરી કરી હતી.


=== 13 ફેબ્રુઆરી, 1975ની આગ ===
13 ફેબ્રુઆરી, 1975માં નોર્થ ટાવરના 11માં માળે ત્રણની ચેતવણીવાળી આગ ફાટી નીકળી હતી. વિવિધ માળની વચ્ચે ગોઠવવામાં આવેલી યુટિલિટી શાફ્ટના ટેલિફોન કેબલ મારફતે આ આગ 9માં અને 14માં માળ સુધી ફેલાઈ હતી. સૌથી વધુ દૂરના વિસ્તારો પરની આગને લગભગ તાકીદે ઓલવી નાંખવામાં આવી હતી અને મૂળ આગને થોડા કલાકમાં કાબુમાં લેવામાં આવી હતી. મોટાભાગનું નુકસાન 11માં માળે થયું હતું, કારણ કે આગને પેપરથી ભરાયેલા કેબિનેટ, ઓફિસ મશીન માટેના આલ્કોહોલ આધારિત પદાર્થ અને બીજા ઓફિસ ઉપકરણનું ઇંધણ મળ્યું હતું. ફાયરપ્રુફિંગને કારણે સ્ટીલ ઓગળ્યું ન હતું અને ટાવરના માળખાને કોઈ નુકસાન થયું ન હતું. આગથી થયેલા નુકસાન ઉપરાંત નીચેના કેટલાંક માળને આગ ઓલવવા માટે નાંખવામાં આવેલા પાણીથી નુકસાન થયું હતું. તે સમયે વર્લ્ડ ટ્રેડ સેન્ટરમાં પાણીના છંટકાવની સિસ્ટમ ન હતી.


=== 26 ફેબ્રુઆરી 1993નો બોંબવિસ્ફોટ ===

26 ફેબ્રુઆરી,1993ના રાત્રે 12.17 કલાકે રામઝી યુસેફે રાઇડરની ટ્રકમાં ૧,૫૦૦ રતલ (૬૮૦ કિ.ગ્રા) વિસ્ફોટકો મૂકીને નોર્થ ટાવરના અંડરગ્રાઉન્ડ ગેરેજમાં વિસ્ફોટ કર્યો હતો. આ વિસ્ફોટથી પાંચ સબલેવલમાં 100 ફૂટ (30 મીટર)નો ખાડો પડી ગયો હતો, જેમાં સૌથી વધુ નુકસાન લેવલ બી1 અને બી2ને થયું હતું તેમજ લેવલ બી3ના માળખાને નોંધપાત્ર નુકસાન થયું હતું. છ લોકોના મોત થયા હતા અને બીજા 50,000 કામદારો અને મુલાકાતીઓ 110 માળના ટાવર્સમાં શ્વાસ લેવા માટે ઝઝુમવું પડ્યું હતું. નોર્થ ટાવરમાં રહેલા ઘણા લોકોને અંધારી સીડીમાંથી નીચું ઉતરવું પડ્યું હતું કારણ કે ઇમર્જન્સી લાઇટની વ્યવસ્થા ન હતી. ઘણા લોકોને સલામત જગ્યાએ પહોંચતા બે કલાક કે તેનાથી વધુ સમય લાગ્યો હતો.

બોંબવિસ્ફોટ પછી યુસેફ પાકિસ્તાન ભાગી ગયો હતો, પરંતુ February 1995માં ઇસ્લામાબાદમાં તેની ધરપકડ થઈ હતી અને કાર્યવાહી માટે તેને અમેરિકા લાવવામાં આવ્યો હતો. બોંબવિસ્ફોટ અને બીજા કાવતરામાં સંડોવણી માટે શેખ ઓમર અબ્દેલ રહેમાનને ગુનેગાર ઠેરવામાં આવ્યો હતો. બોંબવિસ્ફોટ કરવા માટે યુસેફ અને ઇયાદ ઇસ્માઇલને November 1997માં ગુનેગાર ઠેરવવામાં આવ્યા હતા. 1993ના બોંબવિસ્ફોટ કેસમાં સંડોવણી માટે May 1994માં બીજા ચારને ગુનેગાર ઠેરવવામાં આવ્યા હતા. પ્રિસાઇડિંગ જજના જણાવ્યા અનુસાર હુમલા વખતે કાવતરાખોરનો મુખ્ય હેતુ નોર્થ ટાવરને અસ્થિર કરીને તેને સાઉથ ટાવર પર ધરાશયી કરવાનો અને આ રીતે બંને બંને ટાવર્સને ધરાશાયી કરવાનો હતો.
બોંબવિસ્ફોટ પછી અસરગ્રસ્ત બનેલા માળને રિપેર કરવામાં આવ્યા હતા અને સ્થંભ માટેના માળખાગત સપોર્ટને ફરી તૈયાર કરાયો હતો. બોંબ વિસ્ફોટ પછી સ્લરી વોલ જોખમી બની હતી અને હડસન નદીના પાણીના દબાણ સામે લેટરલ સપોર્ટ પૂરો પાડતા ફ્લોર સ્લેબને નુકસાન થયું હતું. સમગ્ર વર્લ્ડ ટ્રેડ સેન્ટર સંકુલને એર કન્ડિશનિંગ પૂરા પાડતા સબલેવલ બી5 પરના રિફ્રિજરેશન પ્લાન્ટને ભારે નુકસાન થયું હતું. બોંબવિસ્ફોટ પછી પોર્ટ ઓથોરિટીએ સ્ટેરવેલમાં ફોટોલ્યુમિનિસેન્ટ માર્કિંગ સિસ્ટમ ઇન્સ્ટોલ કરી હતી. જોકે સમગ્ર સંકુલની ફાયર એલાર્મ સિસ્ટમને બદલવાની જરૂર હતી, કારણ કે મૂળ સિસ્ટમના મહત્ત્વના વાયરિંગ અને સિગ્નલિંગનો નાશ થયો હતો. ટાવરના બોંબવિસ્ફોટના મૃતકોની યાદમાં તેમના નામ સાથે રિફ્લેક્ટિંગ પુલ બનાવવામાં આવ્યો હતો. જોકે September 11 હુમલા પછી આ સ્મારકનો નાશ થયો હતો. નવા વર્લ્ડ ટ્રેડ સેન્ટરના સ્થળ પર 9/11ના ત્રાસવાદી હુમલાના મૃતકોની યાદમાં નવું સ્મારક બનાવવાની યોજના છે.


=== લીઝ ===
1998માં પોર્ટ ઓથોરિટીએ વર્લ્ડ ટ્રેડ સેન્ટરના ખાનગીકરણની યોજનાને મંજૂરી આપી હતી. 2001માં પોર્ટ ઓથોરિટીએ ખાનગી કંપનીને વર્લ્ડ ટ્રેડ સેન્ટર ભાડે આપવાની દરખાસ્ત કરી હતી. બ્રુકફિલ્ડ પ્રોપર્ટીઝ કોર્પોરેશન અને બોસ્ટન પ્રોપર્ટીઝની સંયુક્ત બિડ તરીકે વોર્નાડો રિયલ્ટી ટ્રસ્ટ મારફતે બિડ કરી હતી તેમજ સિલ્વરસ્ટેઇન પ્રોપર્ટીઝ અને વેસ્ટફિલ્ડ ગ્રૂપને સંયુક્ત બીડ કરી હતી. વર્લ્ડ ટ્રેડ સેન્ટરના ખાનગીકરણ મારફતે તેનો શહેરના ટેક્સ રોલમાં સમાવેશ કરવામાં આવ્યો હતો અને પોર્ટ ઓથોરિટીના બીજા પ્રોજેક્ટ માટે ભંડોળ ઊભું કરાયું હતું. February 15, 2001ના રોજ પોર્ટ ઓથોરિટીએ જાહેરાત કરી હતી વોર્નાડો રિયલ્ટી ટ્રસ્ટ 99 વર્ષના ભાડાપટ્ટા માટે 3.25 અબજ ડોલર ચુકવીને વર્લ્ડ ટ્રેડ સેન્ટર માટેની બિડ જીતી ગયું છે. સિલ્વરસ્ટેઇને તેની ઓફરને વધારીને 3.22 અબજ ડોલર કરી હોવા છતાં વોર્નાડોની બિડ 600 મિલિયન ડોલર જેટલી ઊંચી હતી. જોકે વોર્નાડોએ આ સોદામાં છેલ્લી ઘડીને ફેરફાર કરવા પર ભાર મૂક્યો હતો, તેમાં 39 વર્ષના ભાડાપટ્ટાનો સમાવેશ થતો હતો. આ માગણીને પોર્ટ ઓથોરિટીએ અસ્વીકાર કર્યો હતો. વોર્નાડોએ પછીથી પીછેહટ કરી હતી અને વર્લ્ડ ટ્રેડ સેન્ટરને ભાડે રાખવા માટેની સિલ્વરસ્ટેઇનની બીડને April 26, 2001માં સ્વીકારાઈ હતી અને સોદો July 24, 2001માં થયો હતો.


== ધ્વંસ ==

11 સપ્ટેમ્બર, 2001ના રોજ ત્રાસવાદીઓએ અમેરિકન એરલાઇન્સની ફ્લાઇટ 11નું અપરહણ કર્યું હતું અને વિમાનને 08:46 કલાકે નોર્થ ટાવરના ઉત્તરના મોખરાના ભાગ સાથે અથડાવ્યું હતું, જેનાથી 93માં અને 99માં માળની વચ્ચે અસર થઈ હતી. સત્તર મિનિટ પછી ત્રાસવાદીઓની બીજી ટુકડીએ યુનાઇટેડ એરલાઇન્સની ફ્લાઇટ 175ના અપહરણ કરેલા વિમાનને સાઉથ ટાવર સાથે અથડાવ્યું હતું અને તેનાથી 77થી 85માં માળની વચ્ચે અસર થઈ હતી. ફ્લાઇટ 11થી નોર્થ ટાવરને એટલું નુકસાન થયું હતું તે લોકો માટે બહાર નીકળવાનો રસ્તો રહ્યો ન હતો, અને 1,344 લોકો ફસાઈ ગયા હતા. ફ્લાઇટ 175ની ફ્લાઇટ11ની સરખામણીમાં કેન્દ્રિત અસર વધારે હતી અને એક સ્ટેરવેલને નુકસાન થયું ન હતું. જોકે ટાવર્સ ધરાશાયી થઈ શકે પહેલા ભાગ્યે જ કોઈ લોકો સફળતાપૂર્વક તેનો ઉપયોગ કરી શકયા હતા. સાઉથ ટાવર્સના અસરગ્રસ્ત માળની સંખ્યા ઓછી હતી અને 700 કરતા ઓછા લોકો તાકીદે મૃત્યુ પામ્યા હતા અથવા ફસાઈ ગયા હતા. સવારના 9:50 કલાકે આગને કારણે સાઉથ ટાવર તૂટી પડ્યો હતો. વિમાન અથડાવવાને કારણે અગાઉથી નબળુ પડી ગયેલું સ્ટીલનું માળખું આગને કારણે તુટી ગયું હતો અને સમગ્ર ટાવર ધારાશાયી થયો હતો. આશરે 102 મિનિટની આગ પછી સવારના 10:28 વાગ્યે નોર્થ ટાવર ધરાશાયી થયો હતો.
September 11 2001ના રોજ 5:20 વાગ્યે 7 વર્લ્ડ ટ્રેડ સેન્ટર પડવાની શરૂઆત થઈ હતી, શરૂઆતમાં ઇસ્ટ પેન્ટહાઉસ તુટી પડ્યું હતું, તથા આ પછી બેકાબુ આગને કારણે માળખુ નિષ્ફળ જતા સમગ્ર સેન્ટર 5:21 કલાકે તુટી પડ્યું હતું. 3 ડબલ્યુટીસી (WTC), મેરિઓટ હોટેલ બે ટાવર્સના ધ્વંસ દરમિયાન નાશ પામી હતી. ડબલ્યુટીસી (WTC) સંકુલની બાકીની ત્રણ ઇમારતોને ભારે કાટમાળથી જંગી નુકસાન થયું હતું અને આખરે તેને તોડી પાડવામાં આવી હતી. વર્લ્ડ ટ્રેડ સેન્ટરથી લિબર્ટી સ્ટ્રીટ સામે આવેલી ડોઇચે બેન્ક બિલ્ડિંગની પછીથી ભારે ટીકા થઈ હતી, કારણ કે તેમાં વસવાટને યોગ્ય ન હોય તેવું ઝેરી વાતાવરણ હતું અને હાલમાં તેનું પુનઃનિર્માણ થઈ રહ્યું છે. 30 વેસ્ટ બ્રોડવે પરની બરો ઓફ મેનહટન કમ્યુનિટી કોલેજનો ફિટમેનહોલ પણ દોષી બન્યો હતો અને કારણ કે હુમલામાં તેને નુકસાન થયું હતું તેનું પુનઃનિર્માણ કરાશે.

આ ત્રાસવાદી હુમલા પછીના પ્રસાર માધ્યમોના અહેવાલો જણાવતા હતા કે સેંકડો લોકોના આ હુમલામાં મોત થયા હોત, કારણ કે ટાવર્સમાં સામાન્ય રીતે દિવસ દરમિયાન 50,000થી વધુ લોકો રહેતા હતા. 9/11 હુમલામાં મૃત્યુઆંક આખરે 2,752નો આવ્યો હતો, જેમાં ફેલિસિયા જોન્સનો સમાવેશ થાય છે, જેમનો May 2007માં સત્તાવાર મૃત્યુઆંકમાં સમાવેશ કરાયો હતો, કારણ કે વર્લ્ડ ટ્રેડ સેન્ટરના ધારાશાયી થવાથી ધુમાડો અને રજકણોથી થયેલી ફેફસાની બિમારીથી તેમનું પાંચ મહિના બાદ મોત થયું હતું. સિટી મેડિકલ એક્ઝામિનર્સની ઓફિસે સત્તાવાર મૃત્યુઆંકમાં પછી બીજા બે વ્યક્તિનો ઉમેરો કર્યો હતો, જેમાં ડો. સ્નેહા એની ફિલિપ અને લીઓન હેવર્ડનો સમાવેશ થાય છે. લીયોન હેવર્ડને ટ્વીન ટાવર્સ પરના હુમલાને પગલે ડસ્ટ ઇન્સ્ટેશન થયું હતું અને લિમ્ફોમા નામની બિમારીને કારણે 2008માં તેમનું મોત થયું હતું. વન વર્લ્ડ ટ્રેડ સેન્ટરની 101થી 105માં માળે આવેલી ઇન્વેસ્ટમેન્ટ બેન્ક કેન્ટોર ફિટ્ઝગેરાલ્ડ એલ.પીએ 658 કર્મચારી ગુમાવ્યા હતા, જે બીજી કોઇ કંપની કરતા ઘણા વધારે હતા, જ્યારે કેન્ટોર ફિટ્ઝગેરાલ્ડથી નીચે આવેલા 93-101 માળ (ફ્લાઇટ 11ના હુમલાનું સ્થળ) પર માર્શ એન્ડ મેકલેનન કંપનીઝે 295 કર્મચારી ગુમાવ્યા હતા, તથા એઓન કોર્પોરેશનના 175 કર્મચારીના મોત થયા હતા. મૃત્યુ પામેલા 343 લોકો ન્યૂ યોર્ક સિટી ફાયરફાઇટર્સના હતા, 84 લોકો પોર્ટ ઓથોરિટીના કર્મચારી હતા, જેમાંથી 37 પોર્ટ ઓથોરિટીની પોલીસ વિભાગમાં હતા અને 23 લોકો ન્યૂ યોર્ક સિટી પોલીસ વિભાગના ઓફિસર હતા. ટાવર્સ તુટ્યા પડ્યા ત્યાં સુધી તેમાં જ રહેલા તમામ લોકોમાંથી માત્ર 20 લોકોને જીવંત હાલતમાં બહાર કાઢી શકાય હતા.


== પુનઃનિર્માણ ==

કાટમાળને સાફ કરવાની કામગીરી આઠ મહિના સુધી દિવસમાં 24 કલાક ચાલુ રહી હતી. કાટમાળને વર્લ્ડ ટ્રેડ સેન્ટરના સ્થળથી સ્ટેટેન ટાપુના ફ્રેશ કિલ્સ પર લઈ જવામાં આવ્યો હતો, જ્યાં કાટમાળને બીજી જગ્યાએ ખસેડવામાં આવ્યો હતો. May 30, 2002ના રોજ સાફસૂફીના પ્રયાસોનો અંત આવ્યો હોવા અંગેની સત્તાવાર જાહેરાત તરીકે એક કાર્યક્રમ યોજવામાં આવ્યો હતો. 2002માં વર્લ્ડ ટ્રેડ સેન્ટરના મુખ્ય સ્થળની ઉત્તરમાં આવેલા સ્થળ પર નવા 7 ડબલ્યુટીસી (WTC)ના બાંધકામ માટે જમીન ખોદવામાં આવી હતી. વર્લ્ડ ટ્રેડ સેન્ટર આ સાઇટના માસ્ટર પ્લાનમાં સામેલ ન હોવાથી લેરી સિલ્વરસ્ટેઇન તેના પુનઃબાંધકામને વિલંબ વગર આગળ ધપાવી શક્યા હતા, તેનું બાંધકામ પૂરું થયું હતું અને તેને May 2006માં સત્તાવાર રીતે ખુલ્લી મૂકાઈ હતી, તેના બાંધકામને અગ્રતા પણ માનવામાં આવતું હતું, કારણ કે કોન્સોલિડેટેડ એડિસન કંપનીનું ઇલેક્ટ્રીકલ