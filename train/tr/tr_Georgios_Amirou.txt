Georgios Amiroutzes (Yunanca: Γεώργιος Αμιρουτζής) (1400–1470), Pontuslu Rum Rönesans bilgin ve filozoftur.
Trabzon'da doğmuş, Rönasans İtalyasında yaşamış ve eğitim almış ve İstanbul'da ölmüştür. Geç Bizans döneminin tartışmalı şahsiyetlerindendir. Teoloji ve felsefe yanında doğal bilimler, tıp, retorik ve şiir konularına hakimdi, bu ona "felsefeci" (Yunanca: o Φιλόσοφος) ünvanını kazandırdı.
Amiroutzes, imparatorluk delegasyonuna danışman olarak Ferrara-Florence Konsili'ne katılmıştır. Orada kiliselerin birliğini kuvvetli bir şekilde desteklemiş ancak Konstantinopolis'e döndüğünde Papalık üstünlüğü görüşüne karşı çıkan yorumlarda bulundu. Bir Papalık dökümanı, ona 100 İtalyan sikkesi ödenek verildiğini yazmaktadır. Bu, birliği desteklemesi için rüşvet kabul ettiği şeklinde yorumlanmaktadır.
Diğer taraftan, takipçisi Yunanlar tarafından II. Mehmet ile olan yakınlığı nedeniyle opportunist, hain ve dönek olmakla suçlanır. İmparator David'i ikna ederek, Osmanlılar tarafından etrafı sarılmış Trabzon İmparatorluğu'nun kan dökülmeden teslim olmasını hızlandırmıştır. Trabzon İmparatoru, servet ve topraklarını muhafaza etmekle ödüllendirilsede, O ve bazı oğulları ihanet suçlaması ile suçlanmış ve teslim olmalarından birkaç yıl sonra idam edilmişlerdir. Amiroutzes, Osmanlı sarayında çok tanınan birisiydi, Fatih Sultan Mehmet'in Hristiyanlık ve Greko-Roman Felsefesi üzerine danışmanlarından birisiydi. Sultan tarafından 