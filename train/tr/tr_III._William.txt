III./II. William (d. 14 Kasım 1650 - ö. 8 Mart 1702) Haziran 1672'den 1689'a kadar Hollanda cumhur-reisi (Stadtholder), karısı II. Mary ile birlikte (1689'dan 8 Mart 1702'ye kadar İngiltere ve İrlanda Krallığı Kralı ve İskoçya Krallığı Kralı. Babası Hollanda Oranj ve Nassua Hanedani'nindan II. William, Oranj'lı, annesi İngiltere Kraliyet Ailesi'nden Kral I. Charles'in kızı Kraliyet Prensesi Mary'dir.
III. William, İskoçya hükümdarları listesi içinde II. William, İskoçya Kralı olarak bilinir. Ayrıca takma adı ile Kuzey İrlanda ve İskoçya'da "Kral Billy" olarak da anılır.
Kral III. William, henüz 22 yaşında Hollanda cumhur-reisi görevindeyken, kendisine Fransa istilasına karşı Hollanda topraklarını müdafaa görevi verilmiştir. 1677 yılında İngiltere Kralı ve İskoçya Kralı II. James'in kızı Prenses Mary ile evlenmiştir.
1688'de İngiltere'de II. James'in Katolik Kilisesi'ni geri getireceği hakkında bir buhran ve iç karışıklık dönemi başlamıştır. Karısı olan Mary'nin İngiltere Krallığı ve İskoçya Krallığı hükümdar varisi olduğu için bunu yakından takip eden William bundan istifade ederek büyük bir Hollanda filosu ve ordusu organize etmiştir. Ocak 1688'de 7 tane Britanyalı devlet adamının talebi kendisine ulaştırılmış ve buna dayanarak William kendine Britanya'yı kurtarma görevini almıştır. İrili ufaklı 463 gemiden oluşan bir donanma ve yaklaşık 40.000 kişilik bir ordu ile 5 Kasım 1689'da Portmouth yakinin'da karaya çıkmıştır. Ardından düzenlediği ve sonradan Muhteşem Devrim olarak adlandırılan hareketle Britanya'yı tamamen işgal etmiştir.
Bu olayın sonucunda Kral II./VII. James Fransa'ya kaçmak zorunda kalmıştır. 1689'da William karısı II. Mary ile birlikte çifte hükümdar (ko-monark) olarak, şahsen birleşik fakat hukuken ayrı olan İngiltere Krallığı ve İskoçya Krallığı tahtlarına oturmuştur. İngiltere Krallığı kra