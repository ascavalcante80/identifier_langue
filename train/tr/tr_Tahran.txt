Tahran (Farsça: ت), İran'ın başkenti, Tahran Eyaleti'nin merkezi ve 15 milyonu aşan metropol nüfusuyla İran'ın en büyük kentidir.


== TarihçeDeğiştir ==

1876 yılında sadece bir köy olan Tahran, Kaçar Türklerinden Ağa Mehmet Han Kacar tarafından başkent olarak seçildi, böylece kentleşme başlamış oldu. Yaklaşık 100 yıl öncesine değin Tahran başkent olmasına karşın kimi İran kentlerinden daha küçüktü, öyle ki Rey şehrinin bir kasabası olarak geçiyordu. Şimdi o kent Tahran'ın bir bölgesi olarak tanınmaktadır.
Kaçar Hanedanı'ndan sonraki devletlerin merkeziyetçi yaklaşımlarından dolayı diğer eyaletlerden göç alması sonucunda şu an en büyük İran kenti ve Ortadoğu'nun en büyük kentlerinden biri olarak tanınmaktadır.
Tahran başkent olarak, İran'ın ekonomik ve sosyal yaşamına yön veren en çağdaş kentlerinden birisidir.


== NüfusDeğiştir ==
1979 İran İslam Devrimi'nden sonra ülke nüfusuna paralel olarak kentin nüfusu 2,5 kat artmış ve 13 milyona yaklaşmıştır.


== CoğrafyaDeğiştir ==
Kent, Elburz Dağları eteklerindeki bir yaylaya kurulmuş olduğundan ve çevresinde nehir, göl, deniz gibi bir su kaynağı bulunmadığından (başta hava kirliliği olmak üzere) ciddi çevre sorunlarıyla boğuşmaktadır. Kenti tehlikeli bir biçimde etkileyen hava kirliliğinin bir nedeni de Tahran'ın dünyaca ünlü trafik sorunudur. Çevre yollarının göreceli olarak geç yapılması ve yetersiz oluşu; kentteki toplu taşımacılığın tekerlekli taşıtlarla yapılması; kullanılan araçların eskiliği buna neden olmaktadır. Ama trafik sorunununa çözüm olarak Ortadoğu'daki en büyük metro ağlarından biri olan Tahran metrosu yapılmıştır ve hatları uzatılmaya devam edilmektedir.


== İklimDeğiştir ==
Tipik bir bozkır ikliminin hüküm sürdüğü Tahran'da kışlar soğuk ve kar yağışlı, yazlar ise sıcak ve kuraktır. Yağışlar en çok kış mevsimindedir ve ilkbahar ve sonbahar mevsimlerinde de görülür. Kışın kar yağışı ve don çok şiddetli olabiliyor. Gece ile gündüz, yaz ile kış mevsimi arasında önemli sıcaklık farkları bulunur.


== Kardeş kentlerDeğiştir ==
 Pretoria, Güney Afrika Cumhuriyeti 2002
 Moskova, Rusya
 Karakas, Venezuela 2005
 Pekin, Çin Halk Cumhuriyeti 2006
 Minsk, Belarus 2006
 Duşanbe, Tacikistan
 Londra, Birleşik Krallık 2006
 İstanbul, Türkiye 2000


== Yönetim yapısıDeğiştir ==
Tahran şehri 22 alt ilçeye ayrılmıştır. Bu ilçeler ve büyük semtler aşağıdaki haritada gösterilmiştir.
Tahran'ın büyük semtleri şunlardır: Abbas Abad, Afsariye, Amaniye, Amir A