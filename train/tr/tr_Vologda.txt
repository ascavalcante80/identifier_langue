Vologda (Rusça: Вологда), Rusya Federasyonu'nun kuzeybatısında, Vologda Oblastı'nın merkezi kent. Vologda Nehri boyunda, bu nehrin Suhona'yla kesiştiği noktanın yukarısında, Moskova'nın yaklaşık 400 km kuzey-kuzeydoğusunda yer alır.


== Tarihçe ==
Volga ve Kuzey Dvina nehirleri arasındaki önemli iskelelerin denetlenebileceği bir noktada Novgorod tüccarları tarafından kurulan kentte 1147'de bir manastır inşa edildi. 14. yüzyılda Moskova ve Novgorod arasındaki iktidar mücadelesi sırasında birkaç kez el değiştirdi, 1478'de Moskova'nın denetimine girdi. Kuzey ve kuzeydoğudan gelen kürklerin ana pazarı ve Moskova ile Orta Rusya arasında taşınan malların ticaret merkezi olarak hızla gelişti. 18. yüzyıl başlarında Petersburg'un kurulması Vologda'nın zayıflamasına yol açtı. 19. yüzyılda bölgede kereste sanayisinin gelişmesi ve 1872'de Moskova'dan demiryolunun gelmesiyle kent yeniden canlandı. 1898'de demiryolu Arhangelsk'e kadar uzandı. Vologda 1906'da demiryoluyla batıda Petersburg'a, doğuda Vyatka'ya (bugün Kirov) bağlandı.


== Ekonomi ==
Kuzey-güney ve doğu-batı demiryollarının kavşağında bulunması ve Dvina nehir sistemi üzerindeki ulaşımın başlangıç noktasını oluşturması, Vologda'yı Kuzey Rusya'nın başlıca kavşak noktalarından ve yükleme merkezlerinden biri durumuna getirmiştir