Zambiya bayrağı ülkenin bağımsızlığını kazandığı 24 Ekim 1964 tarihinde göndere çekilmiş, 1996 yılında bayrak zemini renginde ufak değişiklik yapılarak bugünkü halini almıştır.
Bayrak yeşil zemin üzerine oluşturulmuş olup, dalgalanan tarafta bayrağın dikey olarak üçte ikisini kaplayacak şekilde uzanan üç adet ince şerit bulunmaktadır. Bu şeritlerin üzerinde, geriye kalan üçte birlik yeşil alanı kaplayacak şekilde kanatları açık altın sarısı kartal konumlandırılmıştır. Bayrak zemini oluşturan yeşil renk ülke topraklarının büyük bölümünü oluşturan ormanları ve tarlaları simgelerken, dikey üç şerite renk veren kırmızı, siyah ve turuncu renklerden kırmızı özgürlük için verilen mücadeleyi, siyah renk ülke insanının ten rengini, turuncu renk ise başta bakır olmak üzere zengin yeraltı kaynaklarını temsil etmektedir. Ülkenin ismini aldığı Zambezi nehrinde yaşayan ve bayrakta kanatları açık konumda bulunan kartal ise ülkenin daha yüksek hedeflere ulaşma arzusunu ve ülke ulusunun problemleri çözmede gösterdiği üstün yeteneği simgeleme