Melioidoz ya da Melioidosis, etkeni Pseudomonas pseudomallei (Malleomyces pseudomallei olarak da bilinir) olan ve mikrobu taşıyan yabani kemiriciler ve evcil hayvanlardan doğrudan temas yoluyla ya da dolaylı olarak insana bulaşan enfeksiyon hastalığı.

Sıklıkla Uzakdoğu'da görülür. Uzun zaman yalnız Güneydoğu Asya'da sınırlı kalan hastalık, çok seyrek olarak Orta ve Güney Amerika'da, Afrika'da hatta Avrupa'da da ortaya çıkmıştır.
Akut ya da kronik olabilir. Ölüme neden olabilen akut melioidozun ilk belirtileri ateş, titreme, öksürük, kanlı ve irinli balgam, ishal ve karın ağrısıdır. Akciğerlerde iltihaplanma ve irin birikimi, sarılık, karaciğer ve dalakta büyüme olabilir. Akut evre uzun sürerse hastalık kronikleşebilir. Bu durumda kemikler ve lenf düğümlerinde iltihaplanma, deri altında, akciğerler ve karın organlarında apseler görülür. Hastaların balgam, kan ve idrarlarında ya da vücutlarından alınan irin örneklerinde Pseudomonas pseudomallei saptanabilir. Özellikle kronik