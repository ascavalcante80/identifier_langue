Amerikan İngilizcesi (American English; AmE, AE, AmEng, USEng, en-US) veya Amerikanca, İngilizcenin çoğunlukla ABD'de konuşulan lehçelerinin bütünüdür. Dünyada ana dili İngilizce olanların yaklaşık üçte ikisi Birleşik Devletler'de yaşamaktadır.
İngilizce ABD'deki en yaygın dildir. Amerikan Hükûmeti'nin federal düzeyde resmî dili olmamasına karşın hükûmetin de fakto dili İngilizcedir. ABD'deki 50 eyaletten en az 28'i İngilizceyi resmî dil kabul etmiştir.


== Amerikan İngilizcesinde Yazım ==
Amerikan ve İngiliz İngilizcesinde söylenişleri aynı olan ancak değişik yazılan birçok ortak sözcük vardır.
Fransızca'dan gelen -our ile biten sözcükler (behaviour, colour, honour, neighbour, etc.) İngiliz İngilizcesinden ayrı olarak Amerikan İngilizcesinde -or ile biter (bahavior, color, honor, neighbor).
Fransızca kökenli -re ile biten sözcükler (metre, centre) İngiliz İngilizcesinden ayrı olarak Amerikan İngilizcesinde -er ile biter (meter, center).
İngiliz İngilizcesinde -ise ile biten eylemler (criticise, realise) Amerikan İngilizcesinde -ize ile yazılır. Ancak İngiliz İngilizcesinde bu durum zorunlu değildir, İngiliz sözlüklerinde alternatif olarak da -ize biçiminde verilir.
Noah Webster'ın tanıttığı bir değişiklik de travelled sözcüğünün traveled olması gibi çift l yazımını değiştirilmesidir.
Amerikan İngilizcesindeki değişiklikler:
aluminium yerine aliminum yazılır.
doughnut yerine donut yazılır.
draught yerine draft yazılır.
plough yerine plow yazılır.
Bunlar da Am