Nikolaos Plastiras (Yunanca: Νικόλαος Πλαστήρας, d. 4 Kasım 1883, Kardiça - ö. 26 Temmuz 1953, Atina, Yunanistan), Yunan general ve siyaset adamı.
Küçük Asya Seferi'nde (1919-22) albay olarak sivrildi. Türk kuvvetlerinin İzmir'i alıp Yunanları nihai olarak yenmelerinden sonra, 11 Eylül 1922'de Sakız Adası’nda bulunan Plastiras ile Midilli Adası'nda bulunan Stylianos Gonatas ve Georgios Kondylis, yönettikleri ayaklanmayla Kral I. Konstantin’in tahttan çekilmesini ve yenilginin sorumlularının cezalandırılmasını istediler. Yunan tarihinde ilk defa ordunun yönetimi devraldığı ayaklanma sonucunda, Kral Konstantin tahttan ayrıldı (Eylül 1922).
Darbecilerin kurdurduğu özel Divan-ı Harp, “Altılar davası” olarak tarihe geçen yargılamadan sonra, üçü başbakan, ikisi bakan ve biri de Anadolu’da Yunan ordularının başkomutanı olmak üzere altı kişiyi idam cezasına çarptırdı ve 15 Kasım 1922’de cezalar infaz edildi. 1924'te, etkili üyelerinden biri olduğu Devrim Komitesi'nden çekildi.
Yunanistan’da, 5 Mart 1933 tarihinde yapılan erken seçimleri Panagis Tsaldaris’in başkanlığını yaptığı Halkçı Parti kazandı, Elefterios Venizelos’un Liberal Parti’si ise kaybetti. Liberal Parti’nin seçimleri kaybetmesi, ordu içindeki Elefterios Venizelos yanlısı bazı subayları harekete geçirdi. Bu subaylardan biri olan General Nikolaos Plastiras, 6 Mart 1933’te Halkçı Parti hükümetine karşı askeri bir darbe girişiminde bulundu; fakat bu girişimi başarısızlıkla sonuçlandı. 1935'te Venizelos'tan yana bir başarısız ayaklanmada daha bulunduktan sonra