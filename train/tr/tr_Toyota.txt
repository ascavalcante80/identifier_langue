(TMC veya Toyota), minivanlardan büyük kamyonlara kadar değişen alanlarda üretim yapan ve büyük bir model yelpazesine sahip olan, dünyanın en büyük otomotiv şirketlerinden birisidir. Yakın zamanda Ford'u geçerek dünyanın en büyük ikinci otomobil firması olan Toyota'nın 2007 yılında dünya üzerinde en çok otomobil üreten firma olan; ancak büyük bir ekonomik kriz içindeki General Motors'u tahtından edeceği düşünülmektedir. 2007 ilk çeyrek dünya satış rakamlarına göre General Motors'u geçmiş ve en çok satılan otomobil markası olmuştur. 2008 yılı itibariyle dünyanın en büyük otomobil üreticisidir. 77 yıldır bu unvana sahip olan General Motors'dan bu unvanı ele geçirmeyi başarmıştır.
2014 yılı itibariyle, 10 milyon 230 bin satış rakamıyla, dünyanın en büyük otomobil şirketi olmuştur.
2003 takvim yılında Toyota, Lexus, Daihatsu ve Hino modeӀӀerinin yıllık toplam satışları 6,78 milyon adede ulaşmıştır. Japonya'da 12 fabrikası, 11 bağlı kuruluşu ve 26 ülkede 46 üretim tesisi 316.121 çalışanı ile Lexus ve Toyota marka araçlar üreten şirketin ürünleri, 140'tan fazla ülkede müşterilere ulaştırılmaktadır. Toyota'nın otomotiv işlerindeki gelirleri, toplam satışlarının %90'ını kapsamaktadır. 2007 yılı cirosu 239,4 Milyar. $ (23,94 Trilyon Yen). Toyota'nın telekomünikasyondan prefabrik evlere ve lüks yatlara kadar değişik alanlarda çalışan şirketleri de bulunmaktadır.
Küresel Toyota satışları yıllar içerisinde gelişim göstermektedir. 1937 yılındaki kuruluşundan beri Toyota'nın ürün yelpazesi, dünyanın ilk seri üretilen hibrid aracı "Prius"u ve pazara hazır ilk hidrojenli aracı "Toyota FCHV"'yi kapsayacak kadar genişlemiştir.
Toyota'nın 1951 yılından beri aralıksız ürettiği "Toyota Land Cruiser" modeli sadece yüksek satış rakamlarına ulaşmakla kalmamış, arazi kabiliyeti ve kalitesi sayesinde sınıfında bir efsane haline gelmiştir. Ayrıca, Corolla Modeli, 1966 Yılından günümüze, 42 Milyon'a yakın satış adediyle, dünyanın en çok satan modelidir.


==