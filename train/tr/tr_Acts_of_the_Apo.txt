Elçilerin İşleri (Yunanca: Πράξεις τῶν Ἀποστόλων, Práxeis tōn Apostólōn; Latince: Acta Apostolorum), İncil yazarı Luka'nın Teofilos isminde bir adama yazdığı "Luka İncili"nin devamıdır. İsa'nın öğretilerinin Yeruşalim'den (Kudüs) Anadolu'ya, oradan da Roma'ya yayılışını anlatır. Bu nedenle, İncil'de yer alan mektuplar ve İncil arasında bir köprü kurmaktadır.


== Adlandırma ==
"Elçilerin İşleri" başlığı, kitabın orijinal yazımında kullanılmamıştır. Başlık, ilk olarak İraneus tarafından ikinci yüzyılda kullanılmıştır. Başlığın "İşler", "Kutsal Ruh'un İşleri" ve hatta "İsa'nın İşleri" olması da bazı kişiler tarafından önerilmiştir.


== Konular ==
1:1-11 İsa'nın son buyrukları ve göğe alınması
1:12-8:3 Kudüs'teki inanlılar topluluğu
8:4-9:43 Tanrı sözünün Yahudiye ve Samiriye'de yayılması, Pavlus'un iman etmesi
10:1-11:30 Yahudi olmayan ilk inanlılar