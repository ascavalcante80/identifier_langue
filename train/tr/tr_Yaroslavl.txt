Yaroslavl, (Rusça: Ярославль) Rusya Federasyonu'nun batısındaki Yaroslavl Oblastının merkezi kent. Volga Nehrinin sağ yakasında, Moskova'nın 282 km kuzeydoğusunda yer alır.


== GeçmişiDeğiştir ==
1010'da Kiev büyük prensi I. Yaroslav tarafından kurulduğu sanılır. 1218'de bağımsız bir prensliğin merkezi oldu ve bu konumunu 1471'de Moskova'nın yönetimine girene değin korudu. Volga Nehri ile Moskova-Arhangelsk ticaret yollarının kavşak noktasında yer alan kent, 16. yüzyılda Batı ülkeleriyle ticari ilişkilerin kurulmasından sonra hızla zenginleşti. Rusya'daki ilk büyük dokuma fabrikalarından biri 1722'de kent