Valon Bölgesi (Fransızca: Région Wallonne), Belçika'nın üç federal bölgesinden biri. Belçika'nın güney kısmındadır. Valon Bölgesi'nin resmi dili Fransızca'dır, Alman kökenli nüfusun olduğu bölgede resmi dil Almanca'dır. Valonya'nın başkenti Namur, önemli kentleri Liège, Charleroi, Mons ve Tournai'dir. Amblemi sarı zemin üzerine kırmızı bir horozdur. Valonya'nın 2002 nüfusu 3.350.000'dir (10 milyon nüfuslu Belçika'nın %30'unu barındırmaktadır). Valon Bölgesi'nin yüzölçümü 16,845 km²'dir (30,510 km² Belçika'nın %55'ini kapsar).
Valonya sakinlerine Valon denir. Valonların pek çoğu 20. yüzyıl başlarına kadar canlılığını sürdürmüş olan, günümüzce ise çok kısıtlı sayıda kişinin anladığı, sadece güncel konuşma diline bir takım yansımaları süren Valoncayı yaşatmışlardır. Valonca'nın da içinde Gallo-Romans dilleri içinde ilk sırada gelen Fransızca zamanla üst sınıflardan itibaren toplum geneline nüfuz etmiştir. Yine de, Valonca 1990 yılından bu yana, aynı dil grubundaki Champenois, Gaumais ve Picard dilleri ile birlikte bölgesel dil olarak tanınarak resmi statü kazanmıştır.
Halen Valonya'nın bir parçası kabul edilmekle birlikte, bazı alanlarda özerk bir hükümete sahip 71.000 kişilik bir nüfusun (Almanya sınırına bitişik Eupen ve Sankt Vit şehirleri çevresi)