Kohabitasyon (Fransızca: Cohabitation) terimi, Fransa Cumhuriyeti'nde Cumhurbaşkanının ve Başbakanın birbirinden farklı siyasî gruplara ait oldukları dönemi tanımlar. Yarı başkanlık sistemine sahip olan ve yürütme ile yasama organlarını radikal bir şekilde ayıran Fransa'da Başbakanı atama yetkisi halk tarafından seçilen Cumhurbaşkanındadır. Cumhurbaşkanı kendisinden ayrı seçilen Fransız parlamentosunun alt kanadı olan Assemblée Nationale'a karşı sorumlu olmasa da atadığı Başbakan ve bu Başbakan ile beraber görevlendirdiği hükûmet parlamentoya karşı sorumludur ve Assemblée Nationale güven oylaması sonucunda hükûmeti istifaya zorlayabilir. Dolayısıyla parlamento kendi çoğunluğunun siyasî görüşüne uygun bir Başbakan seçilmesini sağlayabilir. Oluşan bu kohabitasyon döneminde Cumhurbaşkanının hareket alanı birçok yetkisini Başbakan ile paylaştığı için çok daralır. İlk kohabitasyon 1986-1988 arasında Sosyalist Cumhurbaşkanı François Mitterrand ile Merkez Sağcı başbakan Jacques Chirac dönemi, ikinci kohabitasyon 1993-1995 yıllarında François Mitterrand ile merkez sağcı başbakan Édouard Balladur yönetimi ve son kohabitasyon