Sıdkiya (Zedekiah, Zedekya, Tzidkiyahu) (İbranice: צִדְקִיָּהוּ, Tsidkiyyahu, "Yhwh dürüstlüğümdür"; Yunanca: Ζεδεκίας, Zedekías; Latince: Sedecias) Babil Krallığı tarafından yıkılmadan önce Yehuda Krallığı'nın son kralıydı. Kudüs Kuşatması (MÖ 597)'nın ardından Nebukadnezar tarafından üç ay on gün hükümdarlık yapan yeğeni Yekoniya yerine başa geçirildi.
William F. Albright'a göre hükümdar olduğu yıllar MÖ 597 ile MÖ 587 arasıyken bu tarih E. R. Thiele'ye göre MÖ 597 - MÖ 586 arasıdır. ~MÖ 618 yılında doğduğu hesaba katılınca yirmi bir yaşında tahta geçmiştir.
Peygamber Yeremya onun danışmanıydı ve buna rağmen "RAB'bin gözünde kötü olanı yaptı".


== Yaşamı ve hükümdarlığı ==

Sıdkiya, MÖ 597'de Nebukadnezar tarafından yirmi bir yaşında Yehuda Krallığı'nın tahtına geçirildi. Krallık bu dönemde Nebukadnezar'a haraç ödüyordu. Yeremya, Baruh ben Neriya, aile fertleri ve danışmanlarının uyarılarına ve Yehoyakim örneğine rağmen Babil'e karşı ayaklandı ve Mısır Firavunu Hofra ile ittifak oluşturdu. Nebukadnezar buna cevap olarak Yehuda'yı işgal etti. Nebukadnezar MÖ 589'da Kudüs'ü kuşatmaya başladı. Otuz ay süren kuşatmada "kıtlık öyle şiddetlendi ki, halk bir lokma ekmek bulamaz oldu".
İktidarının on birinci yılında Nebukadnezar Kudüs'ü işgal etmeyi başardı. Şehirden kaçmaya çalışan Sıdkiya ve takipçileri Kudüs'ten ayrılmayı başarmasına rağmen Eriha düzlüklerinde yakalanıp Ribla'ya götürüldü.
Burada, önce Sıdkiya'nın gözleri önünde oğlu öldürüldü ardından kendi gözleri oyuldu ve zincirlenip Babil'e tutsak olarak gönderildi. Burada ölene kadar esir olarak yaşadı.
Kudüs'ün düşüşünün ardından şehrin yok edilmesi için Nebuzaradan gönderildi. Şehir yağmalanıp yerle bir edildi. Süleyman Mabedi harap e