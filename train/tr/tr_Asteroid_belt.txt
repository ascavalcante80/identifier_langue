Asteroit Kuşağı, Mars ve Jüpiter'in yörüngeleri arasında kalan, asteroit yörüngelerinin en yoğun bulunduğu Güneş Sistemi bölgesidir ve Güneş Sistemi'nin oluşumundan kalan toz ve asteroitlerden oluşur. Bugüne kadar yaklaşık 600.000 civarında asteroit ve cüce gezegen burada keşfedilmiştir.
Asteroit Kuşağı'nda Bode Yasası ile bir gezegen olduğu düşünülüyordu. Detaylı gözlemler sonucunda 1 Ocak 1801 yılında astronom Giuseppe Piazzi tarafından bir cüce gezegen olan Ceres bulundu ve yarım asır boyunca 8. gezegen olarak bilindi. Bu güne kadar en büyük asteroit olarak kalan Ceres, bu kuşaktaki maddenin %32'sine sahiptir. Ceres'ten 15 ay sonra Heinrich Wilhelm Olbers tarafından keşfedilen ikinci asteroit 2 Pallas'dır. Daha sonra Alman astronom Karl L. Harding tarafından 1804'te keşfedilen 3 Juno ve yine Olbers tarafından 1807'de keşfedilen 4 Vesta, kuşataki maddenin %1 ve %9'unu taşımaktadır. Vesta, kuşaktaki ikinci büyük asteroit olup 2012 yılında NASA'nın Dawn uydusu tarafından ziyaret edilmiş ve incelenmiştir. 2015'in