Victoria, Kanada'nın Britanya Kolumbiyası eyâletinin başkentidir. Kent Vancouver Adası'nın güneydoğu ucunda, Juan de Fuca Boğazı kıyısında yer almaktadır. Kent merkezinde nüfus 74.000 kadardır; bu haliyle eyaletin en büyük onüçüncü belediyesidir. Victoria kentinin etrafındaki onüç belediyeyle oluşturduğu Victoria büyükşehir alanının nüfusu ise 335.000 kadardır.
Kentin kurulduğu bölgenin güzelliği, oldukça ılıman olan iklimi ve sunduğu rahat yaşam tarzı, birçok emekliyi kente çekmiş ve kentin oldukça önemli bir turizm merkezi olmasını sağlamıştır. Kentin başta gelen endüstri kolları turizm, teknoloji ve Britanya Kolumbiyası'nın yönetsel merkezi olmasıdır. Kanada'nın Pasifik kıyısındaki donanması Victoria'da bulunur. Kentte ayrıca Victoria Üniversitesi (University of Victoria) bulunu