Vladimir (Rusça: Владимир), Rusya Federasyonu'nun batı kesimindeki Vladimir Oblastı'nın merkezi şehir. Klyazma Nehri kıyısında, karayoluyla Moskova'nın yaklaşık 200 km doğusunda yer alır.

1108'de II. Vladimir Monomah tarafından kuruldu. Klyazma kıyılarında yapılan ticaret dolayısıyla önem kazanarak bir prensliğin merkezi oldu. 1157'de Prens Andrey Bogolyubski başkentini Kiev'den buraya taşıdı. 1238'deki Moğol istilası, büyük hasar gören kentin iktisadi ve kültürel gelişimini durdurdu, 1293'te Moğollar tarafından yeniden yağmalandı. 1300'de bir Ortodoks metropolitliğinin merkezi oldu. Ama metropolitlik merkezi 1326'da, yönetim merkezi de 1328'de Moskova'ya taşındı. 15. yüzyılda çeşitli Tatar saldırılarına hedef olan kent 1796'da il merkezi oldu.
Devrimden sonra Vladimir'de tekstil, makine ve kimya sanayileri gelişti.
Kentte eski Rus mimarisinin en parlak örneklerinden bazıları yer alır. Bunlar arasında içkale (kremlin), 1158'de inşa edilen ve birkaç kez onarılan Uspenski (Meryem'in Göğe Çıkışı) Katedrali, II. Yekaterina (Büyük Yekate