Thin Lizzy 1969 yılında İrlanda'nın başkenti Dublin'de kurulmuş bir hard rock grubudur. Grubun basçısı, şarkı yazarı ve solisti Phil Lynott 1986'da ölene kadar grubun liderliğini yapmıştır. "Whiskey in the Jar", "Jailbreak", "The Boys Are Back in Town" ve "Bad Reputation" grubun dünya çapında bilinen şarkılarıdır.
Phil Lynott'ın Thin Lizzy the Rocker: A Portrait of Phillip Lynott adlı filmdeki bir röportajda söylediği üzere Van Morrison'ın grubun üzerinde büyük etkisi olmuştur. Amerikalı gruplar Little Feat ve Bob Seger de Thin Lizzy'yi etkilemiştir. Müzikleri geleneksel folk müziği de dahil olmak üzere çeşitli türlerden etkilenmişse de çoğunlukla geleneksel hard rock veya heavy metal kategorisinde sınıflandırılır.
Her ne kadar daha evvel başkaları tarafından da kullanılmış bir teknikse de Thin Lizzy ağırlıklı olarak çift gitar armonisi kullanan ilk hard rock gruplarından biri olarak tanınır. Bu tekniğin öncülüğünü Birleşik Krallık'ta Wishbone Ash, ABD'de ise Lynyrd Skynyrd ve The Allman Brothers Band yapmıştır. Daha sonraki yıllarda Judas Priest ve Iron Maiden tarafından kullanılan bu teknik yaygın hale gelmiştir.
Grubun 