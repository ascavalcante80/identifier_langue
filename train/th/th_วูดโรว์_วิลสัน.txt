โทมัส วูดโรว์ วิลสัน (อังกฤษ: Thomas Woodrow Wilson) ประธานาธิบดีคนที่ 28 ของสหรัฐอเมริกา ดำรงตำแหน่งเป็นเวลาสองสมัย ระหว่าง ค.ศ. 1913 ถึง ค.ศ. 1921 ก่อนหน้านั้นเคยเป็นผู้ว่าการรัฐนิวเจอร์ซีย์ เป็นนักกฎหมาย เป็นอาจารย์สอนวิชารัฐศาสตร์ที่มหาวิทยาลัยพรินซตัน เคยเป็นประธานสภามหาวิทยาลัยพรินซตันระหว่าง ค.ศ. 1902 ถึง 1910
วูดโรว์ วิลสันจบปริญญาเอกด้านรัฐศาสตร์จากมหาวิทยาลัยจอห์น ฮอปกินส์ ลงสมัครรับเลือกตั้งเป็นประธานาธิบดีสังกัดพรรคเดโมแครต โดยเอาชนะวิลเลียม เอช. ทัฟต์ และทีโอดอร์ รูสเวลต์ จากพรรครีพับลิกัน ที่พ่ายแพ้เพราะคะแนนเสียงของพรรคแบ่งออกเป็นสองฝ่าย หลังจากเข้าดำรงตำแหน่งประธานาธิบดีในสมัยที่สองในปี ค.ศ. 1916 ได้ไม่นาน ในเดือนเมษายน ค.ศ. 1917 เขาได้นำสหรัฐอเมริกาซึ่งประกาศตัวเป็นกลางมาตลอดต้นสงครามโลกครั้งที่หนึ่ง เข้าร่วมสงคราม หลังจากพบว่ารัฐบาลเยอรมนีได้เสนอตัวเป็นพันธมิตรทางการทหารกับเม็กซิโกเพื่อต่อต้านสหรัฐ และเริ่มใช้เรือดำน้ำโจมตีเรือสินค้าของสหรัฐ
วูดโรว์ วิลสันได้รับรางวัลโนเบลสาขาสันติภาพในปี ค.ศ. 1919 เป็นบิดาของ แวลลอม วิลสัน


== แหล่งข้อมูลอื่น ==
Official White House biography
Woodrow W