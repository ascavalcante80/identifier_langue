สีขาว คือ โทนสี หรือ การรับรู้ที่เกิดจากแสงไปกระตุ้นเซลล์สีรูปกรวยทั้ง 3 แบบในดวงตาของมนุษย์ในปริมาณที่เกือบจะเท่ากันและมีความสว่างสูงสุดเมื่อเทียบกับสิ่งแวดล้อมรอบข้าง
สีขาว เป็นสีที่เกิดจากการรวมความเข้มของแสงสเปกตรัมที่มองเห็นได้ เป็นสีที่เต็มไปด้วยความสว่าง แต่ไม่มีสีสัน
แหล่งกำเนิดของแสงสีขาวมีอยู่หลายแหล่ง เช่น ดวงอาทิตย์ในเวลากลางวัน, หลอดไฟแบบไส้, หลอดไฟแบบฟลูออเรสเซนท์ และหลอด LED สีขาว
สีขาวยังมีความพิเศษอยู่อย่างหนึ่ง คือ เป็นสีที่เกิดจากการผสมกันระหว่างแสงสีปฐมภูมิ ซึ่งได้แก่ สีแดง, เขียว และน้ำเงิน (RGB) โดยเรียกกระบวนการนี้ว่า การผสมแสงสี (additive mixing) ซึ่งพบได้ทั่วไปในเทคโนโลยีการแสดงผล
แสงสีขาวที่สะท้อนออกมาจากวัตถุจะสามารถมองเห็นได้ก็ต่อเมื่อไม่มีสเปกตรัมของแสงส่วนไหนที่สะท้อนมากกว่าส่วนอื่นๆและวัตถุที่สะท้อนแสงนั้นมีมุมตกกระทบที่เหมาะสมที่จะทำให้เกิดการกระจัดกระจายของแสง (diffusion) ได้


== กำเนิดคำว่า สีขาว ==
คำว่า สีขาว ในภาษาอังกฤษคือ white มาจากคำในภาษาเยอรมันโบราณว่า hwitaz แล้วแปลงเป็นคำโบราณในภาษาอังกฤษว่า hwīt
สีขาว ในพจนานุกรม ฉบับราชบัณฑิตยสถาน พ.ศ. 2542 เป็นคำนาม มีความหมายว่า สีชนิดหนึ่งเหมือนสำลี


== สีขาวในมุมมองของมนุษย์ ==


== ดาราศาสตร์ ==
ดาวหรือวัตถุท้องฟ้าคลาส A จะมีสีขาว


== เกมกระดาน ==
สีขาวมักจะใช้เป็นหนึ่งในสองสีหลักๆที่ใช้ในเกมกระดานประเภทวางแผน เช่น โกะ หมากรุก เป็นต้น


== คอมพิวเตอร์ ==
กลุ่มหมวกขาว คือคำที่ใช้เรียกบุคคลที่ต่อต้านการใช้คอมพิวเตอร์ในทางผิด ซึ่งตรงข้ามกับคำว่า กลุ่มหมวกดำ ที่ใช้เรียกบุคคลที่ใช้คอมพิวเตอร์ในทางที่ผิดจริยธรรม


== สัญลักษณ์สีขาว ==
โดยทั่วไป สีขาวแสดงถึงความบริสุทธิ์, แจ่มแจ้ง, สะอาด, ปราศจากมลทิน
ในธงชาติไทยสีขาวแสดงถึงศาสนา
ธงขาวแสดงถึงการยอมแพ้
ในประเทศจีนยุคโบราณ สีขาวเป็นสัญลักษณ์ของทิศตะวันตกและโลหะ ซึ่งเป็นหนึ่งใน 5 สีหลัก
ตามตำราขงจื๊อ สีขาว เป็นสีที่แสดงถึงความเศร้าโศกและความตาย
สีขาว ในวัฒนธรรมอินเดีย หมายถึงความบริสุทธิ์และความศักดิ์สิทธิ์ ถูกนำไปใช้บ่อยในความหมายของความสงบและบริสุทธิ์ นอกจากนั้นยังหมายถึงสีแห่งการไว้อาลัย โดยสตรีชาวอินเดียจะแต่งชุดขาวเมื่อสามีตายไปและกลายเป็นหญิงหม้าย
สีขาว เป็นสีประจำทหารบก เหล่าทหารช่าง และทหารสื่อสาร
สีขาว เป็นสีประจำกองทัพเรือ
เป็นสีสัญลักษณ์ประจำ คณะนิติศาสตร์
สีขาว เป็นสีประจำทีมรีล มาดริด, ท็อตแน่มฮ็อตสเปอร์ส, ลีดส์ยูไนเต็ด
สีขาวคู่กับสีแดง เป็นสีประจำทีมอาร์เซน่อล, ซันเดอร์แลนด์, เซาแทมป์ตัน, อาแจ็กซ์อัมเตอร์ดัม, เฟเยนูร์ดร็อตเตอร์ดัม
สีขาวคู่กับสีน้ำเงิน เป็นสีประจำทีมแบล็คเบิร์นโรเวอร์ส, ควีนส์ ปาร์คเรนเจอร์ส
สีขาวคู่กับสีดำ เป็นสีประจำทีมนิวคาสเซิลยูไนเต็ด, ฟูแล่ม, ดาร์บี้เคาน์ตี้


== สัญลักษณ์สถานศึกษา ==
สีขาว เป็นสีประจำคณะมนุษยศาสตร์ มหาวิทยาลัยศรีนครินทรวิโรฒ
สีขาวคู่กับสีแดง เป็นสีประจำโรงเรียนอัสสัมชัญ, โรงเรียนบ้านเหล่าแดง, โรงเรียนสตรีวิทยา, โรงเรียนสตรีวิทยา2,โรงเรียนเบญจมราชูทิศ นครศรีธรรมราช,โรงเรียนนวมินทราชินูทิศ สตรีวิทยา 2, โรงเรียนอยุธยาวิทยาลัย, โรงเรียนกาญจนานุเคราะห์, โรงเรียนยโสธรพิทยาคม, โรงเรียนพิริยาลัยจังหวัดแพร่, โรงเรียนสิรินธร, โรงเรียนสกลราชวิทยานุกูล,โรงเรียนห้วยยอด,โรงเรียนพิชัยรัตนาคาร
สีขาวคู่กับสีฟ้าเป็นสีประจำโรงเรียนคณะราษฎร์บำรุงปทุมธานี, โรงเรียนนนทบุรีพิทยาคม, โรงเรียนโยนออฟอาร์ค, โรงเรียนภูเก็ตวิทยาลัย
สีขาวคู่กับสีเขียวเป็นสีประจำโรงเรียนสารวิทยา, โรงเรียนทวีธาภิเศก,โรงเรียนเมืองนครศรีธรรมราช,