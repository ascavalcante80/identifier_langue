วอชิงตัน ดี.ซี. (อังกฤษ: Washington, D.C. โดยตัวย่อ D.C. ย่อมาจาก District of Columbia เขตปกครองพิเศษโคลัมเบีย) เป็นเมืองหลวงของสหรัฐอเมริกา ติดต่อกับรัฐเวอร์จิเนียและรัฐแมริแลนด์ โดยวอชิงตัน ดี.ซี. อยู่ในเขตฝั่งซ้ายของแม่น้ำพอตอแมก (Potomac River)
กรุงวอชิงตัน ดี.ซี. สร้างในสมัย ประธานาธิบดี จอร์จ วอชิงตัน ประธานาธิบดีท่านแรกของสหรัฐอเมริกาของสหรัฐ สร้างขึ้นแทน ฟิลาเดเฟียที่เคยเป็นเมืองหลวงของสหรัฐสมัยเป็นดินแดนโพ้นทะเลของอังกฤษ และมีอนุสาวรีย์วอชิงตัน ที่มีลักษณะเป็นแท่งโอเบลิสก์สูง 555 ฟุต (169 เมตร) สร้างเป็นเกียรติแก่ จอร์จ วอชิงตัน
มหาวิทยาลัยที่มีชื่อเสียงได้แก่ มหาวิทยาลัยจอร์จทาวน์ มหาวิทยาลัยจอร์จวอชิงตัน และ มหาวิทยาลัยคาธอลิกแห่งอเมริกา
ทีมกีฬาที่มีชื่อเสียงได้แก่ วอชิงตัน เรดสกินส์ (อเมริกันฟุตบอล) ดี.ซี. ยูไนเต็ด (ฟุตบอล) วอชิงตัน วิซารดส์ (บาสเกตบอล)


== ผังเมืองและการเดินทาง ==

วอชิงตัน ดี.ซี. มีอาณาเขตเป็นรูปสี่เหลี่ยมจัตุรัส ยาวด้านละ 16 กิโลเมตร โดยใจกลางของสี่เหลี่ยมจัตุรัสเป็นที่ตั้งของอนุสาวรีย์วอชิงตัน ที่อยู่ระหว่างทำเนียบขาวและอาคารรัฐสภา โดยอาคารรัฐสภาจะแบ่งเมืองออกเป็น 4 ส่วนคือ ตะวันตกเฉียงเหนือ ตะวันออกเฉียงเหนือ ตะวันออกเฉียงใต้ และ ตะวันตกเฉียงใต้ โดยถนนที่สร้างใหม่ในแนวเหนือใต้จะเป็นตัวเลข ในขณะที่ถนนในแนวตะวันออกตกจะเป็นตัวอักษร a b c ซึ่งถนนเส้นเก่ายังคงชื่อเดิมอยู่ ถนนทแยงเป็นชื่อรัฐ
สถานที่สำคัญในเมืองประกอบด้วย ทำเนียบขาว ตึกสำคัญและตึกรัฐสภาสหรัฐอเมริกาเป็นสถานที่สำคัญ รวมถึงพิพิธภัณฑ์ที่หลายแห่งบริเวณรอบ สถาบันสมิธโซเนียน ตั้งอยู่ที่บริเวณที่ชื่อ เนชันแนลมอลล์ นอกจากนี้ในเมืองยังประกอบด้วย หอศิลป์แห่งชาติ จอร์จทาวน์ซื่งเป็นบริเวณที่เก่าที่สุดของตัวเมืองและเป็นแหล่งชอปปิงอยู่ทางทิศตะวันตกของเมือง ยูเนียนสเตชัน สถานีรถไฟและรถไฟใต้ดินที่สำคัญของเมือง และไชนาทาวน์
ระบบขนส่งมวลชนในเมืองจะมีระบบรถไฟใต้ดินเรียกว่า เมโทรเรล (หรือรู้จักในชื่อ เมโทร) ซึ่งมีทั้งหมด 5 สาย และ 86 สถานี สำหรับระบบรถเมล์ในตัววอชิงตันเองจะมีสองระบบได้แก่ เมโทรบัส และ เซอร์คิวเรเตอร์ โดยนอก