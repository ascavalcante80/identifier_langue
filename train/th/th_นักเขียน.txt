นักเขียน คือผู้ที่สร้างงานเขียน อย่างไรก็ตามคำนี้มักใช้เฉพาะกับผู้ที่เขียนงานสร้างสรรค์หรือเป็นอาชีพ หรือผู้ที่ได้สร้างงานเขียนในลักษณะอื่น ๆ นักเขียนที่มีความชำนาญจะแสดงความสามารถในการใช้ภาษาเพื่อที่จะนำเสนอแนวคิดและภาพพจน์ ไม่ว่าจะเป็นการเขียนบันเทิงคดีหรือสารคดี
นักเขียนอาจสร้างผลงานในรูปแบบต่าง ๆ เช่น บทกวี ร้อยกรอง ร้อยแก้ว เรื่องสั้น นวนิยาย บทละคร สารคดี นักเขียนที่ทำงานเฉพาะมักได้รับการเรียกแตกต่างกัน เช่น กวี นักเขียนเรื่องสั้น นักเขียนนวนิยาย นักเขียนบทละคร นักแต่งเพลง นักหนังสือพิมพ์ นักเขียนสารคดี นักเขียนอื่น ๆ เป็นต้น


== ประโยชน์ของอาชีพนักเขียนแก้ไข ==
อาชีพนี้น่าจะเรียกได้ว่าเป็น "ศิลปิน" แขนงหนึ่งได้ เพราะเป็นอาชีพที่ต้องอิสระมาก ๆ ใครจะมาสั่งหรือบังคับให้เขียนโน่นเขียนนี่โดยที่เราไม่ชอบคงจะทำได้ยากมาก งานเขียนเป็นอาชีพที่มีข้อดีหลายอย่าง เช่น ทำงานที่ไหนก็ได้ ทำเมื่อไหร่ก็ได้ ใส่ชุดอะไรทำก็ได้ จะทำหรือจะหยุดทำเมื่อไหร่ก็ได้ ไม่ต้องยุ่งกับคนอื่นมากนัก นั่งทำคนเดียวก็ได้ นอกจากนี้ผลงานการเขียนเป็นมรดกตกทอดให้ลูกให้หลานได้ ผลงานอยู่ได้นาน สร้างความภูมิใจ