เฟลมิชบราบันต์ (อังกฤษ: Flemish Brabant) หรือ ฟลามส์-บราบานท์ (ดัตช์:  Vlaams-Brabant  ) เป็นมณฑลในเขตฟลามส์ ซึ่งเป็นหนึ่งในสามเขตของประเทศเบลเยียม ตั้งอยู่ทางตะวันออกของมณฑลฟลานเดอร์ตะวันออก, ทางใต้ของมณฑลแอนต์เวิร์ป, ทางตะวันตกของมณฑลลิมเบิร์ก, ทางตกเฉียงเหนือของมณฑลลีแยฌ, ทางเหนือของมณฑลวัลลูนบราบันต์, ทางตะวันออกเฉียงเหนือของมณฑลแอโน และล้อมรอบพื้นที่ทั้งหมดของเขตเมืองหลวงบรัสเซลส์
เฟลมิชบราบันต์มีเมืองหลวงชื่อเลอเฟน และมีพื้นที่ 2,106.13 ตารางกิโลเมตร แบ่งออกเป็น 2 เขตการปกครอง ซึ่งแบ่งย่อยได้อีก 65 เทศบาล แม่น้ำสายหลักของจังหวัดคือแม่น้ำเดเมอร์และแม่น้ำเซน
เฟลมิชบราบันต์ตั้งขึ้นในวันที่ 1 มกราคม ค.ศ. 1995 จากการแยกอดีตจังหวัดบราบันต์เป็น 3 ส่วน ได้แก่ มณฑลเฟลมิชบราบันต์, มณฑลวัลลูนบราบันต์ และเขตเมืองหลวงบรัสเซลส์ซึ่งไม่ขึ้นอยู่กับมณฑลใด


== เขตการปกครอง ==
เฟลมิชบราบันต์ประกอบด้วย 2 เขตการปกครองส่วนท้องถิ่น (ดัตช์: Administratieve arrondissement) ได้แก่ เขตเลอเฟนทางตะวันออก และเขตฮาล-ฟิลฟูร์ดทางตะวันตก

แบ่งเป็นเขตตุลาการ (ดัตช์: Gerechtelijke arrondissement) ได้ 1 เขตกับส่วนหนึ่งของเขตบรัสเซลส์ ได้แก่ เขตตุลาการเลอเฟน และเขตตุลาการบรัสเซลส์ซึ่งมีขอบเขตในเ