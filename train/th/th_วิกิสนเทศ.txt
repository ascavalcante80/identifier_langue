วิกิสนเทศ (อังกฤษ: Wikidata) เป็นหนึ่งในโครงการของมูลนิธิวิกิมีเดีย ออกแบบมาเพื่อทำหน้าที่เป็นแหล่งข้อมูลร่วมกันสำหรับข้อมูลบางประเภท เช่น วันเกิด เป็นข้อมูลที่ตรวจสอบแล้ว และสามารถใช้ได้ในโครงการอื่น ๆ ของมูลนิธิวิกิมีเดีย เช่น วิกิพีเดีย การใช้ข้อมูลร่วมกันเช่นนี้คล้ายกับการที่วิกิมีเดียคอมมอนส์เป็นที่รวมไฟล์สื่อสำหรับโครงการอื่นในวิกิมีเดีย


== ประวัติการพัฒนา ==

วิกิสนเทศเปิดตัวเมื่อวันที่ 30 ตุลาคม พ.ศ. 2555 และเป็นโครงการใหม่ของมูลนิธิวิกิมีเดียโครงการแรกนับแต่ พ.ศ. 2549
โครงการได้รับการสนับสนุนด้วยเงินบริจาคจาก Allen Institute for Artificial Intelligence, Gordon and Betty Moore Foundation, และกูเกิล รวมทั้งสิ้น 1.3 ล้านยูโร การพัฒนาในระยะแรกกำกับดูแลโดย Wikimedia Deutschland และแบ่งออกเป็นสามระยะ
การรวมศูนย์ลิงก์ข้ามภาษา – ลิงก์ที่เชื่อมโยงระหว่างบทความวิกิพีเดียในหัวข้อเดียวกันแต่อยู่คนละภาษา
เป็นศูนย์กลางสำหรับข้อมูลในกล่องข้อมูลสำหรับวิกิพีเดียทุกภาษา
สร้างและปรับปรุงบทความรายชื่อโดยใช้ข้อมูลจากวิกิสนเทศ
การดำเนินการระยะแรกได้เปิดตัวเมื่อ 30 ตุลาคม พ.ศ. 2555 โดยเปิดให้สร้าง item และใส่ข้อมูลพื้นฐาน a label—a name or title, aliases—alternative terms for the label, a description, and interlanguage links สำหรับบทความวิกิพีเดียในหัวข้อหนึ่ง แต่ละ item จะมีหมายเลขประจำตัวกำกับโดยมีตัวอักษร Q นำหน้า เช่น item สำหรับการเมืองคือ Q7163 วิธีการนี้ทำให้สามารถแปลข้อมูลเป็นภาษาต่าง ๆ ได้โดยไม่เอนเอียงไปยังภาษาใดภาษาหนึ่ง
ช่วงแรกนั้นวิกิสนเทศเป็นแหล่งรวมลิงก์ข้ามภาษาของวิกิพีเดีย โดยที่วิกิพีเดียยังไม่อาจเข้าถึงวิกิสนเทศได้โดยตรงและต้องมีชุดข้อมูลลิงก์ข้ามภาษาของตนเอง วันที่ 14 มกราคม พ.ศ. 2556 วิกิพีเดียภาษาฮังการีเป็นวิกิพีเดียภาษาแรกที่เริ่มให้ใช้ลิงก์ข้ามภาษาผ่านวิกิสนเทศ ความสามารถใหม่นี้ได้ขยายออกไปสู่วิกิพีเดียภาษาฮิบรูและภาษาอิตาเลียน ในวันที่ 30 มกราคม ต่อมาจึงขยายสู่วิกิพีเดียภาษาอังกฤษเมื่อวันที่ 13 กุมภาพันธ์ และจะขยายสู่ทุกภาษาในวันที่ 6 มีนาคม
การดำเนินการระยะที่สองได้เริ่มเมื่อ 4 กุมภาพันธ์ พ.ศ. 2556 โดยเริ่มนำ key-value pair มาเชื่อมโยงวิกิพีเดียและวิกิสนเทศเข้าด้วยกัน โดยค่าที่ใช้ได้ยังจำกัดอยู่เฉพ