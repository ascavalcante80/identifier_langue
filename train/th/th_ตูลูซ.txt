ตูลูซ (ฝรั่งเศส: Toulouse) อยู่ทางตอนใต้ของประเทศฝรั่งเศส เป็นเมืองหลวงของแคว้นมีดี-ปีเรเน (Midi-Pyrénées) ซึ่งติดกับประเทศสเปน แต่มีพรมแดนธรรมชาติคือเทือกเขาพิเรนีสคั่นไว้
ตูลูซเป็นเมืองใหญ่อันดับที่สี่ของประเทศฝรั่งเศส ตามจำนวนประชากรที่มีอยู่ในเขตเมือง (urban area) ราว 892,115 คน และหากรวมประชากรในเขตปริมณฑล (metropolitan area) ด้วย จะมีถึง 1,250,251 คน (ข้อมูลปี พ.ศ. 2554) และความหนาแน่นของประชากร 3,800 คนต่อตารางกิโลเมตร


== ภูมิศาสตร์ ==
แม่น้ำที่สำคัญของตูลูซ คือ แม่น้ำการอน (La Garonne)


== สถาปัตยกรรม ==
ตึกรามบ้านช่องในใจกลางเมืองของตูลูซมักก่อด้วยอิฐสีส้ม ทำให้เมืองนี้ได้ชื่อว่า "เมืองสีชมพู" (La Ville Rose)


== เศรษฐกิจ ==
อุตสาหกรรมการบินและอากาศยานเป็นหนึ่งในอุตสาหกรรมที่สร้างรายได้ในเมืองตูลูซ และพื้นที่โดยรอบ ทั้งนี้ เนื่องจากตูลูซเป็นฐานการประกอบและผลิตเครื่องบินแอร์บัส (Airbus) โดยเฉพาะอย่างยิ่งเครื่องบินแอร์บัส A 380 ตูลูซมีสนามบินของตนเองคือ ท่าอากาศยานบลาญัก (Blagnac)


== การศึกษา ==
ตูลูซถือเป็นเมืองใหญ่อันดันสามทางด้านการศึกษาของฝรั่งเศส รองจากปารีสและลียง โดยตูลูซมีจำนวนนักเรียนและนักศึกษารวมกันถึง 110,000 คน ในปี ค.ศ. 2008 และ 122,000 คน ในปี ค.ศ. 2012


=== การศึกษาระดับอุดมศึกษา ===
มหาวิทยาลัยตูลูซ (Université de Toulouse) ได้รับการก่อตั้งขึ้นในปี ค.ศ. 1229 แต่ในปัจจุบันวลี Université de Toulouse เป็นเพียงชื่อของกลุ่มมหาวิทยาลัยและสถาบันอุดมศึกษาต่าง ๆ ในตูลูซที่มีอำนาจในการจัดการตนเองอย่างเป็นอิสระเฉกเช่นมหาวิทยาลัยอื่น ๆ ทั่วไป โดยมหาวิทยาลัยและสถาบันอุดมศึกษาดังกล่าวมีดังนี้
มหาวิทยาลัยตูลูซ 1 กาปีตอล (Université Toulouse 1 Capitole) เน้นเปิดสอนในสาขากฎหมาย เศรษฐศาสตร์ รัฐศาสตร์ และบริหารธุรกิจ
มหาวิทยาลัยตูลูซ - ฌ็อง โฌแร็ส (Université Toulouse - Jean Jaurès) ชื่อเดิมคือมหาวิทยาลัยตูลูซที่ 2 - เลอมีราย (Université de Toulouse II - Le Mirail) เน้นเปิดสอนด้านมนุษยศาสตร์ เช่น สาขาภาษาศาสตร์ ประวัติศาสตร์ สังคมวิทยา เป็นต้น
มหาวิทยาลัยตูลูซที่ 3 - ปอล ซาบาตีเย (Université Toulouse III - Paul Sabatier) เน้นเปิดสอนด้านวิทยาศาสตร์ เทคโนโลยี วิศวกรรมศาสตร์ แพทยศาสตร์และพยาบาล มหาวิทยาลัยตูลูซ 3 ตั้งชื่อตามศาสตราจารย์ปอล ซาบาตีเย ผู้ได้รับรางวัลโนเบล สาขาเคมี ปี ค.ศ. 1912
สถาบันอุดมศึกษาเฉพาะทาง (grandes écoles) ซึ่งเป็นระบบการศึกษาเฉพาะของฝรั่งเศสที่ขนานไปกับระบบการเรียนการสอนในมหาวิทยาลัย สถาบันอุดมศึกษาเฉพาะทางที่ตั้งอยู่ที่ตูลูซ ได้แก่
Institut supérieur de l'aéronautique et de l'espace (ISAE) เป็นสถาบันวิศวกรรมการบินและอวกาศที่มีชื่อเ