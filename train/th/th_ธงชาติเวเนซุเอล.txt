ธงชาติเวเนซุเอลา มีพัฒนาการที่เกี่ยวข้องกับการต่อสู้เพื่อเอกราชชาติตั้งแต่ ค.ศ. 1811 ลักษณะของธงโดยพื้นฐานในแต่ละยุคเป็นธงสามสีรูปสี่เหลี่ยมผืนผ้า แถบบนสีเหลือง แถบกลางสีน้ำเงิน แถบล่างสีแดง ส่วนที่มีการเปลี่ยนแปลงลักษณะในแต่ละยุคนั้นได้แก่การจัดรูปกลุ่มดาว จำนวนของดาว และการเพิ่มดวงตราแผ่นไว้ที่ส่วนมุมธงบนด้านคันธง สำหรับแบบธงที่ปรากฏในปัจจุบันนั้นเริ่มใช้ตั้งแต่วันที่ 12 มีนาคม ค.ศ. 2006


== ลักษณะ ==
ธงชาติเวเนซุเอลาในปัจจุบันมีลักษณะเป็นธงสี่เหลี่ยมผืนผ้า กว้าง 2 ส่วน ยาว 3 ส่วน ภายในแบ่งเป็น 3 แถบตามแนวนอนขนาดกว้างเท่ากัน แถบบนมีสีเหลือง แถบกลางสีน้ำเงิน แถบล่างสีแดง กลางแถบสีน้ำเงินนั้นมีรูปดาวห้าแฉกสีขาว 8 ดวง เรียงเป็นแถบโค้งครึ่งวงกลม ธงดังกล่าวนี้ใช้สำหรับพลเรือนโดยทั่วไป หากว่าธงนี้มีรูปตราแผ่นดินของเวเนซุเอลาที่มุมธงบนด้านคันธง แสดงว่าธงดังกล่าวเป็นธงสำหรับใช้ในราชการ อันรวมธงใช้เป็นธงนาวีของกองทัพเรือเวเนซุเอลาด้วย


== ประวัติ ==


=== เขตอุปราชแห่งนิวกรานาดา ===


=== แบบธงฟรันซิสโก เด มิรันดา ===

ธงชาติเวเนซุเอลามีพื้นฐานมาจากธงซึ่งออกแบบโดยฟรันซิสโก เด มิรันดา (Francisco de Miranda) เพื่อใช้ในการเรียกร้องเอกราชของเวเนซุเอลาในปี ค.ศ. 1806 แต่ไม่ประสบความสำเร็จ ภายหลังสภาแห่งชาติเวเนซุเอลาจึงได้ยอมรับธงดังกล่าวเป็นธงชาติในปี ค.ศ. 1811 ลักษณะเป็นธงสามสีสามแถบแนวนอนสีเหลือง สีน้ำเงิน และสีแดง ซึ่งแบบธงดังกล่าวนี้ได้กลายเป็นแรงบันดาลใจแก่แบบธงชาติโคลัมเบียและเอกวาดอร์ด้วยเช่นกัน ธงนี้ได้ชักขึ้นครั้งแรกเมื่อวันที่ 12 มีนาคม ค.ศ. 1806 ที่เมืองยาคเมล (Jacmel) บนเกาะเฮติ ในฐานะสัญลักษณ์การเดินทางสู่เวเนซุเอลาครั้งสุดท้ายของมิรันดาและคณะ และได้โบกสะบัดเหนือดินแดนเวเนซุเอลาครั้งแรกที่ ลา เวลา เด โคโร (La Vela de Coro) ในวันที่ 3 สิงหาคม ปีเดียวกัน ประเทศเวเนซุเอลาได้ถือเอาวันที่ 12 มีนาคม ของทุกปีเป็นวันธงชาติ กระทั่งในปี ค.ศ. 2006 จึงได้เปลี่ยนวันธงชาติมาเป็นวันที่ 3 สิงหาคมของทุกปีจนถึงทุกวันนี้
ความหมายของสีธงตามที่นิยมกล่าวถึงนั้น ระบุว่าสีเหลืองหมายถึงความมั่งคั่งของแผ่นดิน สีน้ำเงินหมายถึงความกล้า สีแดงหมายถึงเอกราชจากสเปน


=== ประกาศเอกราช ===


=== รัฐเวเนซุเอลา ===


=== คริสต์ศตวรรษที่ 19-20 ===
ในช่วงครึ่งแรกของคริสต์ศตวรรษที่ 19 ได้มีการเพิ่มเติมรูปกลุ่มดาว 7 ดวงสีขาวลงกลางธง เพื่อหมายถึงอาณานิคม 7 แห่งที่ร่วมกันต่อต้าการปกครองของสเปนในสงครามประกาศเอกราช อันได้แก่ อาณานิคมบาร์เซโลนา (Barcelona), อาณานิคมบารินัส (Barinas), อาณานิคมการากัส (Caracas), อาณานิคมกูมานา (Cumaná), อาณานิคมมาการิตา (Margarita), อาณานิคมเมริดา (Mérida) และอาณานิคมตรูจิโย (Trujillo) ในปี ค.ศ. 1817 หลังสงครามปลดปล่อยภูมิภาคกีอานา (Guayana) นายพลซีมอง โบลีวาร์จึงได้กำหนดให้เพิ่มดาวลงในธงอีกดวงหนึ่ง เพื่อเป็นสัญลักษณ์ของอาณานิคมที่ได้รับการปลดปล่อยแห่งใหม่ แต่ว่าจำนวนดาวในธงชาติก็ยังคงเป็น 7 ดวงอยู่เช่นเดิม
ต่อมาได้มีการกำหนดแบบอย่างธงเพื่อใช้เพิ่มเติมขึ้น ตามรัฐบัญญัติว่าด้วยธงชาติ ตราแผ่นดิน และเพลงชาติของเวเนซูเอลา ลงวันที่ 17 กุมภาพันธ์ ค.ศ. 1954 โดยระบุว่า ธงชาติซึ่งไม่มีรูปตราแผ่นดินประกอบอยู่ด้วย เป็นธงสำหรับใช้ในการเดินเรือและกิจการพลเรือน เช่น สำหรับให้ประชาชนใช้ทั่วไป สำหรับเรือพาณิชย์ และการแข่งขันกีฬาระหว่างประเทศ
ในปี ค.ศ. 2006 ประธานาธิบดีอูโก ชาเบซ ฟรีอัส ได้ประกาศแผนที่จะเพิ่มจำนวนดาวในธงชาติจากเดิม 7 ดวง เป็น 8 ดวง ตามคำสั่งของประธานาบดีโบลิวาร์ซึ่งมีไว้ตั้งแต่ ค.ศ. 1817 แม้ว่าการเปลี่ยนแปลงแบบธงดังกล่าวจะได้รับความเห็นชอบจากรัฐสภาแล้วก็ตาม ทว่าสิ่งนี้ก็ได้นำมาซึ่งการถกเถียงอย่างสำคัญในประเทศนี้เช่นกัน โดยเมื่อมีการประกาศเปลี่ยนธงชาติอย่างเป็นทางการนั้น กลุ่มผู้คัดค้านการเปลี่ยนธงซึ่งมีชื่อว่า National Resistance Command ได้แถลงจุดยืนที่จะไม่ใช้ธงชาติที่มีการเปลี่ยนแปลงใหม่นี้ โดยพวกเขาได้อ