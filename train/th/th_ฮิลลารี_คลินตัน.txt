ฮิลลารี ไดแอน ร็อดแดม คลินตัน (อังกฤษ: Hillary Diane Rodham Clinton; เกิด 26 ตุลาคม พ.ศ. 2490) รัฐมนตรีว่าการกระทรวงการต่างประเทศแห่งสหรัฐอเมริกา คนที่ 67 ในรัฐบาลชุดที่มีบารัก โอบามาเป็นประธานาธิบดี วุฒิสมาชิกรัฐนิวยอร์กในระหว่างปี ค.ศ. 2001 - 2009 นางฮิลลารีสมรสกับบิล คลินตัน ประธานาธิบดีคนที่ 42 แห่งสหรัฐอเมริกา ทำให้เธอเคยเป็นสุภาพสตรีหมายเลขหนึ่งของสหรัฐอเมริกา ระหว่าง ค.ศ. 1993 - 2001 ในการเลือกตั้งประธานาธิบดีสหรัฐอเมริกา ค.ศ. 2008 เธอเคยลงสมัครเป็นตัวแทนพรรคชิงตำแหน่งประธานาธิบดีด้วย


== ประวัติแก้ไข ==
ฮิลลารีเกิดที่โรงพยาบาลเอดจ์วอเตอร์ (Edgewater Hospital) ในนครชิคาโก รัฐอิลลินอยส์ ก่อนจะย้ายไปพำนักที่เมืองปาร์ก ริดจ์ในรัฐเดียวกันนั่นเอง เมื่อนางฮิลลารีมีอายุได้ 3 ปี ฮิลลารีเป็นบุตรสาวคนโตของ ฮิวจ์ เอลส์เวิร์ท ร็อดแฮม และโดโรธี เอ็มม่า โฮเวลล์ บิดาของฮิลลารีเป็นเจ้าของธุรกิจสิ่งทอขนาดเล็ก ส่วนมารดานั้นเป็นแม่บ้าน เธอมีน้องอีก 2 คนคือ ฮิวจ์และโทนี่
ฮิลลารีจบการศึกษาด้านรัฐศาสตร์จากวิทยาลัยสตรีเวลเลสลีย์ จากนั้นศึกษาต่อด้านกฎหมายในมหาวิทยาลัยเยล และรู้จักกับบิล คลินตัน ซึ่งขณะนั้นก็เรียนด้านกฎหมายอยู่ที่เยลเช่นกัน ทั้งคู่แต่งงานกันเมื่อวันที่ 11 ตุลาคม ค.ศ. 1975 โดยมีบุตรี 1 คนคือ เชลซี คลินตัน


=== สุภาพสตรีหมายเลขหนึ่งแห่งสหรัฐอเมริกาแก้ไข ===

หลังจากที่บิล คลินตันได้รับเลือกเป็นประธานาธิบดีแห่งสหรัฐอเมริกา และเข้ารับตำแหน่งในเดือนมกราคม ค.ศ. 1993 เท่ากับว่า ฮิลลารีมีตำแหน่งเป็นสุภาพสตรีหมายเลขหนึ่งไปโดยปริยาย ฮิลลารีนับเป็นสุภาพสตรีหมายเลขหนึ่งคนแรกที่มีวุฒิการศึกษาระดับปริญญาบัณฑิต และมีอาชีพเป็นทางการก่อนได้รับตำแหน่ง เธอยังเป็นสุภาพสตรีหมายเลขหนึ่งคนแรกที่มีสำนักงานของตัวเองอยู่ในปีกฝั่งตะวันตกของทำเนียบขาว ซึ่งก่อนหน้าที่ สุภาพสตรีหมายเลขหนึ่งจะดูแลปีกฝั่งตะวันออกเท่านั้น โดยเธอยังเป็นที่ยอมรับกันว่า เป็นหนึ่งในสุภาพสตรีหมายเลขหนึ่งที่มีอิทธิพลมากที่สุดเคียงคู่กันกับ เอลินอร์ รูสเวลท์ อดีตสุภาพสตรีหมายเลขหนึ่งในสมัยประธานาธิบดีแฟรงคลิน ดี รูสเวลท์
ถึงแม้ว่า ฮิลลารีจะถูกวิพากษ์วิจารณ์อย่างหนักในการที่เธอเข้ามามีบทบาทในการทำงานของคณะรัฐบาล แต่ฝ่ายที่สนับสนุนก็ออกมาโต้แย้งว่า ประชาชนที่เลือกบิล คลินตันให้เข้ามาดำรงตำแหน่งประธานาธิบดีย่อมรู้ถึงข้อนี้ดี


== งานการเมืองแก้ไข ==


=== วุฒิสมาชิกจากรัฐนิวยอร์กแก้ไข ===

หลังจากที่อดีตวุฒิสมาชิกรัฐนิวยอร์ก แดเนียล แพทริค มอยนิแฮนประกาศเกษียณ ได้มีสมาชิกในพรรคเดโมแครตหลายคน รวมไปถึงสมาชิกสภาผู้แทนราษฎร ชาร์ลส บี แรนเกล สนับสนุนให้ฮิลลารีลงสมัครรับเลือกในการเลือกตั้งปี ค.ศ. 2000 หลังจากที่ฮิลลารีตัดสินใจลงสมัคร เธอและบิลได้ซื้อบ้านในชานเมืองนิวยอร์ก ฮิลลารีนับเป็นสุภาพสตรีหมายเลขหนึ่งคนแรกที่ลงรับเลือกตั้ง และได้รับเลือกถึง 2 สมัยด้วยกัน


=== ตัวแทนพรรคในการชิงตำแหน่งประธานาธิบดีแก้ไข ===

เมื่อวันที่ 20 มกราคม ค.ศ. 2007 นางฮิลลารีได้ประกาศผ่านเว็บไซต์ว่า เธอตัดสินใจจะลงสมัครรับเลือกเป็นตัวแทนของพรรคเดโมแครต ในการชิงชัยตำแหน่งประธานาธิบดีในปี ค.ศ. 2008 โดยฮิลลารีเป็นสตรีคนแรกในประวัติศาสตร์ที่ลงสมัครเป็นตัวแทนของพรรคระดับชาติ
โดยในช่วงครึ่งปีแรก ฮิลลารีมีคะแนนนำในการสำรวจคะแนนนิยม โดยคู่แข่งของเธอคือ วุฒิสมาชิกบารัก โอบามา (ปัจจุบันดำรงตำแหน่งประธานาธิบดีคนที่ 44 แห่งสหรัฐอเมริกา)จากรัฐอิลลินอยส์ และอดีตวุฒิสมาชิกจอห์น เอ็ดเวิดส์จา