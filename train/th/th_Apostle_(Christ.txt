อัครทูต (อังกฤษ: Apostles; Ἀπόστολος, apostolos แปลว่า "ผู้ถูกส่งออกไป" เช่น ข่าวสารหรือตัวแทน) ตามพระวรสารสหทรรศน์และธรรมเนียมทางศาสนาคริสต์ใช้หมายถึงอัครสาวกสิบสองคน ที่พระเยซูทรงเลือก ตั้งชื่อ และฝึกเพื่อจะได้ส่งออกไปทำการประกาศข่าวดี หลังจากยูดาส อิสคาริโอททรยศต่อพระเยซู อัครสาวกที่เหลือภายใต้การนำของซีโมนเปโตรจึงจับฉลากเลือกมัทธีอัสซึ่งติดตามพระเยซูมาตั้งต้นขึ้นมาเป็นอัครทูตแทน ฉะนั้นเมื่อถึงเทศกาลเพนเทคอสต์ที่พระวิญญาณบริสุทธิ์เสด็จลงมาประทับกับสาวกของพระเยซู จำนวนอัครทูตจึงมีสิบสองคนเท่าเดิม


== อัครทูตสิบสองคน ==
ตาม “พระวรสารสหทรรศน์” (มาระโก 3:13 -19 , มัทธิว 10:1 -4 , ลูกา 6:12 -16 ) อัครทูตที่เลือกและแต่งตั้งโดยพระเยซูเมื่อเริ่มสั่งสอนเทศนาก็ได้แก่
ซีโมนเปโตร
ยากอบ บุตรเศเบดี
ยอห์นอัครทูต น้องของยากอบ บุตรเศเบดี
อันดรูว์ น้องของซีโมนเปโตร อดีตสาวกของยอห์นผู้ให้บัพติศมา
ฟีลิปอัครทูต จากเบ็ธไซดา ที่กาลิลี (ยอห์น 1:44
, ยอห์น 12:21 )
บารโธโลมิวอัครทูต
มัทธิวผู้นิพนธ์พระวรสาร
โธมัสอัครทูต
ยากอบ บุตรอัลเฟอัส
ยูดาอัครทูต
ซีโมนเศโลเท
ยูดาส อิสคาริโอท (ไม่ได้รับการประกาศเป็นนักบุญ)
สิบสององค์นี้พระเยซูเป็นผู้แต่งตั้งเอง เมื่อยูดาส อิสคาริโอททรยศพระเยซูแล้วฆ่าตัวตายไป อัครทูตที่เหลือสิบเอ็ดองค์จึงจับสลากเลือกอัครทูตอง