ธงชาติหมู่เกาะเคย์แมน เป็นธงสี่เหลี่ยมผืนผ้า กว้าง 1 ส่วน ยาว 2 ส่วน พื้นสีน้ำเงิน ที่มุมธงบนด้านคันธงเป็นรูปธงชาติสหราชอาณาจักร ที่พื้นสีน้ำเงินนั้นมีภาพตราแผ่นดินของหมู่เกาะเคย์แมน ซึ่งเป็นรูปโล่พื้นแดงมีลายคดสีขาวสลับฟ้าที่ส่วนท้องโล่ ตอนบนที่พื้นสีแดงเป็นรูปสิงโตอังกฤษสีทอง ตอนล่างที่ลายคดสองสีมีรูปดาวห้าแฉกสีขาวขอบทองรวม 3 ดวง เบื้องบนของโล่มีรูปเต่าทะเลสีเขียวยืนบนขดเชือกสีขาวสลับฟ้าและช่อสับปะรดสีเหลือง ตอนล่างมีแพรแถบสีเหลืองจารึกคำขวัญประจำชาติว่า He hath founded it upon the seas
แบบธงที่ใช้อยู่ในปัจจุบันนี้เริ่มใช้มาตั้งแต่วันที่ 25 มกราคม พ.ศ. 2542 ถ้าใช้เป็นธงเรือพลเรือนจะเปลียนพื้นธงเป็นสีแดง ส่วนธงชาติในสมัยก่อนหน้านั้นรูปตราแผ่นดินที่พื้นธงจะบรรจุอยู่ในวงกลมสีขาวอีกชั้นหนึ่ง ซึ่งใช้อยู่ในช่วง พ.ศ. 2501 - 2542
สำหรับธงผู้ว่าการหมู่เกาะเคย์แมนก็เป็นเช่นเดียวกับธงของผู้ว่าการดินแดนต่างๆ ของดินแดนอาณานิคมโพ้นทะเลของสหราชอาณาจักร กล่