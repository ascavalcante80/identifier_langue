ปัจจุบันทั่วโลกมีรัฐเอกราชซึ่งเป็นที่ยอมรับจากนานาชาติส่วนใหญ่ 196 รัฐ (ทั้งหมดเป็นรัฐสมาชิกสหประชาชาติ ยกเว้นนครรัฐวาติกัน ปาเลสไตน์ และคอซอวอ) และมีรัฐอีก 8 แห่งที่ยังไม่ได้รับการยอมรับจากนานาชาติส่วนใหญ่


== รัฐที่ได้รับการรับรองจากนานาชาติส่วนใหญ่ ==


=== ทวีปเอเชีย ===
หมายเหตุ
↑ 1.0 1.1 1.2 1.3 มีพื้นที่ทั้งในทวีปเอเชียและทวีปยุโรป โดยองค์การสหประชาชาติถือว่าเป็นประเทศในทวีปเอเชียเนื่องจากมีอาณาเขตและประชากรส่วนใหญ่อยู่ในทวีปนี้ แต่ในบางกรณีได้รับการจัดให้อยู่ในทวีปยุโรปเนื่องจากมีความสัมพันธ์ทางวัฒนธรรมและการเมืองระหว่างประเทศในระดับสูงกับประเทศในทวีปดังกล่าว
↑ 2.0 2.1 มีพื้นที่ทั้งหมดอยู่ในทวีปเอเชียตามเกณฑ์ทางภูมิศาสตร์ แต่ในบางกรณีได้รับการจัดให้อยู่ในทวีปยุโรปเนื่องจากมีความสัมพันธ์ทางวัฒนธรรมและการเมืองระหว่างประเทศในระดับสูงกับประเทศในทวีปดังกล่าว
↑ ในทางภูมิรัฐศาสตร์ถือว่าเป็นส่วนหนึ่งของทวีปเอเชีย แต่หากพิจารณาตามหลักชีวภูมิศาสตร์อาจจัดอยู่ในเขตโอเชียเนีย
↑ เมื่อวันที่ 29 พฤศจิกายน พ.ศ. 2555 ที่ประชุมสมัชชาใหญ่แห่งสหประชาชาติมีมติเสียงส่วนใหญ่เห็นชอบให้เปลี่ยนสถานะผู้สังเกตการณ์ของปาเลสไตน์จาก "หน่วยการเมืองที่ไม่ใช่สมาชิก" (non-member entity) เป็น "รัฐที่ไม่ใช่สมาชิก" (non-member state) แบบเดียวกับนครรัฐวาติกัน ซึ่งเท่ากับเป็นการยอมรับอำนาจอธิปไตยของรัฐปาเลสไตน์ไปโดยปริยาย อนึ่ง ก่อนหน้านี้รัฐปาเลสไตน์ได้รับการรับรองอำนาจอธิปไตยจากรัฐสมาชิกสหประชาชาติแล้ว 131 แห่งรวมทั้งไทย
↑ รัฐปาเลสไตน์ประกาศให้เยรูซาเลม (ส่วนตะวันออก) เป็นเมืองหลวง แต่ปัจจุบันตั้งที่ทำการรัฐบาลอยู่ที่เมืองรอมัลลอฮ์ (Ramallah) ในเขตเวสต์แบงก์ และที่เมืองกาซา (Gaza) ในฉนวนกาซา
↑ 6.0 6.1 ปัจจุบัน คณะกรรมการจัดทำพจนานุกรมชื่อภูมิศาสตร์สากลแห่งราชบัณฑิตยสถานได้กำหนดให้เรียกชื่อทางการของประเทศนี้เป็นภาษาไทยได้ทั้งสองชื่อ คือ "สาธารณรัฐแห่งสหภาพพม่า" หรือ "สาธารณรัฐแห่งสหภาพเมียนมา" (ไม่มี ร์) และในการเรียกชื่อโดยทั่วไป (อย่างไม่เป็นทางการ) กำหนดให้เรียกว่า "ประเทศพม่า" หรือ "ประเทศเมียนมา"
↑ มีลักษณะเป็นนครรัฐ กล่าวคือ ตัวประเทศและเมืองหลวงมีอาณาเขตเดียวกัน
↑ หากพิจารณาตามหลักภูมิศาสตร์กายภาพและชีวภูมิศาสตร์ เกาะต่าง ๆ ทางด้านตะวันออกจะอยู่ในเขตโอเชียเนีย แต่ในทางภูมิรัฐศาสตร์ถือว่าทั้งประเทศเป็นส่วนหนึ่งของทวีปเอเชีย
↑ ความขัดแย้งระหว่างอิสราเอลกับกลุ่มประเทศอาหรับทำให้เยรูซาเลมถูกแบ่งออกเป็นสองส่วน ส่วนตะวันตกอยู่ในความครอบครองของอิสราเอล และส่วนตะวันออกอยู่ในความครอบครองของจอร์แดน เมื่อสิ้นสุดสงครามหกวัน อิสราเอลสามารถยึดเยรูซาเลมส่วนตะวันออกได้และประกาศให้ตัวเมืองเยรูซาเลมทั้งหมดเป็นเมืองหลวงในเวลาต่อมา แต่คณะมนตรีความมั่นคงแห่งสหประชาชาติมีมติไม่ยอมรับการประกาศดังกล่าว หลายประเทศจึงตั้งสถานทูตของตนที่เทลอาวีฟ (Tel Aviv) แทนโดยถือว่าเมืองนี้เป็นเมืองหลวงของอิสราเอล


=== เขตโอเชียเนีย (ทวีปออสเตรเลียและหมู่เกาะในมหาสมุทรแปซิฟิก) ===
หมายเหตุ
↑ หน่วยงานราชการต่าง ๆ ของคิริบาสมีที่ตั้งกระจายอยู่ตามเกาะเล็ก ๆ ภายในตาระวาซึ่งเป็นชื่อของเกาะปะการังวงแหวน (atoll) แห่งหนึ่ง โดยมีที่ทำการรัฐบาลตั้งอยู่บนเกาะย่อยชื่อไบรีกี (Bairiki) เกาะเล็กเหล่านั้นรวมทั้งไบรีกีเป็นส่วนหนึ่งของเขตเมืองทางตอนใต้ที่เรียกว่าเซาท์ตาระวา (South Tarawa) แหล่งข้อมูลบางแห่งจึงถือเอาหนึ่งในสองชื่อนี้เป็นชื่อเมืองหลวงของคิริบาส แต่ในที่นี้ถือตามประกาศสำนักนายกรัฐมนตรี เรื่อง กำหนดชื่อประเทศ ดินแดน เขตการปกครอง และเมืองหลวง รวมทั้งแหล่งข้อมูลส่วนใหญ่ซึ่งพิจารณาว่าตัวเกาะปะการังตาระวาทั้งเกาะเป็นเขตเมืองหลวง
↑ เช่นเดียวกับตาระวาของคิริบาส ฟูนะฟูตีเป็นชื่อของเกาะปะการังวงแหวนอันเป็นที่ตั้งเมืองหลวง บางแห่งอาจถือว่าเมืองหลวงของตูวาลูอยู่ที่โฟงาฟาเล (Fongafale) เกาะย่อยภายในฟูนะฟูตี หรือวาอีอากู (Vaiaku) หมู่บ้านซึ่งเป็นบริเวณที่ตั้งรัฐบาลบนเกาะโฟงาฟาเล แต่แหล่งข้อมูลส่วนใหญ่ถือว่าตัวเกาะปะการังฟูนะฟูตีทั้งเกาะนั้นเป็นเขตเมืองหลวงทั้งหมด
↑ ไม่มีเมืองหลวงอย่างเป็นทางการ ที่ทำการรัฐบาลและรัฐสภาแห่งชาติตั้งอยู่ในเขตยาเรน (Yaren) ซึ่งเป็นหน่วยการบริหารระดับล่างสุด จึงอาจถือว่ายาเรนเป็นชื่อเมืองหลวงโดยอนุโลม
↑ ปัจจุบันยังไม่มีกฎหมายของปาเลาที่ระบุชื่อเมืองหลวงของประเทศอย่างเป็นทางการ การเรียกชื่อเมืองหลวงจึงขึ้นอยู่กับการตีความของแหล่งข้อมูลแต่ละแห่ง บางแห่งถือว่าเงรุลมุด (Ngerulmud) เนินเขาที่ตั้งรัฐบาลแห่งใหม่คือเมืองหลวง แต่เงรุลมุดไม่ใช่ชื่อเขตการปกครองใด ๆ แหล่งข้อมูลหลายแห่งจึงถือว่าเมเลเกอ็อกซึ่งเป็นชื่อรัฐและหน่วยการบริหารระดับล่างสุดเป็นชื่อเมืองหลวง


=== ทวีปยุโรป ===
หมายเหตุ
↑ ประกาศเอกราชจากเซอร์เบียแต่เพียงฝ่ายเดียวในปี พ.ศ. 2551 ปัจจุบันยังไม่ได้รับการยอมรับอย่างเป็นทางการจากสหประชาชาติ แต่รัฐสมาชิกสหประชาชาติจำนวนเกินครึ่งได้ให้การรับรองเอกราชแล้ว และไทยได้สถาปนาความสัมพันธ์ทางการทูตกับประเทศนี้เมื่อปี พ.ศ. 2556
↑ 2.0 2.1 มีลักษณะเป็นนครรัฐ กล่าวคือ ตัวประเทศและเมืองหลวงมีอาณาเขตเดียวกัน
↑ มีพื้นที่ส่วนใหญ่อยู่ในทวีปเอเชียตามเกณฑ์ทางภูมิศาสตร์ แต่โดยทั่วไปถือว่าเป็นประเทศในทวีปยุโรป เนื่องจากดินแดนในเขตยุโรปเป็นที่ตั้งเมืองหลวงและมีประชากรอาศัยอยู่หนาแน่นกว่า
↑ กระทรวงการต่างประเทศของสาธารณรัฐเช็กเคยผลักดันให้มีการเรียกชื่อสามัญของประเทศเป็นภาษาอังกฤษว่า "เชเกีย" (Czechia) [ในทำนองเดียวกับการเรียกชื่อประเทศ "สโลวาเกีย/สาธารณรัฐสโลวัก"] แต่ก็ยังไม่เป็นที่แพร่หลาย
↑ ประเทศนี้ประกาศเอกราชจากยูโกสลาเวียโดยใช้ชื่อทางการว่า "สาธารณรัฐมาซิโดเนีย" แต่กรีซคัดค้านการใช้ชื่อดังกล่าว ไม่ว่าจะเป็นการเรียกชื่อประเทศ ภาษา หรือกลุ่มชาติพันธุ์ก็ตาม โดยให้เหตุผลทางประวัติศาสตร์และดินแดนว่า "มาซิโดเนีย" เป็นชื่อที่ซ้ำกับชื่อภูมิภาคทางตอนเหนือของกรีซ หากยอมให้ประเทศใหม่นี้ใช้ชื่อว่ามาซิโดเนียโดยไม่แยกความแตกต่างให้ชัดเจนจะทำให้เกิดความคลุมเครือและนำไปสู่การอ้างกรรมสิทธิ์เหนือดินแดนของกรีซในภายหลังได้ คณะมนตรีความมั่นคงแห่งสหประชาชาติจึงมีข้อมติให้ใช้ชื่อ "อดีตสาธารณรัฐยูโกสลาฟมาซิโดเนีย" (Former Yugoslav Republic of Macedonia; FYROM) ในการอ้างถึงประเทศนี้ในสหประชาชาติไปก่อน จนกว่าการเจรจาแก้ไขปัญหาระหว่างสองประเทศนี้จะบรรลุข้อตกลงได้ อย่างไรก็ตาม ที่ผ่านมา มาซิโดเนียได้สถาปนาความสัมพันธ์ทางการทูตกับหลายประเทศ (รวมทั้งไทย) ภายใต้ชื่อ "สาธารณรัฐมาซิโดเนีย" มาโดยตลอด
↑ มาตรา 4 ของรัฐธรรมนูญแห่งไอร์แลนด์ ค.ศ. 1937 ได้กำหนดให้เรียกชื่อประเทศว่า "ไอร์แลนด์" ส่วนวลี "สาธารณรัฐไอร์แลนด์" นั้น ในรัฐบัญญัติสาธารณรัฐไอร์แลนด์ ค.ศ. 1948 ระบุไว้เพียงว่า "เป็นคำบรรยาย [ลักษณะการปกครอง] ประเทศ" เท่านั้น ไม่ได้ระบุว่าเป็นชื่อทางการของประเทศ และแม้จะมีการแก้ไขเพิ่มเติมรัฐธรรมนูญแห่งไอร์แลนด์อีกหลายครั้งในเวลาต่อมา แต่ก็ยังไม่มีการเปลี่ยนแปลงบทบัญญัติที่เกี่ยวข้องกับชื่อประเทศแต่อย่างใด


=== ทวีปแอฟริกา ===
หมายเหตุ
↑ เดิมมีชื่อเรียกเป็นภาษาอังกฤษและภาษาฝรั่งเศสว่า "เคปเวิร์ด" (Cape Verde) และ "กัป-แวร์" (Cap-Vert) ตามลำดับ จนกระทั่งในปี พ.ศ. 2556 รัฐบาลได้มีมติให้เรียกชื่อประเทศเป็นภาษาโปรตุเกส คือ "กาบูเวร์ดี" โดยไม่มีการแปลเป็นภาษาต่าง ๆ และเน้นว่าชื่อเรียกอย่างเป็นทางการในภาษาอังกฤษคือ "Republic of Cabo Verde" และในภาษาฝรั่งเศสคือ "République de Cabo Verde"
↑ เป็นที่รู้จักกันมาแต่ดั้งเดิมในชื่อ "ไอวอรีโคสต์" (Ivory Coast) จนกระทั่งในปี พ.ศ. 2528 รัฐบาลได้ประกาศให้ใช้ชื่อประเทศว่า "โกตดิวัวร์" (ซึ่งเป็นรูปภาษาฝรั่งเศสของไอวอรีโคสต์นั่นเอง) ในทุกภาษารวมทั้งภาษาอังกฤษด้วย แต่ในปัจจุบัน คนทั่วไปก็ยังนิยมเรียกประเทศนี้ว่าไอวอรีโคสต์เช่นเดิม
↑ รัฐบาลแทนซาเนียวางแผนให้เป็นเมืองหลวงแห่งใหม่แทนดาร์เอสซาลาม (Dar es Salaam) ตั้งแต่ปี พ.ศ. 2517 แต่จนถึงปัจจุบันมีเพียงรัฐสภาแห่งชาติที่ย้ายไปที่นั่น ในขณะที่หน่วยงานอื่น ๆ ของรัฐบาลยังคงเปิดทำการในดาร์เอสซาลาม ดังนั้นหากพิจารณาจากการเป็นที่ตั้งของอำนาจฝ่ายบริหารก็อาจถือได้ว่าดาร์เอสซาลามยังมีสถานะเป็นเมืองหลวง
↑ มีพื้นที่บางส่วนอยู่ในทวีปเอเชีย


=== ทวีปอเมริกาเหนือ ===
หมายเหตุ
↑ 1.0 1.1 รัฐธรรมนูญแห่งสหพันธรัฐเซนต์คิตส์และเนวิส ค.ศ. 1983 กำหนดให้สามารถเรียกชื่อประเทศได้ทั้ง "(สหพันธรัฐ) เซนต์คิตส์และเนวิส" และ "(สหพันธรัฐ) เซนต์คริสโตเฟอร์และเนวิส"


=== ทวีปอเมริกาใต้ ===
หมายเหตุ
↑ บางครั้งได้รับการจัดให้เป็นประเทศในทวีปอเมริกาเหนือ แต่เมื่อพิจารณาในแง่ภูมิศาสตร์กายภาพจะพบว่าทั้งเกาะตรินิแดดและเกาะโตเบโกต่างตั้งอยู่บนไหล่ทวีปของทวีปอเมริกาใต้
↑ มาตรา 6 ของรัฐธรรมนูญแห่งรัฐโบลิเวีย ค.ศ. 2009 กำหนดให้ซูเกรเป็นเมืองหลวงอย่างเป็นทางการของประเทศ แต่แหล่งข้อมูลหลายแห่งถือว่าลาปาซ (La Paz) เป็นเมืองหลวง (ฝ่ายบริหาร) เนื่องจากรัฐสภาและหน่วยงานรัฐบาลต่าง ๆ ตั้งอยู่ที่นั่น
↑ มาตรา 35 ของรัฐธรรมนูญแห่งชาติอาร์เจนตินา ค.ศ. 1994 ระบุไว้ว่าชื่อทางการของประเทศสามารถเรียกได้ทั้ง "สหรัฐแห่งแม่น้ำเพลต" (United Provinces of the River Plate), "สมาพันธรัฐอาร์เจนตินา" (Argentine Confederation) และ "สาธารณรัฐอาร์เจนตินา" (Argentine Republic) แต่เนื่องจากสองชื่อแรกมีที่มาจากชื่อทางการเก่า หน่วยงานต่าง ๆ จึงนิยมเรียกประเทศนี้โดยใช้ชื่อว่า "สาธารณรัฐอาร์เจนตินา" มากที่สุด
↑ ชื่อทางการในภาษาสเปนของประเทศนี้คือ República Oriental del Uruguay ซึ่งหมายถึง "สาธารณรัฐ[ที่ตั้งอยู่บน]ฝั่งตะวันออกของ[แม่น้ำ]อุรุกวัย" เมื่อแปลออกมาเป็น "Oriental Republic of Uruguay" และ "สาธารณรัฐบูรพาอุรุกวัย" จึงทำให้เกิดความหมายกำกวมและคลาดเคลื่อน คำแปลชื่อประเทศเป็นภาษาอังกฤษที่สื่อความหมายดั้งเดิมได้ชัดเจนที่สุดคือ "Republic East of the Uruguay" แต่ไม่เป็นที่นิยมเท่าคำแปลแรก


== รัฐที่ไม่ได้รับการรั