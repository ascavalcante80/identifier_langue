สมเด็จพระราชาธิบดีวิลเลม-อเล็กซานเดอร์แห่งเนเธอร์แลนด์ (Willem-Alexander of the Netherlands; พระนามเต็ม วิลเลม อเล็กซานเดอร์ คลอส จอร์จ เฟอร์ดินานด์ [Willem-Alexander Claus George Ferdinand]) พระราชสมภพเมื่อวันที่ 2 เมษายน ค.ศ. 1967 เป็นพระราชโอรสพระองค์โตในสมเด็จพระราชินีนาถเบียทริกซ์แห่งเนเธอร์แลนด์และเจ้าชายเคลาส์แห่งเนเธอร์แลนด์ พระสวามี พระองค์มีพระอนุชา 2 พระองค์คือ เจ้าชายฟริโซ และ เจ้าชายคอนสแตนติน
หลังจากสมเด็จพระราชินีนาถเบียทริกซ์ พระราชมารดาสละราชสมบัติอย่างเป็นทางการในวันที่ 30 เมษายน ค.ศ. 2013 พระองค์ทรงขึ้นครองราชย์เป็นพระมหากษัตริย์แห่งเนเธอร์แลนด์พระองค์แรกนับตั้งแต่สมเด็จพระเจ้าวิลเลมที่ 3 เสด็จสวรรคตเมื่อ ค.ศ. 1890 เป็นอันสิ้นสุดการครองราชย์โดยพระมหากษัตรีย์ที่ยาวนานถึง 123 ปี และการครองราชย์โดยพระมหากษัตรีย์จะกลับมาอีกโดยพระราชธิดาของพระองค์ เจ้าหญิงคาทารีนา-อะมาเลีย เจ้าหญิงแห่งออเรนจ์


== การอภิเษกสมรสแก้ไข ==
สมเด็จพระราชาธิบดีวิลเลม-อเล็กซานเดอร์ทรงเข้าพิธีหมั้นกับสมเด็จพระราชินีแม็กซิมา ธิดาอดีตรัฐมนตรีว่าการกระทรวงเกษตรของประเทศอาร์เจนตินา เมื่อวันที่ 30 มีนาคม ค.ศ. 2001 ทรงเข้าพิธีอภิเษกสมรสในวันที่ 2 กุมภาพันธ์ ค.ศ. 2002 ทรงได้รับการจดทะเบียนสมรสโดยนายกเทศมนตรีแห่งกรุงอัมสเตอร์ดัมที่ Beurs van Berlage และทรงเข้ารับการประสาทพรที่โบสถ์นิวเวอร์แคร์ก (Nieuwe Kerk) ในกรุงอัมสเตอร์ดัม
สมเด็จพระราชาธิบดีวิลเลม-อเล็กซานเดอร์และเจ้าหญิงแม็กซิมา มีพระธิดาด้วยกัน 3 พระองค์คือ
เจ้าหญิงแคเทอรีนา-อมาเลีย ประสูติ 7 ธันวาคม ค.ศ. 2003
เจ้าหญิงอเลเซียประสูติ 26 มิถุนายน ค.ศ. 2005
เจ้าหญิงแอเรียน ประสูติ 10 เมษายน ค.ศ. 2007


== ราชการทหารแก้ไข ==
สมเด็จพระราชาธิบดีวิลเลม-อเล็กซานเดอร์ทรงผ่านการฝึกจากสถาบันราชนาวีของเนเธอร์แลนด์ พระองค์ทรงรับราชการเป็นนายทหารประจำเรือหลวง Tromp และเรือหลวง Abraham Crijnssen และทรงดำรงยศนาวาโท นอกจากนั้นยังทรงผ่านการฝึกจากวิทยาลัยป้องกันราชอาณาจักรของเนเธอร์แลนด์ ดำรงยศ นาวาอากาศโทแห่งกองทัพอากาศเนเธอร์แลนด์ และ พลจัตวาแห่งกองทัพบกเนเธอร์แลนด์


== การกีฬาแก้ไข ==
พระองค์ทรงเป็นสมาชิกคณะกรรมการโอลิมปิกสากล ตั้งแต่ ค.ศ. 1998 จนกระทั่งก่อนเสด็จขึ้นครองราชย์ นอกจาก