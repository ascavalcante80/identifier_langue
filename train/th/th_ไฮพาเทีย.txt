แม่แบบ:ไฮปาเธีย
ไฮปาเธีย แห่งอเล็กซานเดรีย (Hypatia of Alexandria ประมาณ พ.ศ. 918-958) นักปรัชญาลัทธิพลาโตใหม่ (Neoplatonist) นักคณิตศาสตร์ นักดาราศาสตร์ และครู ธิดาของนักปรัชญาธีออน ซึ่งเป็นนักดาราศาสตร์และนักคณิตศาสตร์แห่งเมืองอเล็กซานเดรีย ในอียิปต์ยุคเฮเลเนียน


== ประวัติ ==

ไฮปาเธียแห่งอะเล็กซานเดรีย เป็นธิดาของธีออนแห่งอะเล็กซานเดรีย เธอเข้าศึกษาที่ เอเธนส์ ประมาณปี ค.ศ.400 ในวัยสาวนั้น นอกจากปัญญาที่ฉลาดหลักแหลมแล้ว เธอยังมีรูปร่างหน้าตาที่สะสวยเป็นที่เลื่องลือไปทั่วอะเล็กซานเดรีย ต่อมาเธอได้เป็นครูที่โรงเรียนสอนคตินิยมแบบเพลโตในอเล็กซานเดรีย ที่นี้เธอได้สอนความรู้ของเพลโตและอาลิสโตเติลให้กับนักเรียนของเธอรวมทั้งเพเกิน,คริสตชน และชาวต่างชาติ นอกจากนี้เธอยังเป็นบรรณารักษ์ของหอสมุดอะเล็กซานเดรียอีกด้วย


== การตาย ==

ในปี ค.ศ.415 หลังจากกลับจากการประชุมที่สภา ขณะที่นั่งรถเทียมม้าออกจากสภาเพื่อกลับบ้าน เมื่อผ่านลานกว้างที่เรียกว่า อโกร่า"Agora"ที่เปรียบเสมือนจัตุรัสกลางเมือง กลุ่มชาวคริสต์หัวรุนแรงที่เรียกว่า "พาราโบรานี"คนหนึ่งได้ลอบเข้ามาข้างหลังแล้วจับผ้าตูนิกที่คลุมกายของเธอไว้ ก่อนจะกระชากอย่างแรงจนเธอเสียหลักตกลงมากระแทกพื้น กลุ่มชาวคริสต์หัวรุ่นแรงที่อยู่แถวนั้นก็ตรงเข้าไปรุมฉีกเสื้อผ้าของเธอจนเปลือยเปล่า แล้วกลุ่มชาวคริสต์หัวรุนแรงจึงนำเปลือกหอยที่คมกริบกรีดลงไปบนเนื้อกายของเธอจนเธอสิ้นใจตาย หลังจากนั้นกลุ่มชาวคริสต์หัวรุนแรงได้เผาทำลายตำราที่เธอเขียนขึ้น ไม่เหลือแม้กระทั่งภาพเขียนของเธอแม้แต่ภาพเดียว


== แหล่งข้อมูลอื่น ==
ข้อมูลไฮปาเธีย วิกิเพียเดียอังกฤษ (ภาษาอังกฤษ)
Hypatia of Alexandria (ภาษาอังกฤษ)


== อ้างอิง ==
Evas, H. W. (1964). "An introduction to the history of mathematics" (5th ed.). New York, NY:The