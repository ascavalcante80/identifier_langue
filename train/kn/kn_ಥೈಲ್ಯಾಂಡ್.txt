ಥೈಲ್ಯಾಂಡ್, ಆಗ್ನೇಯ ಏಷ್ಯಾದಲ್ಲಿರುವ ಒಂದು ಪ್ರಮುಖ ದೇಶ. ಈ ದೇಶವು ಪೂರ್ವದಲ್ಲಿ ಲಾಓಸ್ ಹಾಗು ಕಂಬೋಡಿಯ, ದಕ್ಷಿಣದಲ್ಲಿ ಥೈಲ್ಯಾಂಡ್ ಕೊಲ್ಲಿ ಹಾಗು ಮಲೇಶಿಯ, ಪಶ್ಚಿಮದಲ್ಲಿ ಅಂಡಮಾನ್ ಸಮುದ್ರ ಹಾಗು ಮ್ಯಾನ್‌ಮಾರ್ ದೇಶಗಳಿಂದ ಸುತ್ತುವರಿದಿದೆ. ಹಿಂದೆ ಥೈಲ್ಯಾಂಡ ದೇಶವನ್ನು ಸಿಯಾಂ ಎಂದು ಕರೆಯುತ್ತಿದ್ದರು. ಮೇ ೧೧, ೧೯೪೯ರಲ್ಲಿ ಥೈಲ್ಯಾಂಡ್ ಎಂದು ನಾಮಕರಿಸಲಾಯಿತು. ಥಾಯ್ ಭಾಷೆಯಲ್ಲಿ ಥಾಯ್ ಎಂದರೆ ಸ್ವಾತಂತ್ರ್ಯ ಎಂದು ಅರ್ಥ.


== ಇತಿಹಾಸ ==
ಭಾರತ,ಕಾಂಬೋಡಿಯ ಹಾಗು ಚೀನಾ ದೇಶಗಳ ಸಂಸ್ಕೃತಿಯಿಂತ ಪ್ರಭಾವಿತವಾಗಿರುವ ಥೈಲ್ಯಾಂಡ್‌ನ ಇತಿಹಾಸವನ್ನು ೧೨೩೮ರಲ್ಲಿ ಸ್ಥಾಪಿತವಾದ ಸುಖೋಥೈ ರಾಜವಂಶದೊಡನೆ ಗುರುತಿಸಲಾಗುತ್ತದೆ. ಇದಾದ ನಂತರ ಅಯುತ್ಥಾಯ ರಾಜವಂಶದವರು ೧೪ನೇ ಶತಮಾನದಲ್ಲಿ ದೊಡ್ಡ ಸಾಮ್ರಾಜ್ಯ ಸ್ಥಾಪಿಸಿದರು.
೧೬ನೇ ಶತಮಾನದಲ್ಲಿ ಯೂರೊಪಿಯನ್ನರ ಸಂಪರ್ಕಕ್ಕೆ ಥೈಲ್ಯಾಂಡ್ ಬಂದಿತಾದರು, ಯಾವುದೇ ಯೂರೊಪಿಯನ್ ದೇಶವು ಇದನ್ನು ತನ್ನ ಅಧಿಕಾರ ವ್ಯಾಪ್ತಿಗೆ ತೆಗೆದುಕೊಳ್ಳಲಾಗಲಿಲ್ಲ. ೧೯೩೨ರಲ್ಲಿ ನಡೆದ ಚಳುವಳಿಯ ನಂತರ ದೇಶದಲ್ಲಿ ಸಾಂವಿಧಾನಿಕ ಚಕ್ರಾಧಿಪತ್ಯವನ್ನು ಸ್ಥಾಪಿಸಲಾಯಿತು. ಇದಾದ ನಂತರ ಅನೇಕ ಬಾರಿ ಸೇನಾ ವಿಪ್ಲವಗಳು(Military coup) ನಡೆದವು.
ಪ್ರಧಾನಿ ತಕ್ಷಿನ್ ಶಿನವಾತ್ರ ಅವರ ಸ