ವೆನಿಸ್ (ಇಟಾಲಿಯನ್:Venezia, IPA: [veˈnεttsia], ವೆನೆಷಿಯನ್: ವೆನೆಷಿಯ ) ಉತ್ತರ ಇಟಲಿಯ ಒಂದು ನಗರವಾಗಿದ್ದು 271,367 ಜನಸಂಖ್ಯೆಯ (1 ಜನವರಿ 2004 ಜನಗಣನೆಯ ಪ್ರಕಾರ) ವೆನೆಟೊ ಪ್ರದೇಶದ ರಾಜಧಾನಿ. ಪಡುವಾ ಜೊತೆ ಸೇರಿ, ಈ ನಗರ ಪಡುವಾ-ವೆನಿಸ್‌ ಮಹಾನಗರ ಪ್ರದೇಶದ ಭಾಗವಾಗಿದೆ (ಜನಸಂಖ್ಯೆ 1,600,000). ಐತಿಹಾಸಿಕವಾಗಿ ಈ ನಗರ ಒಂದು ಸ್ವತಂತ್ರ ರಾಷ್ಟ್ರವಾಗಿತ್ತು. ವೆನಿಸ್‌‍ಗೆ "ಲಾ ಡೊಮಿನೆಂಟಿ", "ಸೆರ್ನಿಸಿಮಾ", "ಕ್ವೀನ್ ಆಫ್‌ ದ ಎಡ್ರಿಯಾಟಿಕ್", "ಸಿಟಿ ಆಫ್‌ ವಾಟರ್", "ಸಿಟಿ ಆಫ್‌ ಬ್ರಿಜ್ಜಸ್", ಮತ್ತು "ದ ಸಿಟಿ ಆಫ್‌ ಲೈಟ್" ಎಂದು ಕರೆಯಲಾಗುತ್ತದೆ. ಲುಯಿಜಿ ಬಾರ್ಜಿನಿ, ದ ನ್ಯೂಯಾರ್ಕ್‌ ಟೈಮ್ಸ್ ನಲ್ಲಿ, "ನಿಸ್ಸಂದೇಹವಾಗಿ ಮಾನವ ನಿರ್ಮಿತವಾದ ಅತ್ಯಂತ ಸುಂದರ ನಗರ" ಎಂದು ವರ್ಣಿಸಿದ್ದಾರೆ. ಟೈಮ್ಸ್ ಆನ್‌ಲೈನ್‌ ಕೂಡ ವೆನಿಸ್‌‌ನ್ನು ಯುರೊಪ್‌ನ ಅತಿ ರೋಮಾಂಚಕ ನಗರ ಎಂದು ವರ್ಣಿಸಿದೆ.

ಉತ್ತರಪೂರ್ವ ಇಟಲಿಯ ಎಡ್ರಿಯಾಟಿಕ್ ಸಮುದ್ರದ ವೆನೆಷಿಯನ್ ಖಾರಿಯ ಜವುಗು ಭೂಮಿ ಉದ್ದಕ್ಕೂ 118 ಚಿಕ್ಕ ದ್ವಿಪಗಳಲ್ಲಿ ಈ ನಗರ ಹರಡಿದೆ. ಈ ಉಪ್ಪು ನೀರಿನ ಖಾರಿ ಪೊ (ದಕ್ಷಿಣ) ಮತ್ತು ಪಿಯವೆ (ಉತ್ತರ) ನದಿ ಮುಖಗಳ ನಡುವೆ ದಡತೀರದ ಉದ್ದಕ್ಕೂ ಹರಡಿದೆ. ವೆನೆಷಿಯಾದ ಎಲ್ಲಾ ಸಮುದಾಯದ ಒಟ್ಟು ಜನಸಂಖ್ಯೆ 272,000 ವಾಸಿಗರನ್ನು ಒಳಗೊಂಡಿದೆ ಎಂದು ಅಂದಾಜು ಮಾಡಲಾಗಿದೆ. ಇದರಲ್ಲಿ ಸುಮಾರು 60,000 ರಷ್ಟು ಜನಸಂಖ್ಯೆ ಐತಿಹಾಸಿಕ ನಗರ ವೆನಿಸ್‌‍‍ನಲ್ಲಿ (ಸೆಂಟ್ರೊ ಸ್ಟೊರಿಕೊ ); 176,000ರಷ್ಟು ಟೆರಿಫರ್ಮಾ (ಮುಖ್ಯ ಪ್ರದೇಶ ), ಹೆಚ್ಚಾಗಿ ಮೆಸ್ಟ್ರೆಯ ದೊಡ್ಡ ಫ್ರಾಜಿಯೊನ್‌ನಲ್ಲಿ ಮತ್ತು ಮಾರ್ಘೇರಾದಲ್ಲಿ; ಮತ್ತು 31,000ರಷ್ಟು ಜನರು ಖಾರಿಯ ಇತರ ದ್ವೀಪಗಳಲ್ಲಿ ವಾಸಿಸುತ್ತಾರೆ.
ವೆನಿಸ್‌ ಗಣತಂತ್ರ ಮಧ್ಯ ಕಾಲದಲ್ಲಿ ಹಾಗೂ ಪುನರುಜ್ಜೀವನ ಕಾಲದಲ್ಲಿ ಸಮುದ್ರತೀರದ ಒಂದು ಮುಖ್ಯ ಬಲಶಾಲಿಯಾದ ರಾಷ್ಟ್ರವಾಗಿತ್ತು. 13ನೆಯ ಶತಮಾನದಿಂದ 17ನೆಯ ಶತಮಾನದವರೆಗೂ ವೆನಿಸ್‌ ಧರ್ಮಯುದ್ಧ ಹಾಗೂ ಲೆಪಂಟೊ ಯುದ್ಧದ ವೇದಿಕೆ ಪ್ರದೇಶವಾಗಿತ್ತು, ಅಲ್ಲದೆ ಒಂದು ಮುಖ್ಯ ವಾಣಿಜ್ಯ ಕೇಂದ್ರ (ವಿಶೇಷವಾಗಿ ರೇಷ್ಮೆ, ಧಾನ್ಯ ಹಾಗೂ ಮಸಾಲೆ ವ್ಯಾಪಾರ) ಮತ್ತು ಕಲೆಯ ಕೇಂದ್ರವಾಗಿತ್ತು. ವೆನಿಸ್‌ ತನ್ನ ಸಂಗೀತದ, ಮುಖ್ಯವಾಗಿ ಗೀತನಾಟಕ ರೂಪದ ಸಂಗೀತ, ಇತಿಹಾಸಕ್ಕೆ ಕೂಡ ಪ್ರಸಿದ್ಧವಾಗಿದೆ ಹಾಗೂ ಈ ಕ್ಷೇತ್ರದಲ್ಲಿ ಅತ್ಯಂತ ಪ್ರಸಿದ್ಧನಾದವನು ಆನ್‍ಟೊನಿಯೊ ವಿವಾಲ್ಡಿ.


== ಇತಿಹಾಸ ==


=== ಮೂಲಗಳು ===
ವೆನಿಸ್‌ನ ಉಗಮದ ಕುರಿತು ಖಚಿತವಾಗಿ ಯಾವುದೇ ಐತಿಹಾಸಿಕ ದಾಖಲೆಗಳಿಲ್ಲ. ದೊರೆತಿರುವ ಆಧಾರಗಳ ಪ್ರಕಾರ ರೋಮನ್ ನಗರಗಳಾದ ಪಡುವಾ, ಅಕ್ವೇಲಿಯಾ, ಆಲ್ಟಿನೋ, ಹಾಗೂ ಕಾನ್ಕೋರ್ಡಿಯಾ(ಆಧುನಿಕ ಪೋರ್ಚುಗ್ರಾರೊ)ಗಳಿ0ದ ಹನ್ಸ್ ಹಾಗೂ ಜರ್ಮನ್‌ರ ಆಕ್ರಮಣಕ್ಕೆ ಹೆದರಿ ಪಲಾಯನಗೈದು ಬ0ದ ನಿರಾಶ್ರಿತರೇ ವೆನಿಸ್‌ನ ಮೂಲನಿವಾಸಿಗಳು ಎ0ಬುದಾಗಿ ಕೆಲ ಇತಿಹಾಸತಜ್ಞರು ಅಭಿಪ್ರಾಯಪಡುತ್ತಾರೆ. ನ0ತರದ ಕೆಲ ಮಾಹಿತಿಗಳು ಅಲ್ಲಿನ ಹವಳ ದ್ವೀಪಗಳ ಮೀನುಗಾರರ ಅಸ್ತಿತ್ವವನ್ನು ಬಹಿರ0ಗಪಡಿಸಿದವು. ಅವರನ್ನು ಇನ್ಕೋಲೇ ಲ್ಯಾಕ್ಯೂನೇ ಎ0ದು ಗುರುತಿಸಲಾಗಿದೆ( ಹವಳ ದ್ವೀಪಗಳ ನಿವಾಸಿಗಳು)
166-168 ರ ಆರ0ಭದಲ್ಲಿ ಕ್ವಾಡಿ ಮತ್ತು ಮಾರ್ಕೋಮ್ಯಾನ್ನಿಯರು ಇಲ್ಲಿನ ಪ್ರಮುಖ ಕೇಂದ್ರ, ಈಗಿನ ಒಡೆರ್ಜೊ, ವನ್ನು ನಾಶಗೊಳಿಸಿದರು. ರೋಮನರ ಭೂಸೇನೆಯನ್ನು ವಿಸಿಗೊತ್ಸರು 5ನೇ ಶತಮಾನದಲ್ಲಿ ಪುನಃ ಪತನಗೊಳಿಸಿದರು ಹಾಗೂ, ಕೆಲವು 50 ವರ್ಷಗಳ ನಂತರ ಅಟಾಲಿಯಾ ಮಾರ್ಗದರ್ಶನದಲ್ಲಿ ಹುನ್ಸ್‌ರು ಪತನಗೊಳಿಸಿದರು. ಕೊನೆಯ ಹಾಗೂ ಅತ್ಯ0ತ ದೊಡ್ಡ ಆಕ್ರಮಣವೆ0ದರೆ 568 ರಲ್ಲಿ ಲೊ0ಬಾರ್ಡ್ಸ್ ನದ್ದು. ಇದು ಪೂರ್ವ ರೋಮನ್ ಸಾಮ್ರಾಜ್ಯಕ್ಕೆ ಈಗಿನ ವೆನೆಟೊದಲ್ಲಿ ಒಂದು ಸಣ್ಣ ಕರಾವಳಿ ಪಟ್ಟಿಯನ್ನು ಮಾತ್ರ ಉಳಿಸಿತು. ಹಾಗಾಗಿ ಮುಖ್ಯ ಆಡಳಿತದ ಹಾಗೂ ಧಾರ್ಮಿಕ ಘಟಕಗಳ ಆಧಿಪತ್ಯವನ್ನು ಈ ಉಳಿದ ಭಾಗಕ್ಕೆ ರವಾನಿಸಲಾಯಿತು. ಮ್ಯಾಲಾಮೋಕೊ ಹಾಗೂ ಟೊರ್ಸೆಲೊ ಸೇರಿದಂತೆ ವೆನೆಷಿಯನ್‌ ಖಾರಿಯಲ್ಲಿ ಹೊಸ ಬ0ದರುಗಳು ನಿರ್ಮಾಣಗೊಂಡವು.
751ರಲ್ಲಿ ರೆವನ್ನಾದ ಎಕ್ಸಾರ್ಕೀಟ್‍ನ್ನು ಐಸ್‌ಟುಲ್ಫ್‌ ವಶಪಡಿಸಿಕೊಂಡ ನಂತರ ಬೈಜಾಂಟೈನ್ ಆಳ್ವಿಕೆಯ ಕೇಂದ್ರ ಮತ್ತು ಉತ್ತರ ಇಟಲಿಯು ಹೆಚ್ಚಾಗಿ ವರ್ಜಿಸಲ್ಪಟ್ಟಿತು. ಈ ಕಾಲದಲ್ಲಿ, ಸ್ಥಳಿಯ ಬೈಜಾಂಟೈನ್ ರಾಜ್ಯಪಾಲರ ಖುರ್ಚಿ (ದ "ಡ್ಯುಕ್/ಡಕ್ಸ್", ನಂತರ "ಡೌಜ್")ಮಾಲಾಮೊಕೊದಲ್ಲಿ ಸ್ಥಾಪಿಸಲಾಯಿತು. ಬಹುಶಃ ಬೈಜಾಂಟೈನ್ ಪ್ರದೇಶಗಳನ್ನು ವಶಪಡಿಸುವುದರೊಂದಿಗೆ ಖಾರಿಯಲ್ಲಿನ ದ್ವೀಪಗಳಲ್ಲಿ ನೆಲೆಗೊಳ್ಳುವುದೂ ಹೆಚ್ಚಾಯಿತು. 775-776ರಲ್ಲಿ, ಆಲಿವೋದ (ಹೆಲಿಪೊಲಿಸ್) ಬಿಶಪ್‌ನ ಹುದ್ದೆಯನ್ನು ಸೃಷ್ಟಿಸಲಾಯಿತು. ಏಂಜೆಲೋ ಪಾರ್ಟಿಸಿಯಾಕೊ ನ (811-827) ಆಡಳಿತದ ಸಂದರ್ಭದಲ್ಲಿ ಆಡಳಿತ ನಾಯಕನ ಸ್ಥಳವು ಮಲಾಮೊಕ್ಕೊದಿಂದ ಭದ್ರ ರಕ್ಷಣೆಯಿದ್ದ, ಈಗ ವೆನಿಸ್‌ ಇರುವ ಪ್ರದೇಶವಾದ, ರಿಯಾಲ್ಟೋ (ರಿವಾಲ್ಟೋ, "ಉನ್ನತ ಮಟ್ಟದ ರಕ್ಷಣೆ") ದ್ವೀಪಕ್ಕೆ ವರ್ಗಾಯಿಸಲ್ಪಟ್ಟಿತು. ಮುಂದೆ ಇಲ್ಲಿ ಸೈಂಟ್ ಝಕಾರಿಯ ವಿರಕ್ತಗೃಹ, ಮೊದಲ ಆಡಳಿತ ಅರಮನೆ ಹಾಗೂ ಸೈಂಟ್ ಮಾರ್ಕ್‌ನ ಅರಮನೆ, ಹಾಗೆಯೇ ಒಲಿವೋಲೊ ಮತ್ತು ರಿಯಾಲ್ಟೋದ ಮಧ್ಯೆ ರಕ್ಷಣೆಯ ಗೋಡೆ (ನಗರದ ಪ್ರಜೆಗಳ ರಕ್ಷನೇಯ ಗೋಡೆ)ಗಳನ್ನು ಕಟ್ಟಲಾಯಿತು. ವೆನಿಸ್‌ನಲ್ಲಿ ಕಂಡುಬರುತ್ತಿದ್ದ, ರೆಕ್ಕೆಗಳಿದ್ದ ಸಿಂಹಗಳು ಸೈಂಟ್ ಮಾರ್ಕ್‌ನ ಸಂಕೇತವಾಗಿವೆ.
ಹೊಸ ಅರಮನೆಯಲ್ಲಿಟ್ಟಿದ್ದ, ಅಲೆಕ್ಸಾಂಡ್ರಿಯಾದ ಸಂಚಾರಿ ಕ್ರೈಸ್ತ ಬೋಧಕನಾಗಿದ್ದ ಸೈಂಟ್ ಮಾರ್ಕ್ ನ ಅವಶೇಷಗಳನ್ನು ಪಡೆದುಕೊಂಡದ್ದು, 828ರಲ್ಲಿ ಹೊಸ ನಗರದ ಘನತೆಯನ್ನು ಹೆಚ್ಚಿಸಿತು. ಪಿತೃಪ್ರಭುತ್ವದ ಅಧಿಕಾರ ಸ್ಥಾನವೂ ರಿಯಾಲ್ಟೋಗೆ ವರ್ಗಾಯಿಸಲ್ಪಟ್ಟಿತು. ಸಮುದಾಯವು ಬೆಳೆದಂತೆ ಮತ್ತು ಬೈಜಂಟೈನ್ ಅಧಿಕಾರ ದುರ್ಬಲಗೊಂಡಂತೆ, ಅದು ಸ್ವಾಯತ್ತತೆಗೆ ಮತ್ತು ಸಂಭಾವ್ಯ ಸ್ವಾತಂತ್ರ್ಯಕ್ಕೆ ಎಡೆಮಾಡಿಕೊಟ್ಟಿತು.


=== ವಿಸ್ತರಣೆ ===
ಒಂಬತ್ತನೆಯ ಶತಮಾನದಿಂದ ಹನ್ನೆರಡನೆಯ ಶತಮಾನದವರೆಗೆ ವೆನಿಸ್ ಒಂದು ನಗರ ರಾಜ್ಯವಾಗಿ ಅಭಿವೃದ್ಧಿಗೊಂಡಿತು (ಇದು ಒಂದು ಇಟ್ಯಾಲಿಯನ್ ಥಾಲಾಸ್ಸೊಕ್ರಾಸಿ ಅಥವಾ ರಿಪಬ್ಲಿಕಾ ಮಾರಿನಾರ ಆಗಿದ್ದು, ಇತರ ಮೂರು ಜೆನೋವಾ, ಪೀಸಾ ಮತ್ತು ಅಮಾಲ್ಫಿ ಆಗಿದ್ದವು). ವೆನಿಷಿಯನ್ ನೌಕಾದಳದ ಹಾಗೂ ವ್ಯಾಪಾರದ ಶಕ್ತಿಯು ಅ‍ಯ್‌ಡ್ರಿಯಾಟಿಕ್ ಮೇಲ್ಭಾಗದಲ್ಲಿ ಉನ್ನತ ಹಾಗೂ ದುರ್ಬೇಧ್ಯವಾದ ಸ್ಥಾನದಲ್ಲಿದ್ದುದರಿಂದಾಗಿ ಅದನ್ನು ಭೇಧಿಸಲು ಅಸಾಧ್ಯವಾಗಿಸಿತು. ಈ ನಗರ ಪಶ್ಚಿಮ ಯೂರೋಪ್‌ನ ಹಾಗೂ ಉಳಿದ ಜಗತ್ತಿನ ಮಧ್ಯ ಅಭಿವೃದ್ಧಿಗೊಳ್ಳುತ್ತಿರುವ ಒಂದು ವ್ಯಾಪಾರ ಕೇಂದ್ರವಾಯಿತು (ವಿಶೇಷವಾಗಿ ಬೈಜಾಂಟೈನ್ ಸಾಮ್ರಾಜ್ಯ ಹಾಗೂ ಇಸ್ಲಾಮಿಕ್ ಜಗತ್ತು).
12ನೇಯ ಶತಮಾನದಲ್ಲಿ ವೆನಿಸ್‌ನ ಸಾಮ್ರಾಜ್ಯಕ್ಕೆ ತಳಹದಿಯನ್ನು ಹಾಕಲಾಯಿತು: ವೆನಿಷಿಯನ್ ಶಸ್ತ್ರಾಗಾರವು 1104ದಲ್ಲಿ ನಿರ್ಮಾಣಗೊಳ್ಳುವ ಹಂತದಲ್ಲಿತ್ತು; ಕೊನೆಯ ಸರ್ವಾಧಿಕಾರಿ ನ್ಯಾಯಾಧೀಶರಾದ ವಿಟೆಲ್ ಮಿಷೆಲ್ 1172ರಲ್ಲಿ ಮರಣಹೊಂದರು. ವೆನಿಸ್ ಗಣರಾಜ್ಯ 1200ರ ಮುಂಚೆ ಅ‍ಯ್‌ಡ್ರಿಯಾಟಿಕ್‌ನ ಪೂರ್ವ ತೀರದ ಹಲವು ಸ್ಥಾನಗಳನ್ನು ವಶಪಡಿಸಿಕೊಂಡಿತು. ಇದು ಪ್ರಮುಖವಾಗಿ ವ್ಯಾಪಾರದ ಕಾರಣಗಳಿಗಾಗಿ, ಅಂದರೆ ಅಲ್ಲಿರುವ ಕಡಲುಗಳ್ಳರು ವ್ಯಾಪಾರಕ್ಕೆ ತೊಂದರೆ ಮಾಡುತ್ತಾರೆ ಎಂಬ ಭೀತಿಯಿಂದ ಹೀಗೆ ಮಾಡಲಾಯಿತು. ಆ ನ್ಯಾಯಾಧೀಶರು ಆಗಲೆ ಡ್ಯೂಕ್ ಆಫ್ ಡಾಲ್‌ಮೇಷಿಯಾ ಹಾಗೂ ಡ್ಯೂಕ್ ಆಫ್ ಇಸ್ಟಿರಿಯಾ ಎಂಬ ಅಧಿಕಾರಗಳನ್ನು ಹೊಂದಿದ್ದರು. ನಂತರ ಅಡ್ಡಾ ನದಿಯವರೆಗಿನ ಗಾರ್ಡಾ ಕೆರೆಯುದ್ದಕ್ಕೆ ವಿಸ್ತರಿಸಿದ ಮುಖ್ಯಪ್ರದೇಶದ ಸ್ವಾಧೀನ "ಟೆರ್ರಾಫರ್ಮಾ" ಎಂದು ತಿಳಿಯಲ್ಪಟ್ಟಿತು, ಯುದ್ಧಾಕಾಂಕ್ಷೆಯುಳ್ಳ ನೆರೆಯರು ತಾತ್ಕಾಲಿಕ ಸಂಗ್ರಹಕ್ಕಾಗಿ ಕೆಲವು ಭಾಗಗಳ ಸ್ವಾಧೀನ ಪಡೆದುಕೊಂಡರು, ಇನ್ನು ಕೆಲವು ಭಾಗ ಆಲ್ಪೈನ್ ವ್ಯಾಪಾರ ದಾರಿಗಳನ್ನು ಧೃಢಪಡಿಸಲು, ಹಾಗೂ ಇನ್ನೊಂದು ಭಾಗವನ್ನು ನಗರ ಅವಲಂಬಿತವಾಗಿದ್ದ ಗೋಧಿಯನ್ನು ಮುಖ್ಯಪ್ರದೇಶಕ್ಕೆ ಒದಗಿಸಲು ನಿಶ್ಚಿತಗೊಳಿಸಲಾಗಿತ್ತು. ಸಮುದ್ರತೀರದ ವ್ಯಾಪಾರದ ಸಾಮ್ಯಾಜ್ಯವನ್ನು ನಿರ್ಮಿಸುವಾಗ, ಈ ಗಣರಾಜ್ಯ ಉಪ್ಪಿನ ವ್ಯಾಪಾರದಲ್ಲಿ ಪ್ರಾಬಲ್ಯ ಪಡೆಯಿತು, ಸೈಪ್ರಸ್ ಹಾಗೂ ಕ್ರೀಟ್‌ ಸೇರಿ ಏಜೀನ್‌ನ ಹಲವು ದ್ವೀಪಗಳ ಮೇಲೆ ಹತೋಟಿ ಪಡೆಯಿತು, ಮತ್ತು ಪೂರ್ವ ಸಮೀಪದಲ್ಲಿ ಒಂದು ಪ್ರಮುಖ ಅಧಿಕಾರ-ಹೊಂದಿರುವ ಸಾಮ್ರಾಜ್ಯವಾಯಿತು. ಸಮಯದ ಸರಿಮೌಲ್ಯದ ಅನುಸಾರ ವೆನಿಸ್‌ನ ಮುಖ್ಯಪ್ರದೇಶದ ಪ್ರಯಾಣಿಕರ ಸೇವಕತ್ವ ಬೇಳಕಿಗೆ ಬಂದಿತು ಮತ್ತು ಬರ್ಗ್ಯಾಮೊ, ಬ್ರೆಷಿಯಾ ಹಾಗೂ ವೆರೋನಾದಂತಹ ನಗರಗಳ ನಾಗರೀಕರು ಧಾಳಿಗರ ಭೀತಿಯಿಂದಾಗಿ ಒಟ್ಟುಗೂಡಿ ವೆನೆಷಿಯನ್ ಸಾರ್ವಭೌಮದ ಭೂಸೇನೆಯತ್ತ ಪ್ರದರ್ಶನ ನಡೆಸಿದರು.
ಪಶ್ಚಿಮ ಸಾಮ್ರಾಜ್ಯವನ್ನು ನಾರ್ಮನ್ ಮತ್ತು ತುರ್ಕಿಗಳ ಆಕ್ರಮಣದಿಂದ ರಕ್ಷಿಸಲು ಸಹಕರಿಸಿದ್ದಕ್ಕಾಗಿ, ಎರಡು ಬಾರಿ ಪಶ್ಚಿಮ ರೋಮನ್ ಸಾಮ್ರಾಜ್ಯದಲ್ಲಿ ಚಿನ್ನದ ಬೆಲೆಗೂಳಿ ಅಥವಾ ಕ್ರೈಸೋಬುಲ್ಲ್ ಎಂದು ಕರೆಯಲ್ಪಡುತ್ತಿದ್ದವರ ಮೂಲಕ ವಿಶೇಷ ವ್ಯಾಪಾರ ಸೌಲಭ್ಯ ದೊರಕಿಸಿಕೊಳ್ಳುವುದರೊಂದಿಗೆ, ವೆನಿಸ್ ಕಾನ್‌ಸ್ಟಾಂಟಿನೋಪಲ್‌ನೊಂದಿಗೆ ಬಹಳ ಹತ್ತಿರದ ಒಡನಾಟವನ್ನು ಹೊಂದಿತ್ತು. ಮೊದಲ ಕ್ರೈಸೋಬುಲ್‌ನಲ್ಲಿ ವೆನಿಸ್ ಸಾಮ್ರಾಜ್ಯಕ್ಕೆ ಅದರ ಗೌರವಾರ್ಪಣೆಯನ್ನು ಅಂಗೀಕರಿಸಿತು. ಆದರೆ ಎರಡನೆಯದ್ದರಲ್ಲಿ ಅಂಗೀಕರಿಸಲಿಲ್ಲ. ಇದು ಬೈಜಂಟಿಯಮ್‌ ನ ಅವನತಿಯನ್ನೂ, ವೆನಿಸ್ ಅಧಿಕಾರದ ಉನ್ನತಿಯನ್ನೂ ಪ್ರತಿಬಿಂಬಿಸುತ್ತಿತ್ತು.
1204ರಲ್ಲಿ ಕಾನ್‌ಸ್ಟಾಂಟಿನೋಪಲ್‌ ನ್ನು ಮುಟ್ಟುಗೋಲು ಹಾಕಿ ಲ್ಯಾಟಿನ್ ಸಾಮ್ರಾಜ್ಯ ಸ್ಥಾಪಿಸಿದ, ನಾಲ್ಕನೇ ಧರ್ಮಯುದ್ಧ ದ ಬಳಿಕ ವೆನಿಸ್ ಒಂದು ಸಾರ್ವಭೌಮ ಶಕ್ತಿಯಾಯಿತು. 1204ರಲ್ಲಿ ವೆನೆಷಿಯನ್ನರು ನಗರವನ್ನು ಕೊಳ್ಳೆಹೊಡೆದರು ಮತ್ತು ದೊಡ್ಡ ಪ್ರಮಾಣದಲ್ಲಿ ಅದನ್ನು ವೆನಿಸ್‌ಗೆ ತಂದರು. ಆ ಬಳಿಕ, ಮುಂಚಿನ ರೋಮನ್ ಚಕ್ರಾಧಿಪತ್ಯ ಲ್ಯಾಟಿನ್ ಧರ್ಮಯುದ್ಧ ಮಾಡುವವರನ್ನು ಮತ್ತು ವೆನೆಷಿಯನ್ನರನ್ನು ವಿಭಾಗಿಸಿತು. ಮುಂದೆ ವೆನಿಸ್ ಡಚ್ಚರ ದ್ವೀಪರಾಶಿ ಯೆಂಬ ಪ್ರಾಬಲ್ಯದ ಗೋಲವನ್ನು ಎಚ್ಚರಿಕೆಯಿಂದ ಕೆತ್ತಿತು ಮತ್ತು ಕ್ರೀಟ್‌ನ್ನು ಮುಟ್ಟುಗೋಲುಹಾಕಿಕೊಂಡಿತು. ಮಾಂಜಿಕರ್ಟ್‌ನ ನಂತರ ಅನಟೊಲಿಯನ್ ಥೀಮ್‌ಗಳು ಕಳೆದುಹೋದಂತೆ ಕಾನ್‌ಸ್ಟಾಂಟಿನೋಪಲ್‌ನ ಈ ಮುಟ್ಟುಗೋಲು ಕೊನೆಗೆ ಬೈಜಾಂಟೈನ್ ಸಾಮ್ರಾಜ್ಯದ ಅಂತ್ಯಕ್ಕೆ ನಿರ್ಣಾಯಕ ಅಂಶವೆಂದು ಸಾಬೀತಾಯಿತು. ಅರ್ಧ ಶತಮಾನದ ಬಳಿಕ ಬೈಜಂಟೈನರು ಧ್ವಂಸಗೊಂಡ ನಗರದ ಅಧಿಕಾರವನ್ನು ಮರಳಿಪಡೆದರೂ, ಬೈಜಂಟೈನ್ ಸಾಮ್ರಾಜ್ಯ ತೀರಾ ದುರ್ಬಲಗೊಂಡಿತು, ಹಾಗೂ 1453ರಲ್ಲಿ ಸುಲ್ತಾನ್ ಮೆಹ್‌ಮತ್ ಆ ನಗರವನ್ನು ಗೆದ್ದು ವಶಕ್ಕೆ ತೆಗೆದುಕೊಳ್ಳುವವರೆಗೆ, ಸಹಾಯಕ್ಕಾಗಿ, ಇತರ ವಸ್ತುಗಳಿಗಾಗಿ ಹೋರಾಡುತ್ತಾ, ವೆನಿಸ್‌ನಿಂದ ಸಾಲ ತೆಗೆದುಕೊಂಡು (ಎಂದೂ ಹಿಂದಿರುಗಿಸಲಿಲ್ಲ) ತನ್ನ ಹಳೆಯ ರೂಪದ ಭೂತದಂತೆ ಇದ್ದಿತು. ಸೈಂಟ್ ಮಾರ್ಕ್‌ನ ಪ್ರಧಾನ ಇಗರ್ಜಿಯ ಪ್ರವೇಶದ್ವಾರದ ಮೇಲಿದ್ದ, ಸ್ವರ್ಣ ಲೇಪದ ಕಂಚಿನ ಬಣ್ಣದ ಕುದುರೆಗಳನ್ನೊಳಗೊಂಡಂತೆ ಹಲವು ವಸ್ತುಗಳನ್ನು, ಗಣನೀಯವಾದ ಬೈಜಂಟೈನ್‌ ಕೊಳ್ಳೆಹೊಡೆದ ವಸ್ತುಗಳನ್ನು ವೆನಿಸ್‌ಗೆ ಹಿಂತಿರುಗಿ ತಂದಿತು.

ಅಡ್ರಿಯಾಟಿಕ್ ಸಮುದ್ರದ ಮೇಲಿದ್ದ ವೆನಿಸ್ ಯಾವಾಗಲೂ ಬೈಜಂಟೈನ್ ಸಾಮ್ರಾಜ್ಯದೊಂದಿಗೆ ಮತ್ತು ಮುಸಲ್ಮಾನ ಜಗತ್ತಿನೊಂದಿಗೆ ವ್ಯಾಪಾರ ವಹಿವಾಟು ನಡೆಸುತ್ತಿತ್ತು. ಹದಿಮೂರನೇ ಶತಮಾನಕ್ಕೆ ಬರುವಾಗ ವೆನಿಸ್ ಇಡೀ ಯುರೋಪ್‌ನಲ್ಲೇ ಅತ್ಯಂತ ಅಭಿವೃದ್ಧಿ ಹೊಂದುತ್ತಿದ್ದ ನಗರವಾಗಿತ್ತು. ಸಾಮರ್ಥ್ಯ ಮತ್ತು ಶ್ರೀಮಂತಿಕೆಯ ಅತ್ಯುಚ್ಛ್ರಾಯದ ಕಾಲದಲ್ಲಿ ಅದು ಮೆಡಿಟೇರಿಯನ್ ವಾಣಿಜ್ಯವನ್ನು ಅಧೀನದಲ್ಲಿಟ್ಟು, 3,300 ಹಡಗುಗಳಲ್ಲಿ ಒಟ್ಟು 36,000 ಅಂಬಿಗರನ್ನು ಹೊಂದಿತ್ತು. ಈ ಸಮಯದಲ್ಲಿ ವೆನಿಸ್‌ನ್ನು ಮುನ್ನಡೆಸುತ್ತಿದ್ದ ಕುಟುಂಬಗಳು ಅತ್ಯಂತ ಅದ್ಧೂರಿಯ ಅರಮನೆಗಳನ್ನು ಕಟ್ಟಲು ಮತ್ತು ದೊಡ್ಡ ಹಾಗೂ ಉತ್ತಮ ಪ್ರತಿಭೆಯುಳ್ಳ ಕಲಾಕಾರರಿಗೆ ಬೆಂಬಲ ನೀಡಲು ಪೈಪೋಟಿ ನಡೆಸುತ್ತಿದ್ದವು. ನಗರವು ವೆನಿಸ್‌ನ ಆದರ್ಶ ಕುಟುಂಬಗಳಿಂದ ಮಾಡಲ್ಪಟ್ಟ ದೊಡ್ಡ ಮಂಡಳಿಯಿಂದ ಆಡಳಿಸಲ್ಪಡುತ್ತಿತ್ತು. ಈ ಮಂಡಳಿಯು ಎಲ್ಲಾ ಸಾರ್ವಜನಿಕ ಅಧಿಕಾರಿಗಳನ್ನು ನೇಮಕಮಾಡಿಕೊಂಡಿತು ಮತ್ತು 200ರಿಂದ 300 ಜನರನ್ನೊಳಗೊಂಡ ಆಡಳಿತ ಮಂಡಳಿಯನ್ನು ಚುನಾಯಿಸಿತು. ಈ ಗುಂಪು ಸಮರ್ಥ ಅಧಿಕಾರ ನಿರ್ವಹಣೆಗೆ ತುಂಬಾ ದೊಡ್ಡದಾದ್ದರಿಂದ, ಹತ್ತು ಜನರನ್ನೊಳಗೊಂಡ ಒಂದು ಸಣ್ಣ ಮಂಡಳಿ (ಡ್ಯೂಕಲ್ ಕೌನ್ಸಿಲ್ ಅಥವಾ ಸಿಗ್ನೋರಿಯಾ ಎಂದೂ ಕರೆಯಲ್ಪಡುತ್ತದೆ) ನಗರದ ಹೆಚ್ಚಿನ ಆಡಳಿತ ಭಾಗವನ್ನು ಹಿಡಿತದಲ್ಲಿಟ್ಟಿತ್ತು. ಗ್ರೇಟ್ ಕೌನಿಲ್‌ನ ಒಬ್ಬ ಸದಸ್ಯರೆಂದರೆ ಶಿಷ್ಟಾಚಾರಗಳ ಮುಖ್ಯಸ್ಥನಾದ, ಸಾಯುವವರೆಗೂ ಅಧಿಕಾರದಲ್ಲಿರುತ್ತಿದ್ದ, ಚುನಾಯಿತ "ನ್ಯಾಯಾಧಿಪತಿ", ಅಥವಾ ಡ್ಯೂಕ್.
ಒಬ್ಬ ಚುನಾಯಿತ ಮುಖ್ಯ ಅಧಿಕಾರವುಳ್ಳ ವ್ಯಕ್ತಿ (ನ್ಯಾಯಾಧಿಪತಿ), ಪ್ರಭಾವಯುತ ಜನರ ಸಂಘದಂತೆ ಒಂದು ಆಡಳಿತ ಮಂಡಳಿ, ನಿಯಮಿತ ರಾಜಕೀಯ ಅಧಿಕಾರವಿದ್ದ, ಮೂಲತಃ ಹೊಸತಾಗಿ ಚುನಾಯಿತಗೊಂಡ ಪ್ರತಿ ನ್ಯಾಯಾಧಿಪತಿಯನ್ನು ಅನುಮೋದಿಸಲು ಅಥವಾ ತಡೆಹಿಡಿಯುವ ಅಧಿಕಾರವಿದ್ದ ನಾಗರಿಕರ ಗುಂಪು - ಇವುಗಳನ್ನೆಲ್ಲ ಹೊಂದಿದ್ದ ವೆನಿಸ್‌ನ ಸರಕಾರದ ಸ್ವರೂಪ ಪುರಾತನ ರೋಮ್‌ನ ಗಣತಂತ್ರ ವ್ಯವಸ್ಥೆಗೆ ಹೋಲುತ್ತಿತ್ತು. ವೀರಯೋಧನ ಅಧಿಕಾರಾವಧಿ ನಗರದ ಒಳಗಡೆಯೇ ಇರದಿದ್ದರೂ, ಇಗರ್ಜಿ ಮತ್ತು ವಿವಿಧ ಖಾಸಗಿ ಆಸ್ತಿಗಳು ಮಿಲಿಟರಿ ಸೇವೆಗೆ ಸಂಬಂಧಿಸಲ್ಪಟ್ಟಿದ್ದವು. ವೀರಪುರುಷರಿಗಾಗಿ ಕೆವೆಲಿಯರಿ ಡಿ ಸ್ಯಾನ್ ಮಾರ್ಕೋ ಮಾತ್ರ ವೆನಿಸ್‌ನಲ್ಲಿ ಸ್ಥಾಪಿಸಲಾದ ಆದೇಶವಾಗಿತ್ತು, ಮತ್ತು ಯಾವುದೇ ನಾಗರೀಕನು ತನ್ನ ಸರ್ಕಾರದ ಅನುಮತಿಯನ್ನು ಪಡೆಯದೆಯೇ ಬೇರೆ ದೇಶದ ಆದೇಶವನ್ನು ಒಪ್ಪುವುದು ಅಥವಾ ಸೇರುವುದು ಮಾಡುವಂತಿರಲಿಲ್ಲ. ವೆನಿಸ್ ಅದರ ಸ್ವಾತಂತ್ರ್ಯ ಅವಧಿಯಾದ್ಯಂತ ಗಣತಂತ್ರವಾಗಿಯೆ ಇತ್ತು ಹಾಗೂ ನ್ಯಾಯಾಧಿಪತಿಯು ವೈಯಕ್ತಿಕವಾಗಿ ಮಿಲಿಟರಿಯ ಮುಖ್ಯಸ್ಥನಾಗಿದ್ದ ಸಂದರ್ಭ ಹೊರತುಪಡಿಸಿ, ರಾಜಕೀಯ ಮತ್ತು ಮಿಲಿಟರಿಯನ್ನು ಪ್ರತ್ಯೇಕವಾಗಿರಿಸಲಾಗಿತ್ತು. ಯುದ್ಧವನ್ನು ಇತರ ರೀತಿಯಲ್ಲಿ ವಾಣಿಜ್ಯದ ಮುಂದುವರಿಕೆ ಎಂದು ಪರಿಗಣಿಸಲಾಗಿತ್ತು (ಹಾಗಾಗಿ, ಬೇರೆಡೆಗಳಲ್ಲಿ ಸೇವೆ ಮಾಡುವ ಕೂಲಿಸೈನಿಕರ ಮೊದಲಿದ್ದ ಉತ್ಪತ್ತಿಯು, ಬಳಿಕ ಆಡಳಿತ ವರ್ಗವು ವಾಣಿಜ್ಯದಿಂದ ಆವರಿಸಿಕೊಂಡಾಗ ವಿದೇಶಿ ಸೈನಿಕರ ಮೇಲೆ ಅವಲಂಬಿತವಾಯ್ತು).

ತನ್ನ ಚುನಾಯಿತ ಕಛೇರಿಯನ್ನು ಜೀವನಪರ್ಯಂತ ಹೊಂದುತ್ತಿದ್ದ, ನ್ಯಾಯಾಧಿಪತಿಯು ಮುಖ್ಯಕಾರ್ಯನಿರ್ವಾಹಕ ಅಧಿಕಾರಿಯಾಗಿದ್ದ. ಸಾಮಾನ್ಯವಾಗಿ, ಹಲವಾರು ನ್ಯಾಯಾಧಿಪತಿಗಳು, ರಾಜೀನಾಮೆ ನೀಡುವಂತೆ ಮತ್ತು ರಾಜಕೀಯ ಅನುತ್ತೀರ್ಣತೆಯಿಂದ ವಿಶ್ವಾಸಾರ್ಹತೆ ಕಳೆದುಕೊಂಡಾಗ ನಿವೃತ್ತರಾಗಿ ಸನ್ಯಾಸ ಸಂಬಂಧಿ ಏಕಾಂತತೆಗೆ ಮರಳುವಂತೆ ಅವರ ಸರಕಾರದ ವರಿಷ್ಠರಿಂದ ಒತ್ತಡಕ್ಕೊಳಗಾಗುತ್ತಿದ್ದರು.
ಮಹಾನಗರಿ ವೆನಿಸ್‌ನ ಜನರ ಬಹುಪಾಲು ಸಂಪ್ರದಾಯವಾದೀ ರೋಮನ್-ಕೆಥೋಲಿಕ್ ಆಗಿ ಉಳಿದುಕೊಂಡರೂ, ಅದು ಧಾರ್ಮಿಕ ಸ್ವಾತಂತ್ರ್ಯಕ್ಕೆ ಹೆಸರುವಾಸಿಯಾಗಿತ್ತು. ಧಾರ್ಮಿಕ ಕ್ರಾಂತಿಯ ಸಮಯದಲ್ಲಿಯೂ ಸಹ ಧರ್ಮಾಂಧತೆಯ ಕಾರಣದಿಂದ ಒಂದೇ ಒಂದು ನರಮೇಧವೂ ಅಲ್ಲಿ ನಡೆದ ಉದಾಹರಣೆಗಳಿಲ್ಲ. ಈ ಗೋಚರಿಸುವ ಅತಿಶ್ರದ್ಧೆಯ ಇಲ್ಲದಿರುವಿಕೆ, ಆಗಾಗ ಪೋಪನ ಅಧಿಕಾರದೊಂದಿಗೆ ವೆನಿಸ್‌ನ ಭಿನ್ನಾಭಿಪ್ರಾಯಕ್ಕೆ ಕಾರಣವಾಗುತ್ತಿತ್ತು. ವೆನಿಸ್ ಹಲವಾರು ಬಾರಿ ಬಹಿಷ್ಕಾರದ ಬೆದರಿಕೆಯನ್ನು ಎದುರಿಸಿತ್ತು ಮತ್ತು ಎರಡು ಬಾರಿ ಅದನ್ನು ಅನುಭವಿಸಿಯೂ ಇತ್ತು. ಪೋಪ್ ಜೂಲಿಯಸ್‌ II (ಕ್ಯಾಂಬ್ರಾಯ್ ಒಕ್ಕೂಟವನ್ನು ಅವಲೋಕಿಸಿ) ನ ಆದೇಶದಂತೆ ಎರಡನೆಯ, ಅತ್ಯಂತ ಪ್ರಸಿದ್ಧ, ಸಂದರ್ಭವೆಂದರೆ, 1509ರ ಏಪ್ರಿಲ್ 27ರಂದು. ವೆನೆಷಿಯನ್ ಆಧುನಿಕ ಇತಿಹಾಸಕಾರರಿಗೆ ಆಕರ್ಷಕ ಮಾಹಿತಿಯನ್ನು, ಇನ್ನೂ ಬಳಕೆಯಲ್ಲಿರುವ ರಾಜಕೀಯದ ನಿಗೂಢ ರಹಸ್ಯಗಳು ಮತ್ತು ಯುರೋಪಿನ ನ್ಯಾಯಾಲಯಗಳ ವದಂತಿಗಳನ್ನು ರಾಯಭಾರಿಗಳು ನೀಡಿದರು.
ಹದಿನೈದನೇ ಶತಮಾನದಲ್ಲಿ, ಹೊಸತಾಗಿ ಅನ್ವೇಷಿತವಾದ ಜರ್ಮನ್ ಮುದ್ರಣಾಲಯ ಯುರೋಪಿನಾದ್ಯಂತ ಬಹುಬೇಗ ಹರಡಿತು ಮತ್ತು ವೆನಿಸ್ ಅದನ್ನು ತಕ್ಷಣ ಒಪ್ಪಿ ಅಳವಡಿಸಿಕೊಂಡಿತು. 1482ರ ಹೊತ್ತಿಗೆ ವೆನಿಸ್ ಜಗತ್ತಿಗೆ ಮುದ್ರಣದ ರಾಜಧಾನಿಯಾಯಿತು ಹಾಗೂ ಕುದುರೆಗಳ ಜೀನುಚೀಲಗಳಲ್ಲಿ ಕೊಂಡೊಯ್ಯುವಂತಿದ್ದ ಕಾಗದದ ಹೊದಿಕೆ ಹಾಕಿದ ಪುಸ್ತಕವನ್ನು ಕಂಡುಹಿಡಿದ ಆಲ್ಡಸ್ ಮನುಷಿಯಸ್ ಮುಂಚೂಣಿಯಲ್ಲಿದ್ದ ಮುದ್ರಕನಾಗಿದ್ದ. ಅವನ ಆಲ್ಡೈನ್ ಆವೃತ್ತಿ ಯು ಗ್ರೀಕ್ ಚಾರಿತ್ರಿಕ ಕಾಲದ ಎಲ್ಲಾ ಕೈಬರದ ಪುಸ್ತಕಗಳ ಅನುವಾದಗಳನ್ನು ಒಳಗೊಂಡಿತ್ತು.


=== ಅವನತಿ ===
ಒಟ್ಟೋಮನ್‌ರ ವಿರುದ್ಧ ಥೆಸ್ಸಾಲೊನಿಕಾ ಅನ್ನು ವಶಪಡಿಸಿಕೊಳ್ಳವ ಮೊದಲ ಅಸಫಲ ಪ್ರಯತ್ನದ ನಂತರ (1423-1430), 15ನೇಯ ಶತಮಾನದಲ್ಲೇ ವೆನಿಸ್‌‌ನ ದೀರ್ಘ ಅವನತಿ ಆರಂಭವಾಯಿತು. ಮುತ್ತಿಗೆ ಹಾಕುವ ಟರ್ಕ್‌ರ ವಿರುದ್ಧ ಕಾನ್‌ಸ್ಟಾಂಟಿನೋಪಲ್‍ನ್ನು ರಕ್ಷಿಸಲು ಹಡಗುಗಳನ್ನು ಸಹ ವೆನಿಸ್ ಕಳಸಿತು (1453). ಸುಲ್ತಾನ್ ಮೆಹ್‌ಮಟ್ಟ್ IIನ ಕೈಯಲ್ಲಿ ನಗರ ಬಂದ ಮೇಲೆ, ಅವನು ವೆನಿಸ್‌ನ ಮೇಲೆ ಯುದ್ಧ ಘೋಷಿಸಿದನು. ಯುದ್ಧ ಮೂವತ್ತು ವರ್ಷಗಳವರೆಗೆ ನಡೆಯಿತು ಹಾಗೂ ವೆನಿಸ್‌ಗೆ ಅದರ ಪೂರ್ವ ಮೆಡಿಟರೇನಿಯನ್‌ನ ಸ್ವಾಧೀನ ಕಳೆದುಕೊಳ್ಳಬೇಕಾಯಿತು. ನಂತರ, ಕ್ರಿಸ್‌ಟೋಫರ್ ಕೊಲಂಬಸ್‌ ಹೊಸ ಜಗತ್ತನ್ನು ಸಂಶೋಧಿಸುತ್ತಾನೆ. ವೆನಿಸ್‌ನ ನೆಲದ ದಾರಿಯ ಏಕಸ್ವಾಮ್ಯವನ್ನು ಅಳಿಸಿಹಾಕಿ ಮಾಡಿ ಪೋರ್ಚುಗಿಸರು ಭಾರತಕ್ಕೆ ಒಂದು ಹೊಸ ಸಮುದ್ರ ದಾರಿಯನ್ನು ಕಂಡುಹಿಡಿದರು. ಫ್ರಾನ್ಸ್, ಇಂಗ್ಲೆಂಡ್ ಹಾಗೂ ಹೊಲ್ಯಾಂಡ್ ಇವರನ್ನು ಹಿಂಬಾಲಿಸಿದರು. ದೊಡ್ಡ ಮಹಾಸಾಗರಗಳನ್ನು ದಾಟುವ ಪ್ರಶ್ನೆ ಬಂದಾಗ ವೆನಿಸ್‌‌ನ ಹುಟ್ಟುಗೋಲಿನ ಯುದ್ಧದ ಹಡಗುಗಳಿಗೆ ಯಾವ ಅನುಕೂಲವು ಇರಲಿಲ್ಲ. ಕಾಲೊನಿಗಳಿಗೋಸ್ಕರ ವೆನಿಸ್‌ನ್ನು ಸ್ಪರ್ಧೆಯಲ್ಲಿ ಹಿಂದೂಡಲ್ಪಟ್ಟಿತು.
ಬ್ಯಾಕ್ ಡೆಥ್ 1348ರಲ್ಲಿ ಹಾಗೂ ಇನ್ನೊಮ್ಮೆ 1575-1577ರ ಮಧ್ಯದಲ್ಲಿ ವೆನಿಸ್‌ನ್ನು ವಿನಾಶಗೊಳಿಸಿತು. ಮೂರು ವರ್ಷದಲ್ಲಿ ಈ ಸಾಂಕ್ರಾಮಿಕ 50,000 ಜನರನ್ನು ಕೊಂದಿತು. 1630ಯಲ್ಲಿ, ಈ ಸಾಂಕ್ರಾಮಿಕ ವೆನಿಸ್‌ನ ಮೂರನೆ ಒಂದು ಭಾಗವನ್ನು ಅಂದರೆ 150,000ರಷ್ಟು ಪ್ರಜೆಗಳನ್ನು ಕೊಂದಿತು. ಯುರೋಪ್‌ನ ಪೂರ್ವ ದೇಶಗಳೊಂದಿಗೆ ವ್ಯಾಪಾರಕ್ಕೆ ಪೋರ್ಚುಗಲ್ ಪ್ರಮುಖ ಮಧ್ಯಸ್ಥಿಕೆಯ ತಾಣವಾದ್ದರಿಂದ ವೆನಿಸ್ ಪುನರುಜ್ಜೀವನ‌ದ ಅಂತ್ಯ ಸಮಯದಲ್ಲಿ ಅಂತರಾಷ್ಟ್ರೀಯ ವ್ಯಾಪಾರದ ಕೇಂದ್ರ ಎಂಬ ಸ್ಥಾನವನ್ನು ಕಳೆದುಕೊಳ್ಳಲಾರಂಬಿಸಿತು, ಇದು ವೆನಿಸ್‌ನ ಬೃಹತ್ತಾದ ಆಸ್ತಿಯ ತಳಹದಿಗೆ ಹೊಡೆತ ನೀಡಿತು, ಇದೇ ಸಮಯದಲ್ಲಿ ಫ್ರಾನ್ಸ್ ಹಾಗೂ ಸ್ಪೇನ್ ಇಟ್ಯಾಲಿಯನ್ ಯುದ್ಧಗಳಲ್ಲಿ ಇಟಲಿ ರಾಷ್ಟ್ರದ ಆಧಿಪತ್ಯಕ್ಕೋಸ್ಕರ ಯುದ್ಧ ಪ್ರಾರಂಭಿಸಿ, ಅದರ ರಾಜಕೀಯ ಪ್ರಭಾವವು ಕಡೆಗಣಿಸಲ್ಪಡುವಂತೆ ಮಾಡಿದರು. ಹಾಗಿದ್ದರೂ, ವೆನಿಷಿಯನ್ ಸಾಮ್ರಾಜ್ಯವು ಬೇಸಾಯ ಉತ್ಪನ್ನಗಳ ಪ್ರಮುಖ ರಫ್ತು ಮಾಡುವ ಪ್ರಮುಖ ದೇಶವಾಗಿತ್ತು ಮತ್ತು 18ನೇಯ ಶತಮಾನದ ಮಧ್ಯದವರೆಗೆ ಪ್ರಧಾನ ಉತ್ಪಾದನಾ ಕೇಂದ್ರವಾಗಿತ್ತು.


=== ಸೈನ್ಯ ಮತ್ತು ನೌಕಾದಳದ ವ್ಯವಹಾರಗಳು ===

1303ರ ಹೊತ್ತಿಗೆ, ನಗರದ ಜನರಿಗೆ ಗುಂಪಿನಲ್ಲಿ ತರಬೇತಿ ನೀಡುವ ಮೂಲಕ ಸಿಡಿಬಿಲ್ಲನ್ನು ಅಭ್ಯಸಿಸುವುದನ್ನು ಕಡ್ದಾಯಗೊಳಿಸಲಾಗಿತ್ತು. ಆಯುಧಗಳು ಹೆಚ್ಚು ದುಬಾರಿಯಾಗಿದ್ದರಿಂದ ಮತ್ತು ಬಳಸಲು ಕ್ಲಿಷ್ಟಕರವಾಗಿದ್ದುದರಿಂದ ವೃತ್ತಿನಿರತ ಸೈನಿಕರಿಗೆ ವ್ಯಾಪಾರಿ ಹಡಗಿನ ಕೆಲಸಕ್ಕೆ ಸಹಕರಿಸುವ ಮತ್ತು ಯುದ್ಧ ಹಡಗನ್ನು ನಡೆಸುವ ಜವಾಬ್ದಾರಿ ವಹಿಸಲಾಗಿತ್ತು. 14ನೇ ಶತಮಾನದ ಕೊನೆಯಲ್ಲಿ ಸಿರಿವಂತರ ಮನೆಯ ಯುವಕರಲ್ಲಿನ "ಶ್ರೇಷ್ಠ ಬಿಲ್ಲುಗಾರ"ರನ್ನು ಯುದ್ಧ-ಹಡಗುಗಳಲ್ಲಿ ಮತ್ತು ಶಸ್ತ್ರಸಜ್ಜಿತರಾದ ವ್ಯಾಪಾರಿಗಳನ್ನಾಗಿ ನೇಮಿಸಿಕೊಳ್ಳಲಾಗುತ್ತದೆ, ಮತ್ತು ಅವರಿಗೆ ಹಡಗಿನ ಕ್ಯಾಪ್ಟನ್‌ನ ಕೋಣೆಯನ್ನು ಹಂಚಿಕೊಳ್ಳುವ ಅವಕಾಶವನ್ನು ನೀಡಲಾಗಿರುತ್ತದೆ.
ವೆನಿಸ್ ತನ್ನ ನೌಕಾಸೇನೆಗಾಗಿ ಪ್ರಸಿದ್ಧವಾಗಿತ್ತಾದರೂ, ಅಲ್ಲಿನ ಭೂಸೇನೆಯೂ ಅಷ್ಟೇ ಪರಿಣಾಮಕಾರಿಯಾಗಿತ್ತು. 13ನೇ ಶತಮಾನದಲ್ಲಿ ಹೆಚ್ಚಾಗಿ ಎಲ್ಲಾ ನಗರ ರಾಜ್ಯಗಳು ಸಂಬಳದ ಸಿಪಾಯಿಗಳನ್ನು ಹೊಂದಿರುತ್ತಿದ್ದವಾದರೂ, ವೆನಿಸ್ ಸೈನ್ಯಕ್ಕಾಗಿ ಖಾರಿಯಿಂದ ಜನರನ್ನು ಸೈನ್ಯಕ್ಕೆ ಸೇರಿಸಿಕೊಳ್ಳಲಾಗುತ್ತಿತ್ತು ಮತ್ತು ಡಾಲ್ಮೇಷಿಯಾ(ತುಂಬ ಪ್ರಸಿದ್ಧವಾದ ಶಿಯಾವೋನಿ ಅಥವಾ ಓಲ್ಟ್ರೆಮರೇನಿ) ಮತ್ತು ಇಸ್ಟ್ರಿಯಾ ಮೇಲೆ ಊಳಿಗಮಾನ್ಯ ಪದ್ಧತಿಯ ಕರವಿಧಿಸುವಿಕೆಯ ಮೂಲಕ ಅದನ್ನು ಮಾಡಲಾಗುತ್ತಿತ್ತು. ತುರ್ತುಪರಿಸ್ಥಿತಿಯ ಸಂದರ್ಭದಲ್ಲಿ, ಹದಿನೇಳರಿಂದ ಅರುವತ್ತು ವಯಸ್ಸಿನೊಳಗಿನ ಎಲ್ಲಾ ಪುರುಷರೂ ದಾಖಲಿಸಲ್ಪಡುತ್ತಿದ್ದರು ಮತ್ತು ಅವರಲ್ಲಿನ ಶಸ್ತ್ರಾಸ್ತ್ರಗಳ ಸಮೀಕ್ಷೆ ಮಾಡಲಾಗುತ್ತಿತ್ತು. ನಿಜವಾಗಿ ಯುದ್ಧದಲ್ಲಿ ಹೋರಾಡಲು ಕರೆದವರಲ್ಲಿ ಹನ್ನೆರಡು ಜನ ಸಹಚರರ ಗುಂಪಾಗಿ ವಿಭಾಗಿಸಲಾಗುತ್ತಿತ್ತು. 1338ರ ದಾಖಲೆಯು 30,000 ವೆನಿಸ್ ಜನರು ಶಸ್ತ್ರಾಭ್ಯಾಸವುಳ್ಳವರಾಗಿದ್ದವರೆಂದು ಅಂದಾಜಿಸುತ್ತದೆ; ಇವರಲ್ಲಿ ಹಲವಾರು ಜನ ನುರಿತ ಸಿಡಿಬಿಲ್ಲುಗಾರರಾಗಿದ್ದರು. ಇತರ ಇಟಾಲಿಯನ್ ನಗರಗಳಲ್ಲಿದ್ದಂತೆ, ಶ್ರೀಮಂತ ಸರಕಾರದ ಜನರು ಮತ್ತು ಇತರ ಸಿರಿವಂತರು ಅಶ್ವದಳದಲ್ಲಿದ್ದರೆ ನಗರದಲ್ಲಿ ಒತ್ತಾಯದಿಂದ ಸೈನ್ಯಕ್ಕೆ ಸೇರಿಸಲ್ಪಟ್ಟವರು ಪದಾತಿದಳ ದಲ್ಲಿ ಹೋರಾಡುತ್ತಿದ್ದರು.
1450ರ ಹೊತ್ತಿಗೆ, 3,000ಕ್ಕಿಂತಲೂ ಅಧಿಕ ವೆನೆಷಿಯನ್ ವ್ಯಾಪಾರಿ ಹಡಗುಗಳು ಕಾರ್ಯಪ್ರವೃತ್ತವಾಗಿದ್ದವು. ಇವುಗಳಲ್ಲಿ ಹಲವನ್ನು, ಅಗತ್ಯವಿದ್ದಾಗ ಯುದ್ಧಹಡಗುಗಳಾಗಿ ಅಥವಾ ಸಾಗಾಣಿಕೆಯ ಹಡಗುಗಳಾಗಿ ಪರಿವರ್ತಿಸಲು ಸಾಧ್ಯವಿತ್ತು. ಸರಕಾರವು, ಪ್ರತಿಯೊಂದು ವ್ಯಾಪಾರಿ ಹಡಗು ನಿರ್ದಿಷ್ಟ ಪ್ರಮಾಣದ ಆಯುಧಗಳನ್ನು (ಹೆಚ್ಚಾಗಿ ಸಿಡಿಬಿಲ್ಲುಗಳು ಮತ್ತು ಬರ್ಚಿಗಳು) ಹಾಗೂ ಯುದ್ಧಕವಚಗಳನ್ನು ತೆಗೆದುಕೊಂಡು ಹೋಗುವುದು ಅಗತ್ಯವೆಂದು ಹೇಳಿತ್ತು; ವ್ಯಾಪಾರಿ ಪ್ರಯಾಣಿಕರು ಕೂಡ ಶಸ್ತ್ರಸಜ್ಜಿತರಾಗಿದ್ದು ಅಗತ್ಯಬಿದ್ದಾಗ ಹೋರಾಡಲು ಸಿದ್ಧರಿರಬೇಕಿತ್ತು. ಶಸ್ತ್ರಾಗಾರ‌ದಲ್ಲಿ ಕಾಯ್ದಿರಿಸಿದ ಸುಮಾರು 25 (ಬಳಿಕ 100) ಯುದ್ಧ-ಹಡಗು ಗಳನ್ನು ಕಾಪಿಟ್ಟುಕೊಳ್ಳಲಾಗಿತ್ತು. ಯುದ್ಧ ಹಡಗಿನಲ್ಲಿನ ಜೀತದಾಳುಗಳು ಮಧ್ಯಕಾಲಿಕ ವೆನಿಸ್‌ನಲ್ಲಿ ಇರಲಿಲ್ಲ, ಅಂಬಿಗರು ನಗರದಿಂದ ಅಥವಾ ಅದರ ಸ್ವಾಧೀನದಲ್ಲಿನ ಡಲ್‌ಮಾತಿಯಾ ದಂಥ ಪ್ರದೇಶಗಳಿಂದಲೇ ಬರುತ್ತಿದ್ದರು. ನಗರದಲ್ಲಿ ಪ್ರತಿ ಪಾದ್ರಿ ಹೋಬಳಿಯಿಂದ ಹೆಚ್ಚು ಜನರು ಆಯ್ಕೆಯಾಗುತ್ತಿದ್ದರು. ಅವರು ದೂರವಿದ್ದಾಗ ಅವರ ಕುಟುಂಬಕ್ಕೆ ಪಾದ್ರಿ ಹೋಬಳಿಯಲ್ಲಿ ಉಳಿದವರು ಆಧಾರವಾಗಿರುತ್ತಿದ್ದರು. ಸಾಲಗಾರರು ಯುದ್ಧ ಹಡಗುಗಳಲ್ಲಿ ಅಂಬಿಗರಾಗಿರುವ ಮೂಲಕ ತಮ್ಮ ಋಣ ತೀರಿಸುತ್ತಿದ್ದರು. ಓಟದ ಪಂದ್ಯಾಟ ಮತ್ತು ದೋಣಿ ಪಂದ್ಯಗಳ ಮುಖಾಂತರ ದೋಣಿ ನಡೆಸುವ ಕೌಶಲವನ್ನು ಉತ್ತೇಜಿಸಲಾಗುತ್ತಿತ್ತು.
15ನೇ ಶತಮಾನದ ಪ್ರಾರಂಭದಲ್ಲಿ, ಹೊಸ ಮುಖ್ಯಭೂಭಾಗವು ವಿಸ್ತರಿಸಿದಂತೆ, ಮುಚ್ಚಳಿಕೆಯ ಮೇಲಿದ್ದ ಸೈನಿಕ ನಾಯಕ ರನ್ನು ಒಳಗೊಂಡ ಮೊದಲ ಸೇನೆಯನ್ನು ರೂಪಿಸಲಾಯಿತು. 1426ರಲ್ಲಿ ಫ್ಲಾರೆನ್ಸ್ ನೊಂದಿಗೆ ಸಂಬಂಧವಿದ್ದಾಗ, ಯುದ್ಧದ ಸಂದರ್ಭ 8,000 ಕುದುರೆ ಸವಾರರ ಸೈನ್ಯವನ್ನು ಮತ್ತು 3,000 ಕಾಲಾಳುಗಳನ್ನು ಹಾಗೂ ಶಾಂತಿಯ ಸಮಯದಲ್ಲಿ 3,000 ಮತ್ತು 1,000 ಸೈನಿಕರನ್ನು ಕಳುಹಿಸುವುದಾಗಿ ವೆನಿಸ್ ಮಾತುಕೊಟ್ಟಿತ್ತು. ಬಳಿಕ ಅದೇ ಶತಮಾನದಲ್ಲಿ, ಕೆಂಪು-ಮತ್ತು-ಬಿಳಿ ಪಟ್ಟಿಗಳಿಂದ ಕೂಡಿದ ಸಮವಸ್ತ್ರವನ್ನು ಅಳವಡಿಸಿಕೊಳ್ಳಲಾಯಿತು, ಮತ್ತು ಸೈನಿಕರನ್ನು ಗೌರವಿಸುವ ಪದ್ಧತಿ ಹಾಗೂ ನಿವೃತ್ತಿ ವೇತನಗಳನ್ನೂ ಅಳವಡಿಸಲಾಯಿತು. 15ನೇ ಶತಮಾನದಾದ್ಯಂತ, ವೆನಿಸ್‌ನ ಭೂಸೇನೆ ಹೆಚ್ಚಾಗಿ ಯಾವಾಗಲೂ ಆಕ್ರಮಣಕಾರಿಯಾಗಿತ್ತು ಮತ್ತು ಇಟಲಿಯಲ್ಲಿ ಅತ್ಯಂತ ಪ್ರಭಾವಶಾಲಿಯಾದದ್ದೆಂಬ ಮನ್ನಣೆ ಪಡೆದಿತ್ತು. ಇದಕ್ಕೆ ಕಾರಣ, ನಗರದ ರಕ್ಷಣೆಗಾಗಿ ಎಲ್ಲಾ ತುಕಡಿಗಳೂ ಶಸ್ತ್ರಾಸ್ತ್ರಗಳನ್ನು ಹೊಂದಿದ್ದ ಸಂಪ್ರದಾಯ ಮತ್ತು ಸಾಮಾನ್ಯ ಮಿಲಿಟರಿ ತರಬೇತಿಯಿಂದ ನೀಡುತ್ತಿದ್ದ ಉತ್ತೇಜನ.

ಭೂಸೇನೆಯಲ್ಲಿದ್ದ ಆದೇಶ ಸ್ವರೂಪ ಹಡಗು ಪಡೆಗಿಂತ ಭಿನ್ನವಾಗಿತ್ತು. ಪ್ರಾಚೀನ ಕಾನೂನಿನ ಪ್ರಕಾರ, ಯಾವನೇ ಒಬ್ಬ ಪ್ರಭಾವಯುತ ವ್ಯಕ್ತಿ ಇಪ್ಪತ್ತೈದು ಜನಕ್ಕಿಂತ ಹೆಚ್ಚಿನವರಿಗೆ ಆದೇಶಿಸುವಂತಿರಲಿಲ್ಲ (ಖಾಸಗಿ ಸೈನ್ಯಗಳಿಂದ ರಾಜ್ಯದ್ರೋಹವಾಗುವುದನ್ನು ತಡೆಯಲು). 14ನೇ ಶತಮಾನದ ಮಧ್ಯಭಾಗದಲ್ಲಿ ಕ್ಯಾಪ್ಟನ್ ಜನರಲ್ ಹುದ್ದೆಯನ್ನು ಪರಿಚಯಿಸಲಾಯಿತಾದರೂ, ಅವನು ಇಪ್ಪತ್ತು ಸಾವಿ ಅಥವಾ "ವೈಸ್ ಮನ್"ಗಳ ನಾಗರಿಕ ತಂಡಕ್ಕೆ ವಿಧೇಯನಾಗಿರಬೇಕಿತ್ತು. ಕೇವಲ ಸಾಮರ್ಥ್ಯವನ್ನು ಮಾತ್ರ ಕೆಳಮಟ್ಟದಲ್ಲಿ ನೋಡುತ್ತಿರಲಿಲ್ಲ , ಈ ಧೋರಣೆಯು ಇತರ ಇಟಾಲಿಯನ್ ನಗರಗಳು ಆಗಾಗ ಎದುರಿಸುತ್ತಿದ್ದ ಮಿಲಿಟರಿ ಆಕ್ರಮಣಗಳಿಂದ ವೆನಿಸ್‌ನ್ನು ಕಾಪಾಡಿತ್ತು. ಪ್ರತಿ ಸೈನ್ಯಪಡೆಯ ಮೇಲೆ, ವಿಶೇಷವಾಗಿ ಕೂಲಿ ಸೈನಿಕರ ಮೇಲೆ ಕಣ್ಣಿಡಲು ಒಬ್ಬ ನಾಗರಿಕ ಕಮಿಷನರ್ (ಕಮಿಸ್ಸರ್‌ನಂತೆ ಅಲ್ಲ) ಅವರ ಜೊತೆಗಿರುತ್ತಿದ್ದ. ವೆನಿಸ್‌ನ ಮಿಲಿಟರಿ ಪದ್ಧತಿ ಗಮನಾರ್ಹವಾದ ಎಚ್ಚರಿಕೆಯನ್ನು ಹೊಂದಿತ್ತು; ಅವರು ಘನತೆಯ ಬೆಂಬತ್ತಿಹೋಗುವುದಕ್ಕಿಂತಲೂ, ಕಡಿಮೆ ಖರ್ಚಿನ ಜೀವನದ ಮೂಲಕ ಯಶಸ್ಸು ಮತ್ತು ಹಣ ಗಳಿಸುವತ್ತ ಆಸಕ್ತಿ ಹೊಂದಿದ್ದರು.


=== ಆಧುನಿಕ ಯುಗ ===

1,070 ವರ್ಷಗಳ ಬಳಿಕ, 1797ರ ಮೇ 12ರಂದು ನೆಪೋಲಿಯನ್ ಬೊನಪಾರ್ಟೆ ಮೊದಲ ವಿಲೀನ ದಲ್ಲಿ ವೆನಿಸ್‌ನ್ನು ಗೆದ್ದಾಗ ಅಲ್ಲಿನ ಗಣತಂತ್ರ ಸ್ವಾತಂತ್ರ್ಯ ಕಳೆದುಕೊಂಡಿತು. ಫ್ರೆಂಚ್‌ನ ಜಯಶೀಲರು ಇತಿಹಾಸದ ಅತ್ಯಂತ ಆಕರ್ಷಕ ಶತಮಾನಕ್ಕೆ ಮುಕ್ತಾಯ ಹಾಡಿದರು: ಸೆಟೆಸೆಂಟೊ ಸಂದರ್ಭದಲ್ಲಿ (18ನೇ ಶತಮಾನ) ವೆನಿಸ್ ಕಲೆ, ವಾಸ್ತುಶಿಲ್ಪ ಮತ್ತು ಸಾಹಿತ್ಯಗಳ ಪ್ರಾಬಲ್ಯದಿಂದ ಸುಸಂಸ್ಕೃತ ಹಾಗೂ ನಿರ್ಮಲ ನಗರವಾಗಿತ್ತು. ಯಹೂದಿ ಜನಾಂಗ ವೆನಿಸ್‌ನಲ್ಲಿ ಕೆಲವಾರು ನಿರ್ಬಂಧಗಳನ್ನು ಹೊಂದಿದ್ದರೂ ನೆಪೋಲಿಯನ್ ಅವರ ಬಗೆಗೆ ಉದಾರ ಭಾವನೆಯುಳ್ಳವನಾಗಿದ್ದನು. ಅವನು ಗೆಟ್ಟೋ ದ ಅಡೆತಡೆಗಳನ್ನು ತೆಗೆದುಹಾಕಿದನು ಹಾಗೂ ಯಹೂದಿಗಳು ಯಾವಾಗ ಮತ್ತು ಎಲ್ಲಿ ಇರಬೇಕೆಂಬುದರ ಮೇಲಿದ್ದ ನಿರ್ಬಂಧಗಳನ್ನೂ ಕೊನೆಗಾಣಿಸಿದನು.
ನೆಪೋಲಿಯನ್ 1797ರ ಅಕ್ಟೋಬರ್ 12ರಂದು ಕ್ಯಾಂಪೊ ಫಾರ್ಮಿಯೊ ಒಪ್ಪಂದ ಕ್ಕೆ ಸಹಿ ಹಾಕಿದಾಗ ವೆನಿಸ್ ಆಸ್ಟ್ರಿಯಾದ ಪ್ರದೇಶವಾಯಿತು. 1798ರ ಜನವರಿ 18ರಂದು ಆಸ್ಟ್ರಿಯಾದವರು ಅಧಿಕಾರ ವಹಿಸಿಕೊಂಡರು. 1805ರಲ್ಲಿ ಪ್ರೆಸ್‌ಬರ್ಗ್ ಒಪ್ಪಂದ ದ ಪ್ರಕಾರ ಅದು ಆಸ್ಟ್ರಿಯಾದಿಂದ ವಶಕ್ಕೆ ತೆಗೆದುಕೊಳ್ಳಲ್ಪಟ್ಟಿತು ಮತ್ತು ನೆಪೋಲಿಯನ್‌ನ ಇಟಲಿ ಅಧಿಪತ್ಯ ದ ಒಂದು ಭಾಗವಾಯಿತು. ಆದರೆ 1814ರಲ್ಲಿ ನೆಪೋಲಿಯನ್‌ನ ಸೋಲಿನ ಬಳಿಕ ಆಸ್ಟ್ರಿಯಾಕ್ಕೇ ಮರಳಿಸಲ್ಪಟ್ಟಿತು. ಆಗ ಅದು ಲೊಂಬಾರ್ಡಿ-ವೆನೆಷಿಯಾದ ಆಸ್ಟ್ರಿಯನ್-ಅಧಿಪತ್ಯ ದ ಭಾಗವಾಯಿತು 1848-1849ರಲ್ಲಿ ಒಂದು ದಂಗೆಯು ವೆನೆಷಿಯಾದ ಗಣತಂತ್ರ ಡೇನಿಲೆ ಮಾನಿನ್‌ ನ ಅಡಿಯಲ್ಲಿ ಪುನರ್‌ಸ್ಥಾಪಿಸಲ್ಪಟ್ಟಿತು. 1866ರಲ್ಲಿ ಇಟಲಿಯ ಮೂರನೆ ಸ್ವಾತಂತ್ರ್ಯ ಸಂಗ್ರಾಮ ಕ್ಕನುಸಾರವಾಗಿ ವೆನೆಟೋದ ಇತರ ಭಾಗಗಳೊಂದಿಗೆ ವೆನಿಸ್ ಹೊಸತಾಗಿ ನಿರ್ಮಾಣಗೊಂಡ ಇಟಲಿ ಅಧಿಪತ್ಯ ದ ಭಾಗವಾಯಿತು.
ಎರಡನೇ ಮಹಾಯುದ್ಧದ ಸಮಯದಲ್ಲಿ, ನಗರವು ಆಕ್ರಮಣಗಳಿಂದ ಪೂರ್ತಿ ಬಿಡುಗಡೆ ಹೊಂದಿತ್ತು. ಒಂದೇ ಒಂದು ದುರಾಕ್ರಮಣದ ಪ್ರಯತ್ನವೆಂದರೆ 1945ರಲ್ಲಿ ಜರ್ಮನ್ ನೌಕಾದಳದ ನಿಷ್ಕೃಷ್ಟ ಮುಷ್ಕರವಾದ ಆಪರೇಷನ್ ಬೌಲರ್. ಕೊನೆಗೂ ವೆನಿಸ್ 1945ರ ಏಪ್ರಿಲ್ 29ರಂದು ಫ್ರೀಬರ್ಗ್‌ ನ ಅಡಿಯಲ್ಲಿ ನ್ಯೂಜಿಲೆಂಡ್ ಸೈನ್ಯದಿಂದ ಸ್ವತಂತ್ರಗೊಂಡಿತು.


== ಭೂಗೋಳ ==

ನಗರವನ್ನು ಆರು ಭಾಗಗಳಾಗಿ ಅಥವಾ "ಸೆಸ್ಟೀಯೆರಿ"ಗಳಾಗಿ ವಿಂಗಡಿಸಲಾಗಿದೆ. ಅವುಗಳು ಕ್ಯಾನೆರೇಜಿಯೋ, ಸ್ಯಾನ್‌ ಪೋಲೋ, ಡೋರ್ಸೊಡ್ಯೂರೋ (ಗುಡೆಕ್ಕಾ ಮತ್ತು ಇಸೋಲಾ ಸಾಕ್ಕಾ ಫಿಸೋಲಾ ಸೇರಿ), ಸಾಂತಾ ಕ್ರೋಸ್, ಸ್ಯಾನ್ ಮಾರ್ಕೋ (ಸ್ಯಾನ್ ಜಿಯಾರ್ಜಿಯೋ ಮ್ಯಾಗಿಯೋರ್ ಸೇರಿ) ಮತ್ತು ಕ್ಯಾಸ್ಟೆಲ್ಲೋ ( ಸ್ಯಾನ್ ಪೀಟ್ರೋ ಡಿ ಕ್ಯಾಸ್ಟೆಲ್ಲೋ ಮತ್ತು ಸ್ಯಾಂಟ್'ಎಲೆನಾ ಸೇರಿ). ಒಂದೊಂದು ಸೆಸ್ಟೀಯೆರಿಯಲ್ಲಿ ಒಬ್ಬೊಬ್ಬ ನಿಯೋಗಿ (ಪ್ರೊಕ್ಯೂರೇಟರ್‌) ಮತ್ತು ಅವನ ಸಿಬ್ಬಂದಿಯು ಆಡಳಿತ ನಡೆಸುತ್ತಿದ್ದರು. ಈ ಜಿಲ್ಲೆಗಳಲ್ಲಿ ಪೆರಿಶರು ವಾಸವಾಗಿದ್ದರು — ಆರಂಭದಲ್ಲಿ 1033ರಲ್ಲಿ ಎಪ್ಪತ್ತು ಜನರಿದ್ದರು, ಆದರೆ ನೆಪೋಲಿಯನ್‌ನ ಕೈ ಕೆಳಗೆ ಕಡಿಮೆಯಾಗುತ್ತ ಬಂದು ಕೇವಲ ಮೂವತ್ತೆಂಟು ಮಂದಿ ಉಳಿದರು. ಈ ಪೆರಿಶರು 1170ರಲ್ಲಿ ನಿರ್ಮಿಸಲಾದ ಸೆಸ್ಟೀರಿಯಾಕ್ಕಿಂತ ಹಿಂದಿನವರೆಂದು ಹೇಳಲಾಗುತ್ತದೆ. ವೆನಿಷಿಯಾದ ಖಾರಿಯ ಉಳಿದ ದ್ವೀಪಗಳು, ಐತಿಹಾಸಿಕವಾಗಿ ಸಾಕಷ್ಟು ಸ್ವಾಯತ್ತತೆಯ ಸವಿಯನ್ನು ಕಂಡಿರುವ ಕಾರಣ ಯಾವ ಸೆಸ್ಟೀಯೆರಿಯ ಭಾಗವೂ ಆಗಿಲ್ಲ.
ಪ್ರತಿಯೊಂದು ಸಿಸ್ಟೀರಿಯವೂ ತನ್ನದೇ ಆದ {0’ಮನೆಗೊಂದು ಸಂಖ್ಯೆ’{/0} ನೀಡುವ ವ್ಯವಸ್ಥೆಯನ್ನು ಹೊಂದಿದೆ. ಜಿಲ್ಲೆಯಲ್ಲಿರುವ ಪ್ರತಿಯೊಂದು ಮನೆಗೂ, ಒಂದರಿಂದ ಶುರುಮಾಡಿ ಹಲವು ಸಾವಿರಗಳವರೆಗೆ, ಒಂದೊಂದು ಸಂಖ್ಯೆಯನ್ನು ನೀಡಲಾಗಿದೆ. ಸಾಮಾನ್ಯವಾಗಿ ಆ ಸ್ಥಳದ ಒಂದು ಮೂಲೆಯಿಂದ ಮತ್ತೊಂದು ಮೂಲೆಗೆ ಸಂಖ್ಯೆಗಳನ್ನು ಹಾಕಿದ್ದರೂ, ಸುಲಭವಾಗಿ ಅರ್ಥವಾಗುವಂತೆ ಕಾಣುವುದಿಲ್ಲ. ನಗರದಲ್ಲಿ ಕೆಲಸ ಮಾಡುವ ಗೊಂಡೋಲಾಗಳ (ಒಂದು ಬಗೆಯ ದೋಣಿ) ಮುಂಭಾಗದಲ್ಲಿ ಲೋಹದ ಚೂರೊಂದು ಇರುತ್ತದೆ, ಇದು ನ್ಯಾಯಾದೀಶನ ಕಿರೀಟದ ಪ್ರತಿಕೃತಿಯಂತೆ ಎಂಬ ಉದ್ದೇಶದಿಂದ ಇಡಲಾಗಿರುತ್ತದೆ. ಇದರ ಮೇಲೆ ಮುಂದಕ್ಕೆ ತೋರಿಸುವ ಆರು ಗುರುತುಗಳು ಮತ್ತು ಹಿಂದಕ್ಕೆ ತೋರಿಸುವ ಒಂದು ಗುರುತು ಇವೆ. ಇವುಗಳಲ್ಲಿ ಪ್ರತಿಯೊಂದೂ ಒಂದೊಂದು ಸೆಸ್ಟೀಯೆರಿಯನ್ನು ಪ್ರತಿನಿಧಿಸುತ್ತದೆ. (ಹಿಂದಕ್ಕೆ ತೋರಿಸುವ ನಚ್ಚುಗುಡೆಕ್ಕಾವನ್ನು ಪ್ರತಿನಿಧಿಸುತ್ತದೆ).


=== ವೆನಿಸ್‌ನ ಮುಳುಗಡೆ ===

ವಿನೀಸ್‌ನ ಕಟ್ಟಡಗಳೆಲ್ಲ, ಮುಖ್ಯಸ್ಥಾನದಿಂದ ಆಮದು ಮಾಡಿಕೊಳ್ಳಲಾದ ಮರದ ದಿಮ್ಮಿಗಳ ರಾಶಿಯ ಮೇಲೆ, ಗಾಳಿಯಾಡಲು ಅನುಕೂಲ ಮಾಡಿ ಕಟ್ಟಲಾಗಿದೆ. (ನೀರಿನ ಒಳಗೆ, ಆಮ್ಲಜನಕದ ಅನುಪಸ್ಥಿತಿಯಲ್ಲಿ , ಮರ ಕೊಳೆಯುವುದಿಲ್ಲ. ನಿಯತವಾಗಿ ಅದರ ಸುತ್ತ ಮತ್ತು ಅದರ ಮೂಲಕ ಖನಿಜಯುಕ್ತ ನೀರು ಹರಿಯುವುದರಿಂದ ಮರ ಗಟ್ಟಿಯಾಗುತ್ತದೆ, ಹಾಗೆಯೇ ಕಲ್ಲಿನಂಥ ಆಯಕಟ್ಟನ್ನು ಪಡೆದುಕೊಳ್ಳುತ್ತದೆ. ಈ ರಾಶಿಗಳು ಬಹಳ ಗಡುಸಾದ ಪದರ, ಅಡಕಗೊಂಡ ಜೇಡಿಮಣ್ಣಿನ ಪದರವನ್ನು ತಲುಪುವವರೆಗೆ ಮರಳು ಮತ್ತು ಮಣ್ಣಿನಿಂದಾದ ಮೃದುವಾದ ಪದರದ ಮೂಲಕ ಹಾದುಹೋಗುತ್ತದೆ. ಈ ರಾಶಿಗಳಿಗಾಗಿ ಮರವನ್ನು, ಈಗಿನ ಸ್ಲೋವೀನಿಯಾದ ಪಶ್ಚಿಮತೀರದಿಂದ ತಂದ ಪರಿಣಾಮವಾಗಿ ಆ ಸ್ಥಳದಲ್ಲಿ ಕ್ರ್ಯಾಸ್ ಎಂಬ ಬರಡುಭೂಮಿಯಾಗಿದೆ, ಹಾಗೆಯೇ ಕ್ರೊವೆಶ್ಯಾದ ಎರಡು ಪ್ರದೇಶಗಳು, ಲೈಕಾ ಮತ್ತು ಗೋರ್ಸ್‌ಕಿ ಕೋತರ್ (ವೆಲೆಬಿಟ್‌ನ ಬರಡು-ತಪ್ಪಲುಗಳಾಗಿ ಪರಿಣಮಿಸಿವೆ). ಇಲ್ಲಿಯ ಬಹಳಷ್ಟು ರಾಶಿಗಳು, ಮುಳುಗಡೆಯಾದ ಶತಮಾನಗಳ ನಂತರವೂ ಸುಸ್ಥಿತಿಯಲ್ಲಿದೆ. ಪಾಯಗಳು ಈ ರಾಶಿಗಳ ಮೇಲಿರುತ್ತವೆ, ಮತ್ತು ಇಟ್ಟಿಗೆಯ ಅಥವಾ ಕಲ್ಲಿನ ಕಟ್ಟಡಗಳನ್ನು ಈ ಆಧಾರದ ಮೇಲೆ ಕೂಡಿಸಲಾಗುತ್ತದೆ. ಶರತ್ಕಾಲದಿಂದ ವಸಂತಕಾಲದ ಮೊದಮೊದಲವರೆಗೆ, ಏಡ್ರಿಯಾಟಿಕ್‌ ಸಮುದ್ರದಿಂದ ನುಗ್ಗುವ ಪ್ರವಾಹದ ಅಲೆಗಳು ಈ ಕಟ್ಟಡಗಳಿಗೆ ಅಪಾಯವೊಡ್ಡುತ್ತದೆ.
ಆರು ನೂರು ವರ್ಷಗಳ ಹಿಂದೆ, ವೆನಿಷಿಯನ್ನರು ಖಾರಿಗೆ ಹರಿಯುವ ಎಲ್ಲ ನದಿಗಳ ದಿಕ್ಕುಬದಲಿಸಿ, ಆ ಮೂಲಕ ಬಗ್ಗಡವು ನಗರವನ್ನು ಸುತ್ತುವರಿಯದಂತೆ ಮಾಡಿ ತಮ್ಮನ್ನು ತಾವು ರಕ್ಷಿಸಿಕೊಳ್ಳುತ್ತಿದ್ದರು. ಇದು ಸದಾ ಮಡುವಿನಂತೆ ಇರುವ ಲಗೂನ್‌ ವಾತಾವರಣವನ್ನು ಸೃಷ್ಟಿಸಿತು. 20ನೇ ಶತಮಾನದಲ್ಲಿ, ಯಾವಾಗ, ಹತ್ತಿರದ ಕಾರ್ಖಾನೆಗಳಿಗೆ ನೀರು ಪೂರೈಸುವುದಕ್ಕಾಗಿ ಅನೇಕ ಆರ್ಟೀಷನ್ ಬಾವಿಗಳನ್ನು ಲಗೂನ್‌ನ ಹೊರಮೈಗೆ ಸೇರಿಸಲಾಯಿತೋ ಆಗ ವೆನಿಸ್‌ ಮುಳುಗಲು ಪ್ರಾರಂಭವಾಯಿತು. ಅಕ್ವಿಫರ್‌ಗಳನ್ನು ಹೊರತೆಗೆದದ್ದೇ ಇದಕ್ಕೆ ಕಾರಣವೆಂದು ತಿಳಿದುಬಂತು. 1960ರಲ್ಲಿ ಆರ್ಟಿಷನ್‌ ಬಾವಿಗಳನ್ನು ನಿಷೇಧಿಸಿದಾಗಿನಿಂದ ಈ ಮುಳುಗುವಿಕೆ ಬಹಳಷ್ಟು ಕಡಿಮೆಯಾಗಿದೆ. ಆದರೂ, ಆಗಾಗ್ಗೆ ಬರುವ ಕೆಳಮಟ್ಟದ (ಆಕ್ವಾ ಆಲ್ಟಾ , "ಎತ್ತರದ ನೀರು" ಎಂದು ಕರೆಯಲ್ಪಡುವ) ಪ್ರವಾಹಗಳಿಂದ ಈ ನಗರಕ್ಕೆ ಅಪಾಯ ಇದ್ದೇ ಇದೆ. ನಿರಂತರವಾಗಿ ಬರುವ ಕೆಲವು ಅಲೆಗಳನ್ನು ಅನುಸರಿಸಿ ಈ ಪ್ರವಾಹಗಳು ತಮ್ಮ ಕಟ್ಟೆಗಿಂತಲೂ ಹಲವಾರು ಸೆಂಟಿಮೀಟರುಗಳಷ್ಟು ಎತ್ತರಕ್ಕೆ ಏರುತ್ತವೆ. ಹಲವು ಹಳೆಯ ಮನೆಗಳಲ್ಲಿ ಜನರು ಮಹಡಿಯಿಂದ ಸಾಮಾನುಗಳನ್ನು ಇಳಿಸಲು ಬಳಸುತ್ತಿದ್ದ ಮೆಟ್ಟಿಲುಗಳು ಈಗ ಪ್ರವಾಹದಲ್ಲಿ ಮುಚ್ಚಿಹೋಗಿವೆ, ಇದರಿಂದ ಆ ಮನೆಗಳಲ್ಲಿ ಕೆಳಗೆ ವಾಸಿಸುವುದೇ ಕಷ್ಟವಾಗಿದೆ.
ಇತ್ತೀಚೆಗಿನ ಕೆಲವು ಅಧ್ಯಯನಗಳು, ನಗರವು ಸದ್ಯ ಮುಳುಗುತ್ತಲೇ ಇಲ್ಲ ಎನ್ನುತ್ತವೆ. ಆದರೆ ಇದು ಖಾತ್ರಿಯಿಲ್ಲ; ಹಾಗಾಗಿ, ನಗರದಲ್ಲಿ ವಿಧಿಸಿರುವ ಮುನ್ನೆಚ್ಚರಿಕೆಯನ್ನು ರದ್ದುಮಾಡಿಲ್ಲ. ಮೇ 2003ರಲ್ಲಿ, ಇಟಲಿಯ ಪ್ರಧಾನಿ ಸೀಲ್ವಿಯೋ ಬರ್ಲುಸ್ಕೋನಿಯವರು ಎಂಒಎಸ್‌ಇ(MOSE) (ಮಾಡ್ಯುಲೊ ಸ್ಪೆರಿಮೆಂಟೇಲ್‌ ಎಲೆಟ್ಟ್ರೊಮೆಕಾನಿಕೊ) ಎನ್ನುವ, ಇನ್‌ಫ್ಲೇಟೆಬಲ್‌ ಗೇಟ್‌ಗಳ ಕಾರ್ಯವನ್ನು ಪರೀಕ್ಷಿಸಲು ಪ್ರಾಯೋಗಿಕ ಯೋಜನೆಗೆ ಸಹಿ ಹಾಕಿದರು; 79 ಇನ್‌ಫ್ಲೇಟೆಬಲ್‌ ದಾಟುದೋಣಿಗಳನ್ನು ಲಗೂನ್‌ನ ಮೂರು ಪ್ರವೇಶದ್ವಾರಗಳಲ್ಲಿ, ಸಮುದ್ರ ದಂಡೆಯ ಸುತ್ತ ಹಾಕುವುದು ಇದರ ಹಿಂದಿನ ಪರಿಕಲ್ಪನೆಯಾಗಿತ್ತು. ಯಾವಾಗ ಅಲೆಗಳು 110 ಸೆಂಟಿಮೀಟರ್‌ಗಳಿಗಿಂತ ಹೆಚ್ಚಾಗಬಹುದು ಎನಿಸುತ್ತದೆಯೋ, ಆಗ ದಾಟುದೋಣಿಗಳಲ್ಲಿ ಗಾಳಿ ತುಂಬಿಸಲಾಗುತ್ತದೆ, ಇದು ಏಡ್ರಿಯಾಟಿಕ್‌ ಸಮುದ್ರದಿಂದ ಒಳಬರುವ ನೀರನ್ನು ತಡೆಯುತ್ತದೆ. ಇದರ ಎಂಜಿನಿಯರಿಂಗ್‌ ಕೆಲಸವು 2011ಕ್ಕೆ ಮುಗಿಯಬೇಕಿದೆ.
ಕೆಲವು ತಜ್ಞರು, ನಗರದ ಅಡಿಯಲ್ಲಿರುವ ಮಣ್ಣಿಗೆ ನೀರನ್ನು ಪಂಪ್‌ ಮಾಡಿ ಇಡೀ ನಗರವನ್ನು ಸಮುದ್ರಮಟ್ಟಕ್ಕಿಂತ ಮೇಲಕ್ಕೇರಿಸುವುದೇ ವೆನಿಸ್‌ಅನ್ನು ಉಳಿಸಲು ಉತ್ತಮವಾದ ಮಾರ್ಗ ಎನ್ನುತ್ತಾರೆ. ಈ ವಿಧಾನವು, ವೆನಿಸ್‌ ನಗರವನ್ನು ಸಮುದ್ರ ಮಟ್ಟಕ್ಕಿಂತ ಸ್ವಲ್ಪ ಮೇಲೇರಿಸಿ, ಅದನ್ನು ನೂರಾರು ವರ್ಷ ಕಾಪಾಡುತ್ತದೆಂದು ಕೆಲವರು ನಂಬುತ್ತಾರೆ ಮತ್ತು ಎಂಒಎಸ್‌ಇ ಯೋಜನೆಯ ಅಗತ್ಯವೂ ಇರುವುದಿಲ್ಲ. (ಇದಕ್ಕೆ ವಿರುದ್ಧವಾಗಿ, ಆ ಯೋಜನೆಯು ಲಗೂನ್‌ನ ಅಲೆಗಳ ರೀತಿಯನ್ನೇ ಬದಲಿಸಿ ಕೆಲವು ವನ್ಯಜೀವಿಗಳಿಗೂ ಮಾರಕವಾಗುತ್ತದೆ). ಹೀಗೆ ’ಮೇಲೇರಿಸುವ’ ಯೋಜನೆಯ ಮುಂದಿನ ದೃಷ್ಟಿಯೆಂದರೆ ಅದನ್ನು ಖಾಯಂ ಮಾಡುವುದು; ಎಂಒಎಸ್‌ಇ ಯೋಜನೆ ಹೇಗಿದ್ದರೂ ತಾತ್ಕಾಲಿಕವಷ್ಟೇ: ಅದು ವೆನಿಸ್‌ಅನ್ನು 100 ವರ್ಷ ಮಾತ್ರ ಕಾಪಾಡಬಹುದೆಂದು ಅಂದಾಜು ಮಾಡಲಾಗಿದೆ.
1604ರಲ್ಲಿ, ವೆನಿಸ್‌ ತನ್ನ ಪ್ರವಾಹ ಪರಿಹಾರ ಕಾರ್ಯದ ಹಣ ಸಲುವಳಿ ಮಾಡಿಕೊಳ್ಳುವುದಕ್ಕಾಗಿ, ಬೇರೆಡೆಯೆಲ್ಲ 'ಸ್ಟಾಂಪ್‌ ಕಂದಾಯ' ಎಂದು ಗುರುತಿಸಿಕೊಂಡ ಕಂದಾಯವನ್ನು, ಮೊಟ್ಟಮೊದಲ ಬಾರಿಗೆ ಪರಿಚಯಿಸಿತು. 1608ರಲ್ಲಿ ಯಾವಾಗ ಕಂದಾಯವು ನಿರೀಕ್ಷೆಗಿಂತ ಕಡಿಮೆ ಬಿತ್ತೋ ಆಗ ವೆನಿಸ್‌ ’ಎಕ್ಯೂ’ (AQ) ಎಂದು ಬರೆಯಲ್ಪಟ್ಟ ಕಾಗದವನ್ನು ಹೊರಡಿಸಿ, ಇದು 'ಅಧಿಕಾರಿಗಳಿಗೆ ಪತ್ರ' ಬರೆಯಲು ಉಪಯೋಗಿಸಬೇಕಾದ ಕಾಗದ ಎಂದು ಸೂಚನೆಯನ್ನೂ ಮುದ್ರಿಸಿತು. ಆರಂಭದಲ್ಲಿ ಇದು ತಾತ್ಕಾಲಿಕ ಕಂದಾಯ ಆಗಬೇಕಿತ್ತು, ಆದರೆ 1797ರಲ್ಲಿ ನಡೆದ ’ರಿಪಬ್ಲಿಕ್‌’ನ ಪರಿಣಾಮವಾಗಿ ಹಾಗೆಯೇ ಉಳಿಯಿತು. ಕಂದಾಯವನ್ನು ಪರಿಚಯಿಸಿದ ಕೆಲವೇ ದಿನಗಳಲ್ಲಿ ಸ್ಪೇನ್‌ ಸಾಮಾನ್ಯ ತೆರಿಗೆ ಕೆಲಸಗಳಿಗೆ ಬಳಸಿಕೊಳ್ಳಲು ಇಂಥದ್ದೇ ಕಾಗದಗಳನ್ನು ಹೊರಡಿಸಿತು ಮತ್ತು ಇದೇ ಸಂಪ್ರದಾಯ ಬೇರೆ ದೇಶಗಳಿಗೂ ಹಬ್ಬಿತು.


=== ವಾಯುಗುಣ ===


== ಆರ್ಥಿಕತೆ ==
ವೆನಿಸ್‌ನ ಆರ್ಥಿಕತೆಯು ಸಂಪೂರ್ಣ ಇತಿಹಾಸವನ್ನು ಮಹತ್ವವಾಗಿ ಬದಲಾವಣೆ ಮಾಡಿದೆ ಮತ್ತು ಹಂತ ಹಂತವಾಗಿ ಬೆಳೆದಿದೆ. ಮಧ್ಯ-ಯುಗ ಮತ್ತು ಪುನರುಜ್ಜೀವನ ಯುಗದಲ್ಲಿ, ವೆನಿಸ್‌ ವಾಣಿಜ್ಯ ಮತ್ತು ವ್ಯಾಪಾರದ ಪ್ರಮುಖ ಕೇಂದ್ರವಾಗಿತ್ತು,ಅದನ್ನು ಬೃಹತ್‌ ಸಮುದ್ರ-ಸಾಮ್ರಾಜ್ಯದಂತೆ ನಿಯಂತ್ರಿಸಲಾಗುತ್ತಿತ್ತು ಮತ್ತು ವಿಶಾಲವಾದ ಸಂಪದ್ಬರಿತ ಯುರೋಪಿಯನ್‌ ನಗರವಾಗಿ ಬೆಳೆಯಿತು, ಅದು ರಾಜಕೀಯ ಮತ್ತು ಆರ್ಥಿಕ ವ್ಯವಹಾರಗಳಲ್ಲಿ ಮುಂದಾಳಾಗಿತ್ತು ಮತ್ತು ವ್ಯಾಪಾರ ಹಾಗೂ ವಾಣಿಜ್ಯದ ಕೇಂದ್ರವಾಗಿತ್ತು. ವೆನಿಸ್‌ನ ವ್ಯಾಪಾರ ಸಾಮ್ರಾಜ್ಯವನ್ನು ಪೊರ್ಚುಗಲ್‌ನಂತಹ ಇತರೆ ದೇಶಗಳು ಸಂಪೂರ್ಣವಾಗಿ ವಶಪಡಿಸಿಕೊಂಡಾಗ ಇದೆಲ್ಲ 17ನೇ ಶತಮಾನದಲ್ಲಿ ಬದಲಾಯಿತು ಮತ್ತು ಅದರ ನೌಕಾಪಡೆ ಪ್ರಾಮುಖ್ಯತೆಯು ಕುಸಿಯಿತು. 18ನೇ ಶತಮಾನದಲ್ಲಿ ಮತ್ತೆ ಅದು ಪ್ರಮುಖವಾಗಿ ಕೃಷಿ ಮತ್ತು ಕೈಗಾರಿಕಾ ರಪ್ತುಗಾರನಾಗಿ ಬೆಳೆಯಿತು. ವೆನಿಸ್‌ ಶಸ್ತ್ರಾಗಾರವು‌ 18ನೇ ಶತಮಾನದ ಅತಿದೊಡ್ಡ ಕೈಗಾರಿಕಾ ಸಂಕೀರ್ಣವಾಗಿತ್ತು ಮತ್ತು ಇಟಲಿ ಸೇನೆಯು ಅದನ್ನು ಈಗಲೂ ಬಳಸುತ್ತಿದೆ (ಆದರೂ ಅಲ್ಲಿ ಸ್ವಲ್ಪ ಜಾಗವನ್ನು ಪ್ರಮುಖ ನಾಟಕ ಮತ್ತು ಸಂಸ್ಕೃತಿಯ ನಿರ್ಮಾಣಗಳಿಗಾಗಿ, ಸುಂದರವಾದ ಜಾಗವನ್ನು ಕಲೆಗಾಗಿ ಬಳಸಲಾಗುತ್ತಿದೆ) ಈಗ ವೆನಿಸ್‌ನ ಆರ್ಥಿಕತೆಯು ಮುಖ್ಯವಾಗಿ ಪ್ರವಾಸೋದ್ಯಮ, ಹಡಗುನಿರ್ಮಾಣವನ್ನು (ಮುಖ್ಯವಾಗಿ ನೆರೆಹೊರೆಯ ಮೆಸ್ಟ್ರೆ ಮತ್ತು ಪೊರ್ಟೊ ಮರ್ಘೆರಾ ನಗರಗಲ್ಲಿ ಸೇವೆಗಳು, ವ್ಯಾಪಾರ ಮತ್ತು ಕೈಗಾರಿಕಾ ರಫ್ತುಗಳನ್ನು ಮಾಡಲಾಗಿದೆ) ಆಧರಿಸಿದೆ. ಮುರಾನೊದ ಮುರಾನೊ ಗ್ಲಾಸ್‌ ನಿರ್ಮಾಣ ಮತ್ತು ಬುರಾನೊದ ದಾರದ(ಲೇಸ್‌)ನಿರ್ಮಾಣಗಳು ಸಹ ಆರ್ಥಿಕತೆಗೆ ಅತ್ಯಂತ ಪ್ರಮುಖವಾದವು.


=== ಪ್ರವಾಸೋದ್ಯಮ ===

ವೆನಿಸ್‌ ಪ್ರಪಂಚದ ಅತ್ಯಂತ ಪ್ರಮುಖ ಪ್ರವಾಸಿ ಸ್ಥಳಗಳಲ್ಲಿ ಒಂದಾಗಿದೆ. ಈ ನಗರವು ಪ್ರಪಂಚದ ಪ್ರಸಿದ್ದ ನಗರಗಳಲ್ಲಿ ಒಂದು ಹಾಗೂ ಕಲೆಗೆ ಹೆಸರುವಾಸಿಯಾದ ಅತ್ಯಂತ ಸುಂದರ ನಗರಗಳಲ್ಲಿ ಒಂದು ಎನಿಸಿಕೊಂಡಿದೆ. ನಗರಕ್ಕೆ ಪ್ರತಿ ನಿತ್ಯ ಸುಮಾರು 50,000 ಪ್ರವಾಸಿಗರು ಬರುತ್ತಾರೆ(2007ರ ಅಂದಾಜಿನಂತೆ). 2006ರಲ್ಲಿ, ಅದು ವಿಶ್ವದ 28ನೇ ಅತ್ಯಂತ ಅಂತರರಾಷ್ಟ್ರೀಯವಾಗಿ ಭೇಟಿ ನೀಡಿದ ನಗರವಾಗಿತ್ತು, ಆ ವರ್ಷ 2.927 ಮಿಲಿಯನ್‌ ಅಂತರರಾಷ್ಟ್ರೀಯ ಪ್ರವಾಸಿಗರು ಭೇಟಿ ನೀಡಿದ್ದರು.
18ನೇ ಶತಮಾನದಿಂದ, ವೆನಿಸ್‌ ವೈಭವದ ಪ್ರವಾಸಕ್ಕಾಗಿಯೇ ಪ್ರಮುಖ ಕೇಂದ್ರವಾಗಿದ್ದು ಪ್ರವಾಸೋದ್ಯಮವು ವೆನೆಟಿಯಾನ್‌ ಕೈಗಾರಿಕೆಯ ಪ್ರಮುಖ ವಲಯವಾಗಿತ್ತು. ಅದರ ಸುಂದರವಾದ ನಗರ ಪ್ರದೇಶವು, ಸಾಟಿಯಿಲ್ಲದಿರುವಿಕೆ ಮತ್ತು ಸಂಗೀತದಲ್ಲಿ ಶ್ರೀಮಂತಿಕೆ ಹಾಗೂ ಕಲಾತ್ಮಕ ಸಾಂಸ್ಕೃತಿಕ ಪರಂಪರೆಯನ್ನು ಹೊಂದಿತ್ತು. 19ನೇ ಶತಮಾನದಲ್ಲಿ, ಅದು ಶ್ರೀಮಂತಿಕೆ ಮತ್ತು ಪ್ರಖ್ಯಾತಿಗೆ ಸೊಗಸಾದ ಕೇಂದ್ರವಾಗಿ ಬೆಳೆಯಿತು, ಅಲ್ಲಿನ ದುಬಾರಿ ಸಂಸ್ಥೆಗಳಲ್ಲಿ ಹಲವು ಬಾರಿ ತಂಗುವ ಅಥವಾ ಊಟ ಮಾಡುವ ವ್ಯವಸ್ಥೆ ಇತ್ತು, ಅಂತಹ ಸಂಸ್ಥೆಗಳೆಂದರೆ ಡೆನೈಲಿ ಹೋಟೆಲ್‌ ಮತ್ತು ಕೆಫೆ ಫ್ಲೋರಿಯಾನ್‌. ಅದು 20ನೇ ಶತಮಾನದ ಆರಂಭದಲ್ಲಿ ಜನಪ್ರಿಯತೆ ಗಳಿಸುವಲ್ಲಿ ಮಾದರಿ ನಗರವಾಗಿ ಮುಂದುವರೆಯಿತು. 1980ರಲ್ಲಿ ವೆನಿಸ್ ಹಬ್ಬವು ಮತ್ತೆ ಆಚರಿಸಲ್ಪಟ್ಟಿತು. ಈ ನಗರ ಅಂತರರಾಷ್ಟ್ರೀಯ ಸಮಾವೇಶಗಳು ಮತ್ತು ಹಬ್ಬಗಳ ಪ್ರಮುಖ ಕೇಂದ್ರವಾಗಿ ಬೆಳೆಯಿತು. ಆ ಹಬ್ಬಗಳೆಂದರೆ ಪ್ರತಿಷ್ಠೆಯ ವೆನಿಸ್ ಬೈನೆಲ್ ಮತ್ತು ವೆನಿಸ್ ಫಿಲ್ಮ್ ಫೆಸ್ಟಿವಲ್. ಅವು ನಾಟಕ, ಸಾಂಸ್ಕೃತಿಕ, ಚಲನಚಿತ್ರ, ಕಲಾತ್ಮಕ ಮತ್ತು ಸಂಗೀತ ನಿರ್ಮಾಣಗಳಿಂದ ವಿಶ್ವದಾದ್ಯಂತ ಪ್ರವಾಸಿಗರನ್ನು ಆಕರ್ಷಿಸುತ್ತಿದ್ದವು.
ಇಂದು ವೆನಿಸ್‌ನಲ್ಲಿ ಬಹುಸಂಖ್ಯೆಯಲ್ಲಿ ಆಕರ್ಷಣಾ ಸ್ಥಳಗಳಿವೆ, ಅವುಗಳೆಂದರೆ ಸೇಂಟ್ ಮಾರ್ಕ್ಸ್ ಬೆಸಿಲಿಕ , ದ ಗ್ರಾಂಡ್ ಕೆನಾಲ್ ಮತ್ತು ದ ಪೈಜಾ ಸ್ಯಾನ್ ಮಾರ್ಕೊ ಮುಂತಾದವು. ಲಿಡೊ ಡಿ ವೆನೆಜಿಯಾವು ಸಹ ಪ್ರಸಿದ್ಧ ಅಂತರರಾಷ್ಟ್ರೀಯ ದುಬಾರಿ ಸ್ಥಳವಾಗಿದೆ, ಅದು ಸಾವಿರಾರು ನಟರು, ವಿಮರ್ಶಕರು, ಹೆಸರಾಂತ ವ್ಯಕ್ತಿಗಳು ಮತ್ತು ಅದರಲ್ಲೂ ಮುಖ್ಯವಾಗಿ ಸಿನಿಮಾ ರಂಗದ ಜನರನ್ನು ಹೆಚ್ಚು ಆಕರ್ಷಿಸುತ್ತಿದೆ.


== ಸಾರಿಗೆ ==

ವೆನಿಸ್ ಅದರ ಕಾಲುವೆಗಳಿಗೆ ವಿಶ್ವ-ಪ್ರಸಿದ್ಧಿಯಾಗಿದೆ. ಆಳವಿಲ್ಲದ ಕೃತಕ ಕೊಳ (ದ್ವೀಪದ ನಡುವೆ ನಿಂತ ನೀರಿನ ಕೊಳ)ದಲ್ಲಿ 177 ಕಾಲುವೆಗಳಿಂದ ನಿರ್ಮಿಸಿದ 118 ದ್ವೀಪಗಳ ದ್ವೀಪ ಸಮೂಹದ ಮೇಲೆ ವೆನಿಸ್‌ನನ್ನು ಕಟ್ಟಲಾಗಿದೆ. ಯಾವ ದ್ವೀಪಗಳ ಮೇಲೆ ಈ ನಗರವನ್ನು ಕಟ್ಟಲಾಗಿದೆಯೋ, ಆ ದ್ವೀಪಗಳು ಸುಮಾರು 400 ಸೇತುವೆಗಳಿಂದ ಸಂಪರ್ಕಿಸಲ್ಪಟ್ಟಿದೆ. ಹಳೆ ಕೇಂದ್ರದಲ್ಲಿ, ಕಾಲುವೆಗಳು ರಸ್ತೆಗಳ ಕರ್ತವ್ಯವನ್ನು ನಿರ್ವಹಿಸುತ್ತಿದ್ದವು, ಮತ್ತು ಪ್ರತಿ ಸಾರಿಗೆ ವಿಧಾನವು ನೀರಿನ ಮೇಲೆ ಅಥವಾ ಕಾಲಿನ ಮೇಲೆ ಆಗಿದೆ. 19ನೇ ಶತಮಾನದಲ್ಲಿ, ಮುಖ್ಯಭೂಭಾಗದ ಒಂದು ಸೇತುವೆಯ ಕಾರಣದಿಂದ ವೆನಿಸ್‌ಗೆ ಒಂದು ರೈಲ್ವೆ ನಿಲ್ದಾಣ ಬಂದಿತು, ಮತ್ತು 20ನೇ ಶತಮಾನದಲ್ಲಿ ಒಂದು ಮೋಟಾರು ಸೇತುವೆ ಮತ್ತು ವಾಹನವನ್ನು ನಿಲ್ಲಿಸುವ ಸ್ಥಳವನ್ನು ಸೇರಿಸಲಾಯಿತು. ನಗರ ಉತ್ತರ ಭಾಗದ ತುದಿಯಲ್ಲಿನ ಈ ಭೂ ಪ್ರವೇಶಗಳನ್ನು ಹೊರತು ಪಡಿಸಿ, ನಗರದ ಒಳಗಿನ ಸಾರಿಗೆ ಸಂಪರ್ಕ ಶತಮಾನಗಳಷ್ಟು ಹಿಂದಿನ ಹಾಗೆ ಉಳಿದಿದೆ, ಸಂಪೂರ್ಣವಾಗಿ ಜಲ ಮತ್ತು ಕಾಲಿನ ಮೇಲಿನ ಸಾರಿಗೆಯಾಗಿದೆ. ವೆನಿಸ್ ಯುರೋಪಿನ ಅತಿ ದೊಡ್ಡ ನಗರ ಕಾರು ಮುಕ್ತ ಪ್ರದೇಶ, 21ನೇ ಶತಮಾನದಲ್ಲಿ ಸಂಪೂರ್ಣವಾಗಿ ಮೋಟಾರು ಕಾರುಗಳು ಅಥವಾ ಟ್ರಕ್‌ಗಳು ರಹಿತವಾಗಿ ಗಣನೀಯ ಗಾತ್ರದಲ್ಲಿ ಕಾರ್ಯನಿರ್ವಹಿಸುತ್ತಿರುವ ನಗರವಾಗಿ ಉಳಿದಿರುವುದು ಯುರೋಪಿನಲ್ಲಿ ವಿಶಿಷ್ಟ.


=== ಜಲಮಾರ್ಗಗಳು ===
ಗೊಂಡೊಲಾ ಪ್ರಾಚೀನ ವೆನಿಸ್ ನಗರದ ದೋಣಿ, ಆದಾಗ್ಯೂ ಇದು ಈಗ ಹೆಚ್ಚಾಗಿ ಪ್ರವಾಸಿಗರಿಗೆ, ಅಥವಾ ಮದುವೆಗಳಿಗೆ, ಅಂತ್ಯಕ್ರಿಯೆಗಳಿಗೆ, ಅಥವಾ ಇತರೆ ಸಮಾರಂಭಗಳಿಗೆ ಬಳಸಲಾಗುತ್ತದೆ. ಹೆಚ್ಚಿನ ವೆನಿಸ್ ನಗರದವರು ಈಗ ಪ್ರಮುಖ ಕಾಲುವೆಗಳ ಉದ್ದಕ್ಕೂ ಮತ್ತು ನಗರದ ದ್ವೀಪಗಳ ನಡುವೆ ನಿಯತ ಮಾರ್ಗದಲ್ಲಿ ಓಡಾಡುವ ವ್ಯಾಪೊರೆಟ್ಟಿ , ಮೋಟಾರುಚಾಲಿತ ನೀರು ಬಸ್ಸುಗಳ ಮೂಲಕ ಸಂಚರಿಸುತ್ತಾರೆ. ಹಲವು ಗೊಂಡೊಲಾಗಳು ಪುಡಿಮಾಡಿದ ಮಖಮಲ್ ಬಟ್ಟೆಯ ಆಸನಗಳು ಮತ್ತು ಪರ್ಷಿಯನ್ ಕಂಬಳಿಗಳ ಜೊತೆ ಸಮೃದ್ಧವಾಗಿ ನಿಯೋಜಿಸಲಾಗಿದೆ. ಗೊಂಡೊಲೈಯರ್‌ಗಳು ಒಂದು 35 ನಿಮಿಷದ "ಗಿರೊ" ಅಥವಾ ಕೆಲವು ಕಾಲುವೆಗಳ ಸುತ್ತ ವಿಹಾರಕ್ಕೆ 80 ಮತ್ತು 100 ಯುರೋಗಳ ನಡುವೆ ಶುಲ್ಕವಿಧಿಸುತ್ತಾರೆ. ನಗರವು ಹಲವು ಖಾಸಗಿ ದೋಣಿಗಳನ್ನು ಸಹ ಹೊಂದಿದೆ. ಟ್ರಾಘೆಟ್ಟಿ , ಇನ್ನೂ ವೆನಿಸ್ ನಗರದವರ ಸಾಮಾನ್ಯ ಬಳಕೆಯಲ್ಲಿರುವ ಮಾತ್ರ ಗೊಂಡಲಾಗಳು, ಕಾಲು ನಡಿಗೆಯ ಪ್ರಯಾಣಿಕರು ಸೇತುವೆ ಇಲ್ಲದಿರುವ ಕೆಲವು ಸ್ಥಳದಲ್ಲಿ ದೋಣಿಯನ್ನು ನಡೆಸಿ ಮಹಾ ಕಾಲುವೆಯನ್ನು ದಾಟುತ್ತಾರೆ. ಪ್ರವಾಸಿಗರು ನಗರದ ಪ್ರದೇಶಗಳ ನಡುವೆ ನೀರು ಟ್ಯಾಕ್ಸಿಗಳನ್ನು ಸಹ ತೆಗೆದುಕೊಂಡು ಹೋಗಲು ಸಾಧ್ಯ.


=== ಸಾರ್ವಜನಿಕ ಸಾರಿಗೆ ===
Azienda Consorzio Trasporti Veneziano (ACTV)ವು ವೆನಿಸ್‌ನ ಸಾರ್ವಜನಿಕ ಸಾರಿಗೆ ವ್ಯವಸ್ಥೆಯ ಹೆಸರು. ಇದು ಬಸ್ಸುಗಳ ಮೂಲಕ ನೆಲ ಸಾರಿಗೆ, ಮತ್ತು ನೀರು ಬಸ್ಸುಗಳ (ವ್ಯಾಪೊರೆಟ್ಟಿ) ಮೂಲಕ ಕಾಲುವೆ ಸಂಚಾರ ಎರಡನ್ನೂ ಮೇಳೈಸುತ್ತದೆ. ಒಟ್ಟು, ನಗರವನ್ನು ಸಂಪರ್ಕಿಸುವ 25 ಮಾರ್ಗಗಳಿವೆ. ಒಂದು ಘಂಟೆಗೆ ಒಂದು ದಾರಿ ಪಾಸ್‌ ಉತ್ತಮ, ಅದರ ಬೆಲೆ 6.50 €; 14 to 31 € ಬೆಲೆಯ 12 ರಿಂದ 72 ಘಂಟೆಗಳಿಗೆ ಪಾಸ್‌‌ಗಳು ದೊರೆಯುತ್ತದೆ. 7 ದಿನಗಳಿಗೆ "ವೆನಿಸ್ ಕಾರ್ಡ್" ಇನ್ನೂ ಉತ್ತಮ ವ್ಯವಹಾರ, 47.50 € ರಿಂದ ಅದರ ಬೆಲೆ ಆರಂಭವಾಗುತ್ತದೆ, ಅದು ಮಿತಿಯಿಲ್ಲದ ವ್ಯಾಪೊರೆಟ್ಟಿ ಸಂಚಾರವನ್ನು ಒಳಗೊಂಡಿರುತ್ತದೆ. ವೆನಿಸ್ ನೀರು ಟ್ಯಾಕ್ಸಿಗಳನ್ನು ಸಹ ಹೊಂದಿದೆ, ಅವು ವೇಗವಾಗಿ ಚಲಿಸುತ್ತವೆ ಆದರೆ ತುಂಬಾ ದುಬಾರಿ.


=== ವಿಮಾನ ನಿಲ್ದಾಣಗಳು ===
ವೆನಿಸ್ ಹೊಸದಾಗಿ ಪುನರ್‌ನಿರ್ಮಿತ ವಿಮಾನ ನಿಲ್ದಾಣ ಮಾರ್ಕೊ ಪೊಲೋ ಇಂಟರ್‌ನ್ಯಾಶನಲ್ ಏ‌ರ್‌ಪೋರ್ಟ್, ಅಥವಾ ಏರೋಪೋರ್ಟೋ ಡಿ ವೆನೆಜಿಯಾ ಮಾರ್ಕೊ ಪೊಲೋ ಸೇವೆ ಸಲ್ಲಿಸುತ್ತದೆ, ಇದರ ಪ್ರಸಿದ್ಧ ಪ್ರಜೆಯ ಸ್ಮರಣಾರ್ಥವಾಗಿ ಹೆಸರಿಸಿದ್ದು. ವಿಮಾನ ನಿಲ್ದಾಣ ಮುಖ್ಯಭೂಭಾಗದಲ್ಲಿದೆ ಮತ್ತು ತೀರ ಪ್ರದೇಶದಿಂದ ದೂರದಲ್ಲಿ ಪುನರ್‌ನಿರ್ಮಿಸಲಾಗಿದೆ; ವೆನಿಸ್‌ಗೆ ನೀರು ಟ್ಯಾಕ್ಸಿಗಳು ಅಥವಾ ಅಲಿಲಾಗೂನ ನೀರು ಬಸ್ಸುಗಳು ವಿಮಾನ ನಿಲ್ದಾಣಗಳಿಂದ ಕೇವಲ ಏಳು ನಿಮಿಷಗಳ ನಡಿಗೆ.
ಕೆಲವು ವಿಮಾನಯಾನ ಸಂಸ್ಥೆಗಳು 20 km ದೂರದಲ್ಲಿರುವ ಟ್ರೆವಿಸೊ ನಲ್ಲಿರುವ ಟ್ರೆವಿಸೊ ವಿಮಾನ ನಿಲ್ದಾಣವನ್ನು ವೆನಿಸ್‌ನ ಹೆದ್ದಾರಿ ಎಂದು ಪ್ರಚಾರ ಮಾಡುತ್ತವೆ. ಕೆಲವು ವಿಮಾನ ಸಂಸ್ಥೆಗಳು ನಿರ್ದಿಷ್ಟವಾದ ವಿಮಾನ ನಿಲ್ದಾಣವನ್ನು ಹೆಸರಿಸಿದೆ, ಸಣ್ಣ ಮುದ್ರಣದಲ್ಲಿ ಮಾತ್ರ ಪ್ರಕಟಿಸಿ, "ವೆನಿಸ್"ಗೆ ಎಂದು ಮಾತ್ರ ಹೇಳಿ ಪ್ರಚಾರಮಾಡುತ್ತವೆ.


=== ರೈಲುಗಳು ===
ಪ್ರಾದೇಶಿಕ ಮತ್ತು ರಾಷ್ಟ್ರೀಯ ರೈಲುಗಳ ಮೂಲಕ ವೆನಿಸ್ ಸೇವೆ ಸಲ್ಲಿಸುತ್ತದೆ. ರೋಮ್‌ನಿಂದ ಅಥವಾ ಇತರೆ ದೊಡ್ಡ ಇಟಲಿಯನ್ ನಗರಗಳಿಂದ ಪ್ರಯಾಣಿಸಲು ಸರಳವಾದ ದಾರಿಗಳಲ್ಲಿ ಒಂದು ರೈಲು ಬಳಸುವುದು. ರೋಮ್‌ ಕೇವಲ ನಾಲ್ಕು ಘಂಟೆಗಳ ದೂರದ ಪ್ರಯಾಣ; ಮಿಲನ್ ಎರಡುವರೆ ಘಂಟೆಗಳ ಕಾಲದ ಪ್ರಯಾಣ. ವೆನಿಸ್‌ನಿಂದ ಟ್ರೆಸಿವೊ ಮೂವತ್ತೈದು ನಿಮಿಷಗಳಷ್ಟು ದೂರ. ಫ್ಲೊರೆನ್ಸ್ ಮತ್ತು ಪಾಡುಅ ರೋಮ್ ಮತ್ತು ವೆನಿಸ್ ನಡುವಿನ ಎರಡು ನಿಲ್ದಾಣಗಳು. ಸೆಂಟ್ ಲೂಸಿಯಾ ನಿಲ್ದಾಣವು ವ್ಯಾಪೊರೆಟ್ಟಿ ನಿಲ್ದಾಣದಿಂದ ಕೆಲವೇ ಹೆಜ್ಜೆಗಳ ದೂರದಲ್ಲಿದೆ.


=== ಕಾರು ===
ವೆನಿಸ್ ನೀರಿನ ಮೇಲೆ ಕಟ್ಟಲ್ಪಟ್ಟಿರುವ ಒಂದು ಕಾರು ರಹಿತ ಪ್ರದೇಶವಾಗಿದೆ. ಕಾರುಗಳು ಸೇತುವೆ (Ponte della Liberta) (SR11) ಮೂಲಕ ಕಾರು/ಬಸ್ಸು ವಿಮಾನ ನಿಲ್ದಾಣವನ್ನು ತಲುಪಲು ಸಾಧ್ಯ. ಇದು ಪಶ್ಚಿಮದಿಂದ ಮೇಸ್ಟ್ರೆದಿಂದ ಪ್ರಾರಂಭವಾಗಿದೆ. ನಗರದಲ್ಲಿ ಎಅರಡು ವಾಹನ ನಿಲ್ಲಿಸುವ ಸ್ಥಳಗಳಿವೆ: ಟ್ರೋಂಚೆಟ್ಟೋ ಮತ್ತು ಪಿಯಾಝಾಲೆ ರೋಮಾ. ಪ್ರತಿ ದಿನಕ್ಕೆ ಸುಮಾರು €30 ದರದಲ್ಲಿ ಕಾರುಗಳನ್ನು ಯಾವ ಸಮಯದಲ್ಲಾದರೂ ಅಲ್ಲಿ ನಿಲ್ಲಿಸಲು ಸಾಧ್ಯ. ಟ್ರೋಂಚೆಟ್ಟೋದಲ್ಲಿನ ವಾಹನ ನಿಲ್ಲಿಸುವ ಸ್ಥಳದಿಂದ್ ಲಿಡೋಗೆ ಒಂದು ದೋಣಿ ಬಿಡುತ್ತದೆ ಮತ್ತು ಇದು ವ್ಯಾಪೊರೆಟ್ಟಿ ಮತ್ತು ಸಾರ್ವಜನಿಕ ಸಾರಿಗೆಯ ಬಸ್ಸುಗಳ ಮೂಲಕ ಸೇವೆ ಮಾಡುತ್ತದೆ.


== ಪ್ರಮುಖ ಸ್ಥಳಗಳು ==


=== ವಸ್ತು ಸಂಗ್ರಹಾಲಯಗಳು ===
ನ್ಯಾಷನಲ್‌ ಲೈಬ್ರರಿ ಆಫ್‌ ಸೇಂಟ್‌ ಮಾರ್ಕ್ಸ್‌
ಕಾಸಾ ಗೊಲ್ಡನಿ ಎ ಪಲಾಜೊ ಸೆಂಟಾನೊ
ಕಾ’ಡಿ’ಒರೋ ಹೋಟೆಲ್‌
ಇಂಟರ‍್ನ್ಯಾಷನಲ್‌ ಡಿ’ಆರ್ಟ್‌ ಮಾರ್ಡನ್‌ ಗ್ಯಾಲರಿ
ಡೆಲ್‌ ಅಕಾಡೆಮಿಯಾ ಗ್ಯಾಲರಿ
ಡಿ ಪಲಾಜೊ ಸಿನಿ ಗ್ಯಾಲರಿ
ಕೊರರ್ ವಸ್ತುಸಂಗ್ರಹಾಲಯ
ಮ್ಯೂಸಿಯಂ ಆಫ್‌ ಎರೊಟಿಕ್‌ ಆರ್ಟ್‌
ನ್ಯಾಷನಲ್‌ ಮ್ಯೂಸಿಯಂ ಆಫ್‌ ಓರಿಯಂಟಲ್‌ ಆರ್ಟ್‌
ಡೆಲ್‌ ಗೆಟ್ಟೊ ವಸ್ತುಸಂಗ್ರಹಾಲಯ
ಮೆರ್ಲೆಟ್ಟೋ ಡಿ ಬುರಾನೊ ವಸ್ತುಸಂಗ್ರಹ್ರಾಲಯ
(ಕಾ' ರೆಜೆನಿಕೊ) ಸೆಟ್ಟಿಸೆಂಟೊ ವೆನಿಸ್‌ ವಸ್ತುಸಂಗ್ರಹಾಲಯ
ವೆಟ್ರೊ ಡಿ ಮುರನೊ ವಸ್ತುಸಂಗ್ರಹಾಲಯ
ಡೆಲ್‌'ಇಸ್ಟಿಟುಟೊ ಎಲೆನಿಕೊ ವಸ್ತುಸಂಗ್ರಹಾಲಯ
ಡೆಲ್‌ ಫೌಂಡಜೈನ್‌ ಖೆರಿನಿ ಸ್ಟಾಂಪಾಲಿಯಾ ವಸ್ತುಸಂಗ್ರಹಾಲಯ
Museo della Scuola Dalmata dei SS. Giorgio e Trifone
ನ್ಯಾಚುರಲ್‌ ಹಿಸ್ಟರಿ ಮ್ಯುಸಿಯಂ ಆಫ್‌ ವೆನಿಸ್‌
ಟೋರ್ಸೆಲ್ಲೋ ವಸ್ತುಸಂಗ್ರಹಾಲಯ
ಸ್ಯಾಕ್ರಲ್‌ ಆರ್ಟ್‌ ವಸ್ತುಸಂಗ್ರಹಾಲಯ
ಎಬ್ರೈಕೊ ವಸ್ತುಸಂಗ್ರಹಾಲಯ
ಮಾರ್ಸಿಯಾನೊ ವಸ್ತುಸಂಗ್ರಹಾಲಯ
ಸ್ಯಾನ್ ಪಿಯೆಟ್ರೋ ಹುತಾತ್ಮರ ವಸ್ತುಸಂಗ್ರಹಾಲಯ
ವ್ಯಾಗ್ನಾರ್ ಮ್ಯೂಸಿಯಂ(ಕಾ' ವೆಂಡ್ರಾಮಿನ್ ಕ್ಯಾಲೆರ್ಜಿ)
ನೌಕಾ ವಸ್ತುಸಂಗ್ರಹಾಲಯ
ಪ್ಯಾಲಜೊ ಪಾರ್ಚುನಿ ಅರಮನೆ
ಡೊಜ್ಸ್‌ ಅರಮನೆ (Palazzo Ducale)
ಆಧುನಿಕ ಕಲೆಯುಳ್ಳ ಪ್ಯಾಲಜೊ ಗ್ರಾಸ್ಸಿ
ಪೆಗ್ಗಿ ಗುಗ್ಗೆನ್‌ಹೈಮ್‌ ಕಲೆಕ್ಷನ್‌ ವಸ್ತುಸಂಗ್ರಹಾಲಯ
Pinacoteca e Museo di S. Lazzaro degli Armeni
Pinacoteca Manfrediniana
ಸ್ಕೌಲಾ ಗ್ರಾಂಡೆ ಡೆ ಕಾರ್ಮಿನಿ ಚರ್ಚ್‌ ಕಟ್ಟಡ
ಸ್ಕೌಲಾ ಗ್ರಾಂಡೆ ಡಿ ಸ್ಯಾನ್ ಗಿಯೊವನ್ನಿ ಎವನ್ಗೆಲಿಸ್ಟ ಕಟ್ಟಡ
ಸ್ಕೌಲಾ ಗ್ರಾಂಡೆ ಡಿ ಸ್ಯಾನ್ ಮಾರ್ಕೊ ಕಟ್ಟಡ
ಸ್ಕೌಲಾ ಗ್ರಾಂಡೆ ಡಿ ಸ್ಯಾನ್ ರೊಕೊ


=== ಚೌಕಗಳು ಮತ್ತು ಜಮೀನುಗಳು ===
ಸೇಂಟ್‌ ಮಾರ್ಕ್ಸ್ ಚೌಕ
ಕ್ಯಾಂಪೊ ಸ್ಯಾನ್ ಪೊಲೊ


=== ಅರಮನೆಗಳು ಮತ್ತು ಪ್ಯಾಲಜಿ ===
ಡೊಜ್‌‌ರ ಅರಮನೆ
ಕಾ' ಡಿ'ಒರೊ
ಕಾ'ರ‍ೆಜೊನಿಕೊ
ಕಾ' ವೆಂಡ್ರಾಮಿನ್ ಕಾಲೆರ್ಗಿ
ಫಂಡಾಕೊ ಡೆ ಟುರ್ಕಿ
ಕಂಟರಿನಿ ಡೆಲ್ ಬೊವೊಲೊ ಅರಮನೆ
ಫಾಸ್ಕರಿ ಅರಮನೆ
ಗ್ರಾಸಿ ಅರಮನೆ
ಲೆಬಿಯಾ ಅರಮನೆ
ಮಲಿಪೈರೊ ಅರಮನೆ
ವೆನೈರ್ ಡೈ ಲಿಯೊನಿ (ಪೆಗ್ಗಿ ಗುಗೆನ್‌ಹೈಮ್ ಕಲೆಕ್ಷನ್) ಅರಮನೆ
ಸ್ಕೌಲಾ ಗ್ರಾಂಡೆ ಡಿ ಸ್ಯಾನ್ ಮಾರ್ಕೊ


=== ಚರ್ಚುಗಳು ===

ಬಿಸಿಲಿಕ ಡಿ ಸ್ಯಾನ್ ಮಾರ್ಕ್
ಬಿಸಿಲಿಕ ಡಿ ಸಂತಾ ಮರಿಯಾ ಡೆಲಾ ಸಲುಟ್
ಇತರೆ ಚರ್ಚುಗಳು


=== ಕಟ್ಟಡಗಳು ===
ಅಕಾಡೆಮಿಯಾ
ಲಾ ಫೆನಿಸ್ ಒಪೆರಾ ಹೌಸ್
ಲಾ ಟೊರ್ರೆ ಡೆಲ್’ಒರೊಲೊಗಿಯೊ (ಸೇಂಟ್ ಮಾರ್ಕ್ಸ್ ಕ್ಲಾಕ್)
ದ ಅರ್ಸೆನಲ್


=== ಸೇತುವೆಗಳು ===
ರೈಲ್ಟೊ ಸೇತುವೆ
ದ ಬ್ರಿಡ್ಜ್ ಆಫ್ ಸೈಸ್
ಅಕಾಡೆಮಿಯಾ ಸೇತುವೆ
ಸ್ಕಾಲ್ಜಿ ಸೇತುವೆ
ಪೊಂಟೆ ಡೆಲಾ ಕಾಸ್ಟಿಟುಜೈನ್
ಪೊಂಟೆ ಡೆಲೆ ಟೆಟ್ಟೆ


=== ಸುತ್ತಮುತ್ತಲಿನ ಪ್ರದೇಶಗಳು ===
ದ ವೆನೆಷಿಯನ್ ಲಾಗೂನ್
ದ್ವೀಪಗಳು:
ಬುರಾನೊ
ಲಾಜಾರೆಟ್ಟೊ ವೆಕ್‌ಹಿಯೊ
ಲಿಡೊ
ಮಜ್ಜೊರ್ಬೊ
ಮುರಾನೊ
ಮಿಯೊಲ್‌ದಾಲ್ನಿ
ಇಸೊಲ ಡಿ ಲ ಗ್ರಾಜಿಯಾ
ಸ್ಯಾನ್ ಮೈಕೆಲ್
ಐಸೊಲ ಡಿ ಸ್ಯಾನ್ ಸೆಕಂಡೋ
ಸಕ್ಕ ಸೆಸೊಲ
ಸಂಟ್’ಎರಾಸ್ಮೊ
ಐಸೊಲ ಡಿ ಸ್ಯಾನ್ ಕ್ಲೆಮೆಂಟೆ
ಸ್ಯಾನ್ ಫ್ರಾನ್ಸಿಸ್ಕೊ ನೆಲ್ ಡೆಸೆರ್ಟೊ
ಸ್ಯಾನ್ ಜಾರ್ಜಿಯೋ ಇನ್ ಅಲ್ಗಾ
ಸ್ಯಾನ್ ಜಾರ್ಜಿಯೋ ಮಾಗ್ಗೈರ್
ಸ್ಯಾನ್ ಲಜಾರೊ ಡೆಗ್ಲಿ ಅರ್ಮೆನಿ
ಸ್ಯಾನ್ ಸರ್ವೊಲೊ
ಸಂಟೊ ಸ್ಪಿರಿಟೊ
ಟೊರ್ಸೆಲೊ
ವಿಗ್ನೊಲ್

ಗುಡೆಕಾ


=== ವೆನಿಸ್ ನಗರದ ತೋಟದ ಮನೆಗಳು ===

ವೆನೆಟೋದ ತೋಟದ ಮನೆಗಳು, ರಿಪಬ್ಲಿಕ್ ಸಮಯದಲ್ಲಿ ಶ್ರೀಮಂತ ವರ್ಗಕ್ಕೆ ಸೇರಿದವರ ಗ್ರಾಮೀಣ ವಸತಿಗೃಹಗಳಾಗಿದ್ದವು, ಅವುಗಳು ವೆನಿಸ್‌ನ ನಗರದ ಹಳ್ಳಿ ಪ್ರದೇಶದ ಹೆಚ್ಚು ಆಸಕ್ತಿದಾಯಕ ಸನ್ನಿವೇಶಗಳಲ್ಲಿ ಒಂದಾಗಿವೆ. ಮನೋಹರವಾದ ಉದ್ಯಾನವನಗಳಿಂದ ಸುತ್ತುವರಿದ ಇವುಗಳು, ಉನ್ನತ ಸಮಾಜದ ಸೊಗಸುಗಾರರ ಔತಣಕೂಟಗಳಿಗೆ ಸೂಕ್ತವಾಗಿದೆ. ಇವುಗಳಲ್ಲಿ ಹೆಚ್ಚಿನವುಗಳನ್ನು ಪಲೇಡಿಯೋ ವಿನ್ಯಾಸಗೊಳಿಸಿದ್ದಾರೆ, ಮತ್ತು ಈಗ ಅವುಗಳು UNESCO ವಿಶ್ವ ಸಂರಕ್ಷಣಾ ಸ್ಮಾರಕಗಳಾಗಿವೆ. ವಾಸ್ತುಶಿಲ್ಪಿಗಳ ಪ್ರಕಾರ, ತೋಟದ ಮನೆಗಳ ಸುತ್ತ ಇರುವ ನೀರು ಒಂದು ಅತಿ ಮುಖ್ಯ ವಾಸ್ತು ಶಿಲ್ಪದ ಅಂಶವಾಗಿದೆ, ಏಕೆಂದರೆ ಅದು ಹೊರ ನೋಟಕ್ಕೆ ಹೆಚ್ಚಿನ ತೇಜಸ್ಸು/ಕಾಂತಿಯನ್ನು ಸೇರಿಸಿದೆ ಮತ್ತು ವೆನಿಸ್ ನಗರದ ಶ್ರೀಮಂತ ವರ್ಗದವರು ದೋಣಿಯ ಮೂಲಕ ಅವುಗಳನ್ನು ತಲುಪಲು ಅವಕಾಶ ನೀಡುತ್ತದೆ.


== ಜನಸಂಖ್ಯಾಶಾಸ್ತ್ರ ==
2007ರಲ್ಲಿ, ವೆನಿಸ್‌ನಲ್ಲಿ 268,993 ಜನರು ವಾಸಿಸುತ್ತಿದ್ದರು, ಅವುರಲ್ಲಿ 47.5%ರಷ್ಟು ಪುರುಷರು ಮತ್ತು 52.5%ರಷ್ಟು ಮಹಿಳೆಯರು. ಶೇಕಡ 25.7 ಪಿಂಚೂಣಿದಾರರಿಗೆ ಹೋಲಿಸಿದರೆ ಒಟ್ಟು ಅಪ್ರಾಪ್ತ ವಯಸ್ಕರು ( 18 ವರ್ಷ ವಯಸ್ಸಿನ ಮತ್ತು ಸಣ್ಣ ಮಕ್ಕಳು) ಜನಸಂಖ್ಯೆಯ ಶೇಕಡ 14.36ರಷ್ಟಿದ್ದರು. ಇದು ಇಟಲಿಯ ಸರಾಸರಿ ಶೇಕಡ 18.06 (ಅಪ್ರಾಪ್ತ ವಯಸ್ಕರು) ಮತ್ತು ಶೇಕಡ 19.94 (ಪಿಂಚೂಣಿದಾರರು)ಕ್ಕೆ ಹೋಲಿಸಿದೆ. ಇಟಲಿಯವರ ಸರಾಸರಿ ವಯಸ್ಸು 42ಕ್ಕೆ ಹೋಲಿಸಿದರೆ ವೆನಿಸ್‌ನ ನಿವಾಸಿಗಳ ಸರಾಸರಿ ವಯಸ್ಸು 46. 2002 ಮತ್ತು 2007ರ ನಡುವಿನ ಐದು ವರ್ಷಗಳಲ್ಲಿ, ವೆನಿಸ್‌ನ ಜನಸಂಖ್ಯೆ ಶೇಕಡ 0.2ರಷ್ಟು ಕುಸಿದಿದೆ, ಆದಾಗ್ಯೂ ಇಟಲಿಯದು ಶೇಕಡ 3.85ರಷ್ಟು ಬೆಳೆದಿದೆ.
2006ರಂತೆ, ಇಟಲಿಯವರ ಜನಸಂಖ್ಯೆ 93.70%. ಇತರೆ ಯುರೋಪಿಯನ್ ದೇಶಗಳಿಂದ ಬೃಹತ್ ವಲಸೆಗಾರ ಪಂಗಡ ವೆನಿಸ್‌ಗೆ ಬರುತ್ತದೆ, ರೊಮಾನಿಯಾದವರು ಅತಿ ದೊಡ್ಡ ಪಂಗಡ:3.26%,ದಕ್ಷಿಣ ಏಷ್ಯಾ: 1.26%, ಮತ್ತು ಪೂರ್ವ ಏಷ್ಯಾ: 0.9%). ವೆನಿಸ್ ಪ್ರಬಲವಾಗಿ ರೋಮನ್ ಕ್ಯಾಥೊಲಿಕ್ ಆಗಿದೆ. ಆದರೆ ಕಾನ್‌ಸ್ಟೆಂಟಿನೊಪಲ್‌ ಜೊತೆಗಿನ ಬಹುದೀರ್ಘ ಕಾಲದ ಸಂಬಂಧದ ಕಾರಣ ಅಲ್ಲಿ ಒಂದು ಗ್ರಾಹ್ಯವಾದ ಸಾಂಪ್ರದಾಯಿಕತೆ ಕೂಡ ಅಸ್ತಿತ್ವದಲ್ಲಿದೆ, ಮತ್ತು ವಲಸೆಯ ಕಾರಣದಿಂದ ವೆನಿಸ್‌ ಈಗ ಕೆಲವು ಮುಸ್ಲಿಂ, ಹಿಂದೂ ಮತ್ತು ಬೌದ್ಧ ನಿವಾಸಿಗಳನ್ನು ಹೊಂದಿದೆ.


== ಸಂಸ್ಕೃತಿ ==

14ನೇ ಶತಮಾನದಲ್ಲಿ, ಹಲವು ವೆನಿಸ್ ನಗರದ ಪುರುಷರು ಬಹುವರ್ಣದ ಬಹಳ ಬಿಗಿಯಾದ ಉದ್ದ ಕಾಲ್ಚೀಲವನ್ನು ಧರಿಸಲು ಪ್ರಾರಂಭಿಸಿದರು. ಅದರ ಮೇಲಿರುವ ಚಿತ್ರಗಳು ಅವರು ಕಂಪನಿ ಡೆಲ್ಲಾ ಕಾಲ್ಜಾ ("ಟ್ರೌಷರ್ ಕ್ಲಬ್")ಗೆ ಸೇರಿದವರು ಎಂದು ಸೂಚಿಸುತ್ತಿದವು. ವೆನಿಸ್ ನಗರದ ಸೆನೆಟ್ ಬಹುಮೌಲಿಕತೆಯ ಕಾನೂನುಗಳನ್ನು ಜಾರಿಗೆ ತಂದಿತು, ಆದರೆ ಕೇವಲ ಕಾನೂನಿನಿಂದ ತಪ್ಪಿಸಿಕೊಳ್ಳುವ ಸಲುವಾಗಿ ಫ್ಯಾಶನ್‌ನಲ್ಲಿ ಬದಲಾವಣೆಗಳನ್ನು ತಂದಿತು ಅಷ್ಟೇ. ಬಣ್ಣ ಬಣ್ಣದ ಉಡುಪಿನ ಮೇಲೆ ಮಬ್ಬಾದವುಗಳನ್ನು ಧರಿಸುತ್ತಿದರು, ಅಡಗಿದ ಬಣ್ಣಗಳನ್ನು ತೋರಿಸಲು ನಂತರ ಅವುಗಳನ್ನು ಹರಿಯುತ್ತಿದರು, ಇದರ ಪರಿಣಾಮವಾಗಿ 15ನೇ ಶತಮಾನದಲ್ಲಿ ಪುರುಷರ "ತುಂಡರಿಸಿದ" ಫ್ಯಾಷನ್ ವಿಸ್ತಾರವಾಗಿ ಹರಡಿತು.


=== ಚಲನಚಿತ್ರ ಮತ್ತು ಜನಪ್ರಿಯ ಸಂಸ್ಕೃತಿ ಹಾಗೂ ಮಾಧ್ಯಮಗಳಲ್ಲಿ ವೆನಿಸ್ ===

ವೆನಿಸ್ ನಗರವು ಅನೇಕ ಚಲನಚಿತ್ರಗಳು, ಕಾದಂಬರಿಗಳು, ಕವಿತೆಗಳು ಮತ್ತು ಇತರೆ ಸಾಂಸ್ಕೃತಿಕ ಕಾರ್ಯಕ್ರಮಗಳಿಗಾಗಿ ಅತ್ಯಂತ ಪ್ರಶಸ್ತವೆಂದು ಆಯ್ದುಕೊಳ್ಳಲಾಗುವ ಸ್ಥಳವಾಗಿದೆ. ನಗರವು ನಿರ್ದಿಷ್ಟವಾಗಿ ಹಲವು ಕಾದಂಬರಿಗಳಿಗೆ, ಪ್ರಬಂಧಗಳಿಗೆ, ಮತ್ತು ಕಲ್ಪಿತ ಅಥವಾ ಅಕಲ್ಪಿತ ಸಾಹಿತ್ಯದ ಇತರೆ ಕೃತಿಗಳಿಗೆ ಜನಪ್ರಿಯ ರಂಗಸಜ್ಜಾಗಿದೆ. ಇವುಗಳಿಗೆ ಉದಾಹರಣೆಯಾಗಿ ಕೆಲವನ್ನು ನೀಡಬೇಕೆಂದರೆ, ಶೇಕ್ಸ್‌ಪಿಯರ್‌ ನ ಮೆರ್ಚಂಟ್ ಆಫ್ ವೆನಿಸ್ ಮತ್ತು ಒಥೆಲ್ಲೊ , ಬೆನ್ ಜಾನ್‌ಸನ್‌ನ ವೋಲ್ಪೊನೆ , ವೋಲ್ಟೈರ್‌ ನ ಕ್ಯಾಂಡಿಡ್ , ಕ್ಯಾಸನೊವಾನ ಆತ್ಮಚರಿತ್ರೆ ಹಿಸ್ಟರಿ ಅಫ್ ಮೈ ಲೈಫ್ , ಆ‍ಯ್‌ನೆ ರೈಸ್‌ ಳ ಕ್ರೈ ಟು ಹೆವನ್ , ಮತ್ತು ಫಿಲ್ಲಿಪ್ಪೆ ಸೊಲ್ಲೆರ್ಸ್‌ ನ ವಾಟ್ಟೆಯೂ ಇನ್ ವೆನಿಸ್ ಸೇರಿವೆ. ನಗರವು ಅನೇಕ ಚಲನಚಿತ್ರಗಳಿಗೆ ಮತ್ತು ಸಂಗೀತದ ವೀಡಿಯೋಗಳಿಗೆ ರಂಗವಾಗಿದೆ. ಉದಾಹರಣೆಗಳೆಂದರೆ, ಜೇಮ್ಸ್ ಬಾಂಡ್ ಸರಣಿ ಫ್ರಮ್ ರಷ್ಯಾ ವಿತ್ ಲವ್ , ಮೂನ್‌ರಾಕರ್ ಮತ್ತು ಕ್ಯಾಸಿನೋ ರಾಯೇಲ್ , ಡೆತ್ ಇನ್ ವೆನಿಸ್ , ಫೆಲ್ಲಿನ್’ಸ್ ಕ್ಯಾಸಿನೋವಾ , ಇಂಡಿಯಾನಾ ಜೋನ್ಸ್ ಅಂಡ್ ದಿ ಲಾಸ್ಟ್ ಕ್ರುಸೆಡ್ , ಎ ಲಿಟಲ್ ರೊಮಾನ್ಸ್ , ದಿ ಇಟಾಲಿಯನ್ ಜಾಬ್ , ಮತ್ತು Lara Croft: Tomb Raider , ಮತ್ತು ಮಾಡೋನಾಳ ಲೈಕ್ ಎ ವರ್ಜಿನ್ (ಹಾಡು) . ಇದಕ್ಕೆ ಸೇರ್ಪಡೆಯಾಗಿ, ಅನೇಕ ವೀಡಿಯೋ ಗೇಮ್‌‌ಗಳಾದ ಟಾಂಬ್ ರೈಡರ್ 2 , ' , ನಿಂಜಾ ಗೈಡೆನ್ ಸಿಗ್ಮಾ 2 ಮತ್ತು ಅಸಾಸಿನ್ಸ್ ಕ್ರೀಡ್ II  ಅವುಗಳ ಆಟಗಳಲ್ಲಿ ವೆನಿಸ್‌ನನ್ನು ಚಿತ್ರಿಸಲಾಗಿದೆ.


=== ಸಂಗೀತ ಮತ್ತು ಕಲೆ ===

ಇಟಲಿಯ ವೆನಿಸ್ ನಗರವು ಇಟಲಿಯ ಸಂಗೀತದ ಬೆಳವಣಿಗೆಯಲ್ಲಿ ಬಹುಮುಖ್ಯ ಪಾತ್ರ ವಹಿಸಿದೆ. ವೆನೆಷಿಯನ್‌ ರಾಜ್ಯ - ಅಂದರೆ ದ ಮೆಡಿವಲ್ ಮ್ಯಾರಿಟೈಮ್ ರಿಪಬ್ಲಿಕ್ ಆಫ್ ವೆನಿಸ್ - ಸಂಗೀತದ ಗಣರಾಜ್ಯ ಅ0ತಲೂ ಜನಪ್ರಿಯವಾಗಿ ಕರೆಸಿಕೊಳ್ಳುವುದಿದೆ, ಮತ್ತು 1600 ನ ಅನಾಮಧೇಯ ಫ್ರೆಂಚ್ ವ್ಯಕ್ತಿಯೊಬ್ಬ ಉಲ್ಲೇಖಿಸಿದಂತೆ "ವೆನಿಸ್‌ನ ಪ್ರತಿ ಮನೆಯಲ್ಲೂ ಯಾರಾದರೊಬ್ಬರು ಹಾಡುತ್ತಿರುತ್ತಾರೆ ಅಥವಾ ಸಂಗೀತ ವಾದ್ಯವೊಂದನ್ನು ನುಡಿಸುತ್ತಿರುತ್ತಾರೆ! ಅಲ್ಲಿ ಎಲ್ಲೆಲ್ಲಿಯೂ ಸಂಗೀತವಿದೆ".
ಸಾನ್ ಮಾಕ್ರೋ ದಲ್ಲಿ ಕೆಲಸ ಮಾಡಿದ ಸಂಗೀತ ಸಂಯೋಜಕ ಆಡ್ರಿಯನ್ ವಿಲ್ಲರ್ಟ ಮುಂತಾದವರಿಂದ ನಡೆದ ವೆನಿಶಿಯನ್ ಪಾಲಿಕೋರಲ್ ಶೈಲಿಯ ಸಂಗೀತದ ಅಭಿವ್ರದ್ಧಿ ಹಾಗೂ ವಿಶಿಷ್ಟ ಶೈಲಿಯ ಸಂಗೀತ ಸಂಯೋಜನೆಯಿ೦ದಾಗಿ(ವೆನೆಷಿಯನ್‌ ಶಾಲೆ) 16ನೇ ಶತಮಾನದಲ್ಲಿ ವೆನಿಸ್ ಯೊರೋಪಿನ ಪ್ರಮುಖ ಸಂಗೀತ ಕೇಂದ್ರಗಳಲ್ಲಿ ಒ೦ದಾಗಿತ್ತು. ವೆನಿಸ್ ಸಂಗೀತ ಮುದ್ರಣದ ಆಗಿನ ಪ್ರಮುಖ ಕೇಂದ್ರವಾಗಿದ್ದು, ಒಟ್ಟಾವಿಯಾನೋ ಪೆಟ್ರೂಕಿ ತಂತ್ರಜ್ಞಾನ ಲಭ್ಯವಾದಾಗಿನಿಂದಲೇ ಸಂಗೀತದ ಮುದ್ರಣ ಪ್ರಾರಂಭಿಸಿದ. ಹಾಗೂ ಇದರಿಂದಾಗಿ ಆತನ ಮುದ್ರಣ ಉದ್ಯಮವು ಯುರೋಪಿನೆಲ್ಲೆಡೆಯ, ಅದರಲ್ಲೂ ಫ್ರಾನ್ಸ್ ಮತ್ತು ಫ್ಲಾಂಡರ್ಸ್‌ನಲ್ಲಿಯ ಸಂಗೀತ ಸಂಯೋಜಕರನ್ನು ಆಕರ್ಷಿಸಲು ಸಹಕಾರಿಯಾಯಿತು. ಶತಮಾನದ ಕೊನೆಯಲ್ಲಿ ವೆನಿಸ್ ಇದರ ಸಂಗೀತದ ತೇಜಸ್ಸಿನಿಂದಾಗಿ ಪ್ರಸಿದ್ಧಿಗೊಂಡಿತು. ಉದಾಹರಣೆಗೆ ವೃಂದಗಾಯನ ಮತ್ತು ವಾದ್ಯಮೇಳಗಳಲ್ಲಿ ಬಳಸುತ್ತಿದ್ದ ಆ‍ಯ್‌೦ಡ್ರಿಯಾ ಹಾಗೂ ಜೊವ್ಹಾನಿ ಗಾಬ್ರಿಯೇಲ್ ಅವರ ’ಬೃಹತ್‌ಸಮೂಹ ಶೈಲಿ’. ಅನೇಕ ವರ್ಷಗಳವರೆಗೆ ಲಾರ್ಡ್ ಬೈರನ್ (ಜಾರ್ಜ್ ಗಾರ್ಡನ್)ರು ಇಲ್ಲಿದ್ದರು. ವೆನಿಸ್ ಎಲ್ಲ ಕಾಲದ ಅನೇಕ ಪ್ರಸಿದ್ಧ ಸಂಗೀತಗಾರರು ಹಾಗೂ ಸಂಯೋಜಕರ ಆತಿಥೇಯನಾಗಿದ್ದಕ್ಕೂ ಹೆಸರಾಗಿದೆ. ಮುಖ್ಯವಾಗಿ [[ಬರೋಕ್ ಕಾಲಾವಧಿ{/0ಯಲ್ಲಿ. ಉದಾಹರಣೆಗೆ {0}ಆಂಟೋನಿಯೋ ವಿವಾಲ್ಡಿ]], ಇಪೋಲಿಟೋ ಸಿಯೇರಾ, ಜೊವ್ಹಾನಿ ಪಿಚ್ಚಿ, ನಿಕೋಲಾ ವಿಸೆಂಟಿನೋಮತ್ತು ಜೊಲಾಮೋ ದಾಲಾ ಕಾಸಾ ಮುಂತಾದವರು.


=== ಕಲೆ ಮತ್ತು ಮುದ್ರಣ ===

ಮಧ್ಯಯುಗ, ನವೋದಯ ಮತ್ತು ಬ್ಯಾರೋಕ್‌ನ ಕಾಲದಲ್ಲಿ , ವೆನಿಸ್‌ ಒಂದು ಪ್ರಮುಖ ಕಲಾಕೇಂದ್ರವಾಗಿದ್ದು ತನ್ನದೇ ಆದ,ವೆನಿಷಿಯನ್ ಸ್ಕೂಲ್‌ ಎನ್ನುವ ಶೈಲಿಯನ್ನು ರೂಢಿಸಿಕೊಂಡಿತು. ಮಧ್ಯ-ಯುಗ ಮತ್ತು ನವೋದಯದ ಕಾಲದಲ್ಲಿ, ಫ್ಲಾರೆನ್ಸ್‌ ಮತ್ತು ರೋಮ್‌ನ ಜೊತೆಗೂಡಿದ ವೆನಿಸ್‌, ಯುರೋಪಿನಲ್ಲಿಯೇ ಅತ್ಯಂತ ಪ್ರಮುಖ ಕಲಾಕೇಂದ್ರಗಳಲ್ಲಿ ಒಂದಾಯಿತು ಮತ್ತು ಅನೇಕ ಶ್ರೀಮಂತ ವೆನಿಷಿಯನ್ನರು ಕಲೆಗಳ ಆಶ್ರಯದಾತರಾದರು. ಆ ಸಮಯದಲ್ಲಿ ವೆನಿಸ್‌ ಒಂದು ಶ್ರೀಮಂತ ಮತ್ತು ಸಮೃದ್ಧವಾದ ಸಾಗರೀ ಪ್ರಜಾತಂತ್ರ (ಮ್ಯಾರಿಟೈಮ್ ರಿಪಬ್ಲಿಕ್‌) ಆಗಿತ್ತು, ಬಹುದೊಡ್ಡ ಸಮುದ್ರವನ್ನು ಮತ್ತು ವ್ಯಾಪಾರೀ ಕ್ಷೇತ್ರವನ್ನು ತನ್ನ ಹಿಡಿತದಲ್ಲಿಟ್ಟುಕೊಂಡಿತ್ತು.
ಇಟಲಿಯಲ್ಲಿ , ಜರ್ಮನಿಯ ನಂತರ, 1500ರ ವೇಳೆಗೇ 417 ಮುದ್ರಕಗಳಿರುವ ಮೊದಲ ನಗರಗಳಲ್ಲಿ (ಸುಬಿಯಾಕೋ ಮತ್ತು ರೋಮ್‌ನ ನಂತರ) ಒಂದಾಗಿ, 15ನೇ ಶತಮಾನದ ಅಂತ್ಯದ ವೇಳೆಗೆ, ವೆನಿಸ್‌ ಮುದ್ರಣದಲ್ಲಿ ಯೂರೋಪಿಗೆ ರಾಜಧಾನಿಯಾಗಿತ್ತು‍. ಆಲ್ಡಸ್‌ ಮನುಷಿಯಸ್‌ನ ಆಲ್ಡೈನ್‌ ಮುದ್ರಣಾಲಯ ಅತ್ಯಂತ ಪ್ರಮುಖ ಮುದ್ರಣಾಲಯವಾಗಿತ್ತು. ಇದು, 1499ರಲ್ಲಿ Hypnerotomachia Poliphili ಎಂಬ, ನವೋದಯ ಕಾಲದ ಅತ್ಯಂತ ಸುಂದರ ಪುಸ್ತಕ ಎಂದು ಗುರುತಿಸಲ್ಪಡುವ ಪುಸ್ತಕವನ್ನು ಮುದ್ರಿಸಿತು. ಜೊತೆಗೆ ಆಧುನಿಕ ವಿರಾಮ ಚಿಹ್ನೆಗಳು, ಪುಟ ವಿನ್ಯಾಸ ಮತ್ತು ಐಟಲಿಕ್‌ ಅಚ್ಚನ್ನು ಪರಿಚಯಿಸಿತು. ಇದು ಅರಿಸ್ಟಾಟಲ್‌ನ ಮೊದಲ ಮುದ್ರಿತ ಪುಸ್ತಕ.
ಹದಿನಾರನೇ ಶತಮಾನದಲ್ಲಿ ವೆನಿಸ್‌ನ ಚಿತ್ರಕಲೆ ’ಪದುವಾನ್‌ ಸ್ಕೂಲ್’ ಮತ್ತು ವ್ಯಾನ್ ಎಕ್‌ ಸಹೋದರರ ಆಯಿಲ್‌ ಪೇಟಿಂಗ್‌ಅನ್ನು ಪರಿಚಯಿಸಿದ ಆನ್‌ಟೊನೆಲ್ಲೋ ಡಾ ಮ್ಹಸೀನಾರ ಪ್ರಭಾವದಲ್ಲಿ ಬೆಳೆಯಿತು. ಆತ್ಮೀಯ ಬಣ್ಣಗಳ ಸ್ಕೇಲ್‌ ಮತ್ತು ಬಣ್ಣಗಳ ಆಕರ್ಷಕ ಬಳಕೆ ಇದರ ವೈಶಿಷ್ಟ್ಯ . ಆರಂಭದಲ್ಲಿ ಬೆಲ್ಲಿನಿ ಮತ್ತು ವಿವೆರಿನಿ ಕುಟುಂಬಗಳು ಇದರಲ್ಲಿ ನೈಪುಣ್ಯತೆಯನ್ನು ಸಾಧಿಸಿದ್ದರು, ಆನಂತರ ಜಿಯೋರ್‌ಜಿಯೋನ್ ಮತ್ತು ಟಿಷಿಯನ್ ಕುಟುಂಬಗಳು, ಆಮೇಲೆ ಟೀನ್‌ಟೊರೆಟ್ಟೊ ಮತ್ತು ವೆರೋನೀಸ್. 1500ರ ಆರಂಭದಲ್ಲಿ, ವೆನಿಸ್‌ನ ಚಿತ್ರಕಲೆ ಡಿಸೆನ್ಯೋ ವನ್ನು ಬಳಸಬೇಕೆ ಅಥವಾ colorito ವನ್ನು ಬಳಸಬೇಕೆ ಎಂಬ ಬಗ್ಗೆ ಹಗೆತನವೂ ಇತ್ತು.
ಕ್ಯಾನ್‌ವಾಸ್‌ಗಳು (ಸಾಮಾನ್ಯವಾಗಿ ಚಿತ್ರ ಬಿಡಿಸಲು ಉಪಯೋಗಿಸುವ ವಸ್ತು) ವೆನಿಸ್‌ನಲ್ಲಿ ನವೋದಯದ ಹೊಸತರಲ್ಲಿಯೇ ಬಂದವು. ಈ ಮೊದಮೊದಲ ಕ್ಯಾನ್‌ವಾಸ್‌ಗಳು ಒರಟಾಗಿದ್ದವು. 18ನೇ ಶತಮಾನದಲ್ಲಿ ಟಿಯ್‌ಪೋಲೋನ ಆಲಂಕಾರಿಕ ಚಿತ್ರಕಲೆ ಮತ್ತು ಕ್ಯಾನಲೆಟ್ಟೋನ ಮತ್ತು ಗೌರ್ಡಿಯ ವಿಹಂಗಮ ದೃಷ್ಟಿಕೋನಗಳಿಂದ ವೆನಿಸ್‌ನ ಚಿತ್ರಕಲೆಗೆ ನವೋದಯವಾಯಿತು.


=== ಗಾಜು ===

ವೆನಿಸ್‌ ತನ್ನ ವೆನಿಷಿಯನ್‌ ಗಾಜ