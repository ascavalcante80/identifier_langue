Заједница Валиса и Футуне (франц. Collectivité de Wallis et Futuna) је група од три вулканска острва у Тихом океану између Фиџија и Самое.


== Политика ==
Валис и Футуна су француска Прекоморска заједница (Collectivité d’outre-mer) од 2003. Између 1961. и 2003, имали су статус Прекоморске територије (Territoire d’outre-mer).
Територија је подељена на 3 традиционална краљевства: Увеа на острву Валис, Сигаве на западном делу Футуне и Ало на острву Алофи и источном делу Футуне. Главни град територије је Мата-Уту, на острву Валис.
Шеф државе је председник Француске Франсоа Оланд, чији је представник на територији Високи комесар Ришар Дидије (од 19. јула 2006.).


== Географија ==

Валис и Футуна се налази на две трећине пута између Хаваја и Новог Зеланда.
Територија се састоји из острва Валис, острва Футуна, ненасељеног острва Алофи, и још 20 ненасељених острва. Сва острва имају укупну површину од 274 km² и 129 km обале. Највиша тачка је на острву Футуна (765 m).
Средња влажност ваздуха током године је 80%, а температура 26,6 °C.
Само 5% земљишта је обрадиво. Дефорестација и ерозија су озбиљни проблеми за становнике острва.


== Привреда ==
Главне привредне гране су производња копре, услуге, туризам и рибарство. Спољна трговина је најзначајнија са Француском, Аустралијом и Новим Зеландом.


== Становништво ==
Укупно становништво ове територије 2003. године било је 14.944 (67,4% на острву Валис, 32,6 % на Футуни), великом већино