Мајчина душица је род вишегодишњих зељастих биљака и полужбунова из фамилије Lamiaceae. Врсте овог рода јако личе једна другој и подједнако се користе као лековите биљке, док се једна врста, тимијан, узгаја и користи као зачинска. Опис мајчине душице најчешће значи опис врсте Thymus serpyllum: збијено и густо бусење састоји се од полеглих, врло танких, местимично за земљу прираслих, црвено-мрких изданака и врежа из којих се дижу многобројни усправни огранци обрасли ситним јајастим листићима и округлим цвастима; цветићи су двоуснати углавном ружичасте боје; цвета преко целог лета. Цела биљка је пријатног и врло ароматичног мириса и укуса. Друга народна имена за ове биљке су: бабина душа, бабја душица, бакина душица, буковица, вресковина, врисак, дивљи босиљак, душичина, душичка, материна душица, матерка, тамјаника итд.


== Лековита својства мајчине душице ==
Лековити састојци налазе се једино и искључиво у листу и цвету мајчине душице. Треба напоменути да мајчину душицу треба брати пажљиво. Никако се не сме чупати, јер се тиме биљка уништава. Треба одсецати само горњу половину лиснатих гранчица у цвету и то маказама.
Састав: тимол и карвакрол, два фенолска једињења од којих потичу лековитост, антисептичка моћ и својствен мирис ове биљке, имају својство изврсног и нешкодљивог конзерванса.
Употреба: мајчина душица је омиљен лек не само у народној, него и у научној медицини. Код нас се вековима употребљава, пре свега, као лек за лечење органа за варење, ређе и органа за дисање. Мајчина душица улази у састав многих лековитих препарата који се израђују било у апотекама, било у фармацеутској индустрији, а њено етарско уље и тимол дају се против цревних паразита, нарочито против дечјих