Чврсто агрегатно стање представља једно од (че)три агрегатна стања материје, а препознатљиво је по својствима опирања променама облика и запремине.
Највиши облик организације супстанце заступљен је у чврстом агрегатном стању. Многе супстанце у природи се налазе управо у оваквом облику организације. Уређеност структурних јединица (атоми, молекули, јони) у чврстој супстанци је знатно већа него у течностима. Промена положаја структурних јединица није могућа и оне мирују, ако се занемаре осцилације ових структурних јединица око равнотежног положаја. Због тога чврсте супстанце имају своју властиту запремину и властити облик. Грана физике која се бави проучавањем чврстих супстанци је физика чврстог стања. Чврсте супстанце се проучавају и у склопу науке о материјалима.


== Врсте чврстог агрегатног стања ==
Тела у чврстом стању могу бити кристална и аморфна. У кристалним телима атоми су правилно распоређени у простору и само осцилују око равнотежних положаја. У аморфним телима честице исто осцилују око равнотежних положаја, али је њихов просторни распоред неуређен.
Кристали
За више информација погледајте чланак Кристали.
Уколико су структурне јединице у чврстој супстанци правилно распоређене у било којем делу или правцу у супстанци, онда су те супстанце кристали.
Аморфно стање
Уколико је размештај структурних јединица промењив и различит у различитим деловима супстанце, онда су то аморфне супстанце. Аморфно стање је слично течном агрегатном стању и изгледа као нагла залеђеност структурних јединица у течном стању и сва неуређеност, карактеристична за течности, остала је фиксиран