XHTML (skraćeno od engl. Extensible HyperText Markup Language) je jezik za označavanje baziran na XML opisnom jeziku, i predstavlja reformulaciju HTML (engl. HyperText Markup Language) jezika namenjenog opisu veb stranica.
XHTML kombinuje HTML oznake sa sintaksnim pravilima XML-a. XHTML 1.0 je 26. januara 2000. godine preporučen kao standard od strane WWW konzorcijuma (W3C), međunarodne organizacije zadužene za izradu Internet standarda.


== Motivacija ==
XHTML je dizajniran s ciljem da zameni HTML, zbog problema proširivosti i kompatibilnosti sa drugim tipovima podataka. Struktura XHTML dokumenta je zasnovana na pravilima XML-a, dok je HTML 4 baziran na jeziku SGML, koji se odlikuje većom fleksibilnošću od XML-a. Fleksibilnost koju je HTML nasledio uzrokovala je probleme u interpretiranju dokumenata . Ovi problemi su posebno izraženi na mobilnim telefonima i drugim uređajima sa ograničenim mogućnostima. Ovo je rezultovalo činjenicom da HTML specifikacija nije u potpunosti podržana u svim veb pregledačima.


== Razlika između XHTML i HTML ==
U sledećoj listi navedena su neka XHTML 1.0 pravila koja se razlikuju od HTML 4.01. Većina ovih pravila se odnose na promenu SGML sintakse u strožu, XML formu.
Svi neprazni elementi zahtevaju završne oznake:
Nepravilno: <p> Prvi paragraf <p> drugi paragraf
Pravilno: <p> Prvi paragraf </p> <p> Drugi paragraf </p>

Prazni elementi takođe moraju biti zatvoreni:
Nepravilno: <br>
Pravilno: <br></br> ili <br/>

Elementi moraju biti pravilno gnježdeni, tako da poslednji otvoreni element mora biti prvi zatvoren:
Nepravilno: <em><strong> Tekst </em> </strong>
Pravilno: <em><strong> Tekst </strong> </em>

Vrednosti atributa se moraju nalaziti unutar navodnika:
Nepravilno: <table border=1>
Pravilno: <table border="1">
Pravilno: <table border='1'>

Nazivi elemenata i atributa moraju biti zapisani malim slovima:
Nepravilno: <A HREF="http://www.example.com"> Primer </A>
Pravilno: <a href="http://www.example.com"> Primer </a>

HTML omogućava da se vrednosti nekih atributa izostave, i da se navedu samo njihova imena. XHTML ovo ne dozvoljava:
Nepravilno: <input type="text" disabled/>
Pravilno: <input type="text" disabled="disabled"/>

Zastareli atributi i elementi u HTML 4.01 nisu deo XHTML:
Nepravilno: <font color="blue"> Plavi tekst </font>
Pravilno: <span style="color: blue"> Plavi tekst </span>


== Verzije XHTML standarda ==


=== XHTML 1.0 ===
XHTML 1.0 je odobren od strane W3C konzorcijuma 26. januara 2000. godine. Ova specifikacija sadrži sve HTML 4 elemente i atribute koji nisu prezentacioni već strukturni, koji su podeljeni u tri verzije:
XHTML 1.0 Strict
XHTML 1.0 Transitional
XHTML 1.0 Frameset


=== XHTML 1.1 ===
XHTML 1.1 je preporučen od strane W3C konzorcijuma 31. maja 2001. godine i predstavlja nešto izmenjenu verziju njegovog prethodnika.
U ovoj verziji su uvedeni elementi za prikaz rubi karaktera.
Druge izmene se odnose na uklanjanje name atributa iz elemenata a i map, kao i na zamenu lang