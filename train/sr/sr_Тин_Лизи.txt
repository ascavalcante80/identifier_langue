Тин Лизи (енгл. Thin Lizzy) је ирска рок група основана 1969. у Даблину. Лидер групе био је басиста, текстописац и певач Фил Лајнот. Група је најпознатија по песми из 1976. "The Boys Are Back in Town" - великом светском хиту који се и дан данас емитује на хард рок и класик рок радиостаницама.
Критичар Џон Дуган писао је да је „Лајнот, као покретачка снага групе, био много дубљи и интелигентнији писац од многих његових колега обрађујући у својим песмама животне проблеме (љубав, мржњу) припадника радничке класе и то под утицајем Боба Дилана, Бруса Спрингстина и практично целе ирске литерарне традиције“.[1] С друге стране, неки сугеришу да је на Лајнота много више утицао Ван Морисон него, на пример, Брус Спрингстин. Америчка група Литл фит те музичар Боб Сигер такође су на овај или на онај начин утицали на музику групе Тин Лизи..
У музици групе уочљиви су утицаји кантрија и традиционалне народне музике, али се та музика ипак класификује као протометал или хард рок.
Иако су неки извођачи нешто раније применили сличну технику, група Тин Лизи се у рок историји води као једна од првих хард рок група која је „упарила“ две соло гитаре ("судар две гитаре") - група Вишбон еш је била прва у Великој Британији, док су на исту идеју, али потпуно независно, дошли групе Линард скенард и Олман брадерс бенд у САД. Овај стилски новитет касније су развили и популаризовали бендови из "новог таласа британског хеви метала", првенствено Џудас прист и Ајрон мејден. Најпознатији примери су песме "The Boys Are Back in Town" и "Cowboy Song" са албума Jailbreak. Гитариста Брајан Робертсон је неконвенционалном употребом ва-педале за време соло деоница (ва-педала је служила као продужетак гитаре, а не као пуки ритмички инструмент) створио карактеристичан и памтљив звучни ефекат.
Лајнот је једини члан оригиналне поставе групе који није рођен у Ирској, а памти се и као један од малобројних црнаца који је успео у жанру хард рока. Будући да су били расно мешовитог састава, имали су обожаваоце са обе стране ирске границе и у обе верске заједнице, католичкој и протестантској.


== Чланови ==
Кроз групу су прошли многи музичари, а једини стални чланови су били Фил Лајнот и бубњар Брајан Дауни. Следи 