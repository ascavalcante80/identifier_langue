Хари Потер и ватрени пехар је филм из 2005. године. Режирао га је Мајк Невил. Хари Потер и ватрени пехар је четврти филм у серијалу филмова о Хари Потеру заснованих на истоименим књигама, које је написала Џоан Кетлин Роулинг. Сценарио је написао Стив Клоувс. Главне улоге у филму тумаче: Данијел Редклиф (Хари Потер), Ема Вотсон (Хермајони Грејнџер), Руперт Гринт (Рон Визли), Мајкл Гамбон (Албус Дамблдор), Роби Колтрејн (Рубеус Хагрид ), Брендан Глисон (Аластор Чудљивко)


== Прича ==


=== Светски куп у квидичу ===
На самом почетку Хари Потер се налази у кући Визлијевих када их Хермајони буди за полазак са г. Визлијем. Хари Потер, Рон Визли, Хермајони Грејнџер, Фред Визли, Џорџ Визли и господин Визли Крећу у шуму где сусрећу пријатеља господина Визлија који их са својим сином Седриком Дигоријем води до телепортационог кључа који је престављала једна стара чизма. На светском првенству у квидичу они су присуствовали на једном мечу између две државе Ирске и Бугарске. После тог меча напали су их смртождери Харија је приликом бежања један човек ударио, Хари је пао у несвест. Приликом буђења Хари Потер је угледао човека који је на небу направио знак Лорда Волдемора. Барти Чучањ је на тренутак помислио да је тај знак направио неко од Хермајони, Харија или Рона, али Хари је рекао да је видео човека како бежи. Након овог догађаја Хари је кренуо за Хогвортс. Током пута за Хогвортс Хари је написао писмо Сиријусу Блеку о догађајима на светском првенству.


=== Почетак трочаробњачког турнира ===
На захтев Дамблдора у школу долази нови наставник одбране од мрачних вештина бивши аурор у министарству магоје Аластор Лудооки Чудљивко. На првом часу он им се представио и показао три забрањене клетве: Империо - контролишућа клетва, Круцио - болна клетва и Авада кедавра - клетва смрти. Приликом извођења болне клетве Невилу је позлило. Једном приликом професор Дамблдор је саопштио ђацима да ће се баш у Хогвортсу одржати трочаробњачки турнир који се од давнина одржавао али је из неких разлога прекинут сада је поново установљен, и да им у посету долазе две школе магије: Бобатонс и Дурмстранг. На трочаробњачком турниру учествују три школе: Хогвортс, Бобатонс и Дурмстранг.
Из све три школе се бира по један представник (шампион) те школе. Након најављивања школа ушле су ученице из Бобатонса, оне су на Хогвортс дошле помоћу летећих кочија које су вукли једнорози. Oне су биле обучене у плава одела, а ушле су елегантним ходом који је фасцинирао све ђаке Хогвортса. Cа друге стране ђаци из Дурмстрангa у Хогвортс су дошли бродом који се кретао испод воде, у Хогвортску салу ушли су одевени у дебела традиционална руска одела са шубарама на глави браон боје. Ушли су носећи штапове а маршом и акробацијама су уплашили све ђаке Хогвортса, док је на зачељу био вођа Дурмстранга Игор Каркаров са својим најбољим ђаком Виктором Крумом. Када су обе школе ушле Дамблдор ђацима показује ватрени пехар.
Cви ученици су били фасцинирани изгледом ватреног пехара и хтели су да се пријаве, али нажалост Барти Чучањ је свим ученицима саопштио да ученици испод 17 година немогу учествовати у трочаробњачком турниру. Сутрадан Џорџ и Фред покушавају да се пријаве уз помоћ напитка за старење. Док они покушавају Хермајони им се са стране смешка и мисли да је заиста немогуће преварити врхунског чаробњака какав је Албус Дамблдор. У четвртак Албус Дамблдор проглашава три шампиона: представница Бобатонса је Флер Делакер, представник Дурмстрангa је Виктор Крум и представник Хогвортса je Седрик Дигори. Након проглашавања три шампиона Северус Снејп примећује да са ватреним пехаром нешто није у реду. У том моменту излази цедуљица са именом Хари Потер, Дамблдор сав запрепашћен позива Харија да приђе али нисам Хари није знао шта се догађа. Тај тренутак је био велики за Харија јер су сви сматрали да је варао. Када је Хари отишао код остала три шампиона за њим су дошли професор Дамблдор и Барти Чучањ са осталим наставницима. Дамблдор је Харија запитао да ли је он убацио своје име или је неког замолио да то уради уместо њега он је на обадва питања одговорио са не. У том тренутку Дамблдор је запитао Бартија шта да уради док је Барти одговорио да се одлука ватреног пехара мора испоштовати. Дамблдор се сложио док је наставница Минерва Макгонагал да Хари није парче меса већ ученик. Након разговора са Дамблдором Хари одлази у своју спаваоницу где га Рон Визли вређа. Следећег дана Харија заједно са осталим шампионима интервјуише Рита Скитер новинарка за чаробњачки магазин „Дневни пророк“, која подло мења Харијев интервју, затим Хари одлази на језеро где долазе Рон, Хермајони и Џини, а Хермајони саопштава Харију да јој је Рон рекао да га Хагрид тражи.


=== Први изазов ===
Хари одлази код Хагрида који га води у шуму и показује му шта је први изазов- змајеви, што је Харија запрепастило. У школи Харија сви провоцирају и вређају јер мисле да је он један обичан преварант и варалица. Хари одлази код Седрика и упозорава га да им је први изазов змајеви, због чега му је Седрик захвалан и извињава му се због вређања од стране других ученика. Након разговора са Седриком, Хари сусреће Драка који му се подсмева и тврди да на турниру неће издржати ни десет минута, али Хари му узвраћа. Када је Хари окренуо леђа Драко је покушао да га нападне али је професор Аластор Драка претвприо у твора. Професор Аластор Чудљивко је Харија одвео у његов кабинет и упитао га је шта ће да искористи против змаја, али Хари му је одговорио да незна и каже му да је вешт летач. Затим га је професор посаветовао. Пред сам почетак првог изазова четири шампиона (Флер Делакур, Вуктор Крум, Седрик Дигори и Хари Потер) су се спремали за изазов у шатору. Хермајони је дошла да охрабри Харија и загрлила га је, све је то сликала новинарка Рита Скитер, затим се умешао Виктор Крум и рекао је да је шатор само за шампионе и пријатеље. Када су дошли Барти и Дамблдор шампиони су извлачили змајеве против којих ће се борити: Флер Делакур - Велшки зелени, Виктор Крум - Кинески огњени, Седрик Дигори - Шведски кратконоси, а Хари је добио најопаснијег - Мађарски шиљорепи. Циљ изазова је био отети змају златно јаје које је било траг ка следећем изазову. Затим су на изазов излазили један по један задњи је остао Хари који је уз помоћ чини Акио (дозивања) дозвао своју метлу и победио змаја. Након овог изазова сви су схватили да мора да си луд како би се пријавио за трочаробњачки турнир.


=== Божићни бал ===
Након првог изазова професорка Минерва Макгонагал је једном приликом објавила Грифиндорцима да ће се у Хогвортсу на бадње веће одржати традиционални божићни бал који се традиционално одражава у склопу трочаробњачког турнира. Током једног часа код професора Снејпа Рон је питао Хермајони пошто је она девојчица да иде са једним од њих двојице на бал, док му је Хермајони љутито одговорила да је већ позвана и да је прихватила тај позив, затим је отишла не рекавши ко је позвао, али јој Рон није веровао. Хари и Рон чекавши задњи тренутак скупљају храброст и одлучују да позову неку девојку, Хари одлучује да позове Чо Чанг из Рејвенклоa у коју је заљубљен већ неко време, док Рон одлучује да позове Флер Делакур из Бобатонса у коју је заљубљен. Када је Хари позвао Чо Чанг она му је одговорила да јој је стварно жао јер је већ позвана и да је пристала, касније се испоставило да је Чо позвао Седрик Дигори. Када је Рон позвао Флер Делакур унервозио се и побегао. За време док су девојке смиривале Рона, Хари је ту прилику искористио и питао сестре Петил: Парвати Петил и Падма Петил да иду са њима на бал, а оне су прихватиле. Припреме за бал за Рона нису биле баш најсрећније јер је једини он носио веома ружно али традиционално свечано одело. На самом балу учествовали су ученици из Хогвортса и њхови гости из Бобатонса и Дурмстранга. Бал су отворили четри шампиона. Када је Хари угледао Хермајони која је носила заносну розе хаљину био је запрепашћен Хермајонином лепотом, као и Рон који на почетку није веровао да је то Хермајони али касније када је поверовао био је љубоморан на Виктора Крума који јој је био партнер. У наставку бала Хари и Рон више нису плесали. Рон је на крају бала Хермајони расплакао тврдећи да је Виктор Крум искоришћава, то је био само знак љубоморе. Хермајони то није могла поднети па се раздрала на Харија и Рона и уз ту вику отерала их у кревет.


===== Парови на балу =====
Флер Делакур - непознато
Виктор Крум - Хермајони Грејнџер
Седрик Дигори - Чо Чанг
Хари Потер - Парвати Петил
Рон Визли - Падма Петил
Невил Лонгботом - Џини Визли
Албус Дамблдор - Минерва Макгонагал
Рубеус Хагрид - Олимпе Максим


=== Други изазов ===
После првог изазова четири шампиона су поседовала по једно златно јаје које је представљало траг ка следећем изазову, тај траг је била загонетка коју су шампиони морали решити да би учествовали у следећем изазову. При првом отварању јајета од стране Хари Потера чуло се само неподношљиво вриштање, али на Харију је било да пронађе начин како да открије праву поруку јајета. За време разговора између Харија и Хермајони о другом изазову два дана пре њега умешао се Седрик и објаснио Харију како да разоткрије јаје. Након разговора са Седриком и Хермајони, Хари упутио ка купатилу за асистенте и са собом је понео јаје како му је Седрик рекао. Када је ушао у воду још незнавши шта да уради са јајетом, појавио се дух Jецајућe Мирте која му је рекла шта је Седрик урадио са јајетом. Потом је Хари јаје убацио у воду, отворио га и заронио, при зарањању чуо је дивну песму сирена која је представљала загонетку: Потрази наш тамо где наше гласове можеш чути, јер ми на копну не умемо певати. Сат времена ти ћеш имати да повратиш благо које смо ми узели. Хари, Хермајони и Рон су покушавали да одгонетну песму сирена и схватили су да се ради о Црном језеру и сиренама али потенцијалан проблем је представљало како да Хари задржи дах сат времена. У том тренутку долази професор Аластор Чудљивко који одводи Рона и Хермајони, а зове Невила да помогне Харију око књига. Невил који је стручњак за хербологију Харију прича о неким биљкама, а Хари му каже да би се заинтересовао за биљке ако би постајала нека врста биљке која би му помогла да дише под водом. Невил му одговора да постоји једна биљка уз коју би могао да дише под водом један сат, та биљка се назива шкргоров. При поласку на изазов Хари је приметио да нема Рона и Хермајони. Када су сви такмичари били на стартним позицијама Дамблдор је објаснио правила изазова: сваком шампиону украдено је нешто што је њему драго, а циљ је поврати ти га, за то имају сат времена. А украдени су: Рон Визли, Хермајони Грејнџер, Чо Чанг и млађа сестра од Флер Делакур. Приликом прве препреке на коју су наишли Флер Делакур је била принуђена да одустане. Први до четри украдена блага стигао је Хари, он је покушао да ослободи и Рона и Хермајони али га је једна сирена зауставила рекавши да може само једно. У том тренутку појавио се Седрик који је ослободио Чо Чанг и Виктор Крум који је ослободио Хермајони. Хари видевши да је Флер одустала одлучио је да спасе Рона и сестру од Флер Делакур. Приликом њиховог извлачења бива нападнут од стране групе лигњи а још више му је отежавало то што је дејство скргорова полако слабило. Снашао се тако што је својом снагом одгурнуо Рона и млађу сестру од Флер Делакур а себе је спасао уз помоћ магије - Инцендио чини за ватру. Први је завршио Седрик Дигори, други Виктор Крум, трећи Хари Потер и четврта Флер Делакур, али су Харију доделили друго место због изузетне храбрости и због извлачења сестре од Флер и ако то није морао. Флер је била изузетно захвална Харију и Рону чак их је и пољубила. Након другог изазова Хари Потер, Рон Визли, Хермајони Грејнџер и Рубеус Хагрид одлазе у шуму где затичу тело мртвог Бартија Чучња.


=== Трећи изазов ===
Након убиства Бартија Чучња Хари одлази код Дамблдора у канцеларију где затиче Дамблдора са професором Аластором Чудљивком и министром магије Корнелијусом Фаџом, који коментаришу да ли треба наставити трочаробњачки турнир. Дамблдор је захтевао прекидање трочаробњачког турнира, али Фаџ је инсистирао на његовом настављању. Када је Hari ушао код Дамблдора њих тројица прекинула су разговор, а затим их је Дамблдор испратио. За време док је он био одсутан Хари је случајно отворио место где је стојао пехар са Дамблоровим сећањима. У том пехару Хари је видео суђење које је судио Барти Чучањ и сазнао је да је на кратко време Игор Каркаров био у Аскабану због тога што је био осуђени смртождер али је сазнао да је Барти Чучањ у Аскабан послао свог рођеног сина Бартија Чучња млађег. При повратку од Дамблдора, Хари је срео Северуса Снејпа и Игора Каркарова како се свађају. Игор излази док Снејп позива Харија у своју оставу за напитке и елементе за њих. Пре тога Снејп бива покрадан и сумња у Харија и његове пријатеље да праве вишесоковни напитак, тада му прети са серумом истине уз помоћ којег би могао и Волдремор да открије своје тајне. Следећег дана на уводној церемонији пред трећи изазов четири шампиона се загрејавају док им Дамблдор објашњава и даје корисне савете. Циљ изазова је био да дођу до пехара који је