Птице (класа Aves) су двоножни кичмењаци које карактеришу перје и шупље кости. Поред слепих мишева, оне су једини кичмењаци који активно лете. Настале су од тероподних диносауруса током Јуре, а као прва птица најчешће се наводи род Archaeopteryx. Величина тела савремених птица креће се у распону од неколико центиметара (колибри) до величине великих птица нелетачица (нпр, величина мужјака ноја је до 3 метра). Бројност класе птица се процењује на око 10.000 савремених врста.


== Карактеристике птица ==
Данашње врсте птица се карактеришу присуством перја, специјалне диференцијације коже. Поседују кљун без зуба, лагане али чврсте кости, срце са две коморе и две преткоморе, висок интензитет метаболизма, полажу јаја са чврстом љуском. Већина врста има предње екстремитете модификоване у крила и способност летења, иако су неке групе секундарно изгубиле ову способност. Интересантна карактеристика великог броја врста птица је њихова миграција. Имају сталну телесну температуру. Развијено је чуло вида и чуло слуха. Предњи удови су преображени у крила. Митарење је појава када птице збацују перје.
Све птице имају перје.
Свака птица има кљун.
Све птице се излегу из јајета.


== Распрострањење птица ==
Птице су настањене на свим континентима. Највећи биодиверзитет имају у тропској области (што је последица веће брзине специјације у тропима, или већег степена изумирања у севернијим и јужнијим областима). Птице живе и хране се у већини копнених екосистема, чак и у леденим областима Антарктика (где постоје колоније птица и до 440 километара удаљене од обала овог континента) . Поједине врсте птица су се адаптирале и на повремен живот и исхрану у водама мора и океана, а неке су се толико оспособиле за морски начин живота, да на копно излазе једино ради гнежђења. Велики утицај човека на популације птица се огледа и у постојању неких синантропних врста.


== Занимљивости ==
Највећа птица летачица је албатрос.Уједно и распон крила албатроса је највећи,износи 3m од врха једног,до врха другог крила.
Кондор не лети,него лебди.
Гуска је прва птица припитомљена од стране човека.
Орлови не могу живети дуже од 46 дана у ропсту.
Птица која најбрже лети је сиви соко.
Папагај је једна од најређих светских птица.
Најмања птица на свету је бумбарски колибрић. Величине је само 5,7cm.
Нојево јаје је 24 пута веће од кокошијег.Тешко је око 1 900 грама.Да би се скувало потребно је два сата,а љуска ће му остати врућа и два сата након кувања.
Најтежа птица која лети је аустралијска дропља тешка око 18kg.
Птица ругалица опонаша гласова чак 40 птица.


== Морфологија и анатомија птица ==

За више информација погледајте чланак Морфологија и анатомија птица.
У поређењу са морфологијом тела осталих кичмењака, тела птица имају унеколико необичне адаптације, које им олакшавају или омогућавају летење. У морфолошкоанатомске адаптације спада присуство перја, шупљих костију, специјално грађене грудне кости, кости јадца, модификација целокупних предњих екстремитета у крила, специфична диференцијација крилних мишића. Сем морфоанатомских постоје и бројне физиолошке адаптације птица.


== Редови птица ==
За више информација погледајте чланак Класификација птица.
Struthioniformes, ној, ему, киви
Tinamiformes, тинаму
Anseriformes, патке, гуске и лабудови
Galliformes, коке: јаребица, препелица, фазан, кокош, тетреб, паун
Sphenisciformes, пингвин
Gaviiformes, северни гњурац
Podicipediformes, гњурац
Procellariiformes, албатрос
Pelecaniformes, пеликан, корморан, фрегата, блуна
Ciconiiformes, рода, чапља, ибис, букавац
Phoenicopteriformes, фламинго
Accipitriformes, орао, јастреб
Falconiformes, соко
Turniciformes, препелица
Gruiformes, ждрал
Charadriiformes, вивак, шљука, спрудник
Pteroclidiformes, саџа
Columbiformes, грлица, гугутка, голуб
Psittaciformes, папагај
Cuculiformes, кукавица
Strigiformes, сова
Caprimulgiformes, помракуша
Apodiformes, чиопа
Trochiliformes, колибри
Coraciiformes, водомар, пчеларица, златоврана, пупавац
Piciformes, детлић, жуна, тукан
Trogoniformes, трогон
Coliiformes, коли
Passeriformes, певачице


== Птице певачице ==
Птице певачице су ред птица летачица које у доњем делу грла имају развијен гласни орган.Овај ред обухвата више од половине свих птица.Већина врста су птице мале до средње величине које граде врло сложена,раскошна и лепа гнезда.Међусобно се разликују по начину живота.
Штиглић
Цајзлов
Канаринац
Славуј
Конопљар


== Грабљивице ==
Птица грабљивица је животна форма птица предатора које лове плен, најчешће ситније кичмењаке, током лета. Адаптације на грабљиви начин живота су јак кљу