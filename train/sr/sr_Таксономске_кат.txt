Таксономске категорије представљају нивое хијерархије у биолошким класификацијама, односно у таксономији. Овим апстрактним појмовима додељују се конкретна значења у виду имена неке групе организама (таксон), чиме је омогућено одређивање хијерархијске позиције тог таксона међу свим живим бићима. Основна таксономска категорија је врста, а постоје хијерархијски и ниже и више категорије.
Главне таксономске категорије су: врста (лат. species), род (лат. genus), породица (лат. familia), ред (лат. ordo), класа (лат. classis), раздео (у ботаници) односно тип или коло (у зоологији) - лат. phylum, царство (лат. regnum) и домен (лат. domain). Додатне таксономске категорије настају додавањем префикса под- или над- (лат. sub-, super-), или су, у случају да су ниже од ранга потпородице, дефинисане посебним именом. Хијерархија таксономских категорија представљена је у следећој табели, где свака главна категорија садржи бар једну главну категорију непосредно испод ње (тако је род изграђен од једне или више врста, породица од бар једног рода итд.).


== Напомене ==
Пример приказан у табели је Кронквистова (Cronquist, 1981) и Тахтаџанова (Тахтаджян, Takhtajan, 1987) модификована класификација скривеносеменица. Новији поглед на класификацију скривеносеменица може се погледати на страницама APG.
Са открићем разлика између еукариотских и прокариотских организама уведена је најпре таксономска категорија надцарства, са два таксона - Prokaryota и Eukaryota. Каснијим истраживањима установљено је постојање и довољно великих разлика између правих бактерија и архебактерија, а и између група унутар еукариотских царстава. Стога је повећан број еукариотских царстава (број варира од аутора до аутора), а предложена је и хијерархијски в