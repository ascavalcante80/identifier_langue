Тимор је острво у групи Малих Сундских острва у Малајском архипелагу, подељено је између Источног Тимора и Индонезије и има површину од 30.777 квадратних километра.


== Историја ==
Тимор је почетком 16. века открио португалски истраживач Антонио де Абреу, који је био у потрази за острвима зачина. И пре тога су на острвима постојала мала краљевства о којима се мало зна.
Острво је политички подељено већ вековима: Западни Тимор, који је био познат као Холандски Тимор од 1800-их до 1947. када је постао део Индонезије; и Источни Тимор који је био познат као Португалски Тимор 1596. до 1975. Јапанске снаге су окупирале цело острво између 1942. до 1945.
Индонезија је извршила инвазију 1975. и анектирала Источни Тимор, само 9 дана после његовог проглашења независности од Португала. Источни Тимор је постао независан 2002, после референдума одржаног 1999. под патронатом УН.


== Географија ==

Острво Тимор (приближне координате: 125° исток, 9° југ) је дугачко око 500 километара, и широко 80 киломатара. Простире се у правцу југоисток-северозапад. Тимор је најисточније од Малих Сундских острва. Јужно од острва је Тиморско море које га одваја од Аустралије. Највиши врх је Татамилау (2.960 метара).
Индонежански западни Тимор (Timor Barat), припада провинцији Нуса Тенгара Тимур, има повр