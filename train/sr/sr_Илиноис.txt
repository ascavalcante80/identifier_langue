Илиноис (енгл. Illinois), једна је од 50. америчких савезна држава, 21. по реду. Илиноис је пета најмногољуднија и двадесет пета по величини држава у САД. Главни град Илиноиса је Спрингфилд, који је најпознатији као родно место америчког председника Абрахама Линколна. Највећи град државе је Чикаго, који се налази на обали језера Мичиген. Највећи део становништва живи у Чикагу и његовим предграђима. Илиноис је савезна држава од 1818. године.

Богат је природним ресурсима, као што су угаљ, дрво и нафта на југу. Илиноис има разноврсну економску базу и главни транспортни центар. Лука у Чикагу повезује Илиноис са другим битним лукама Великих језера, преко Светог Лоренса до Атлантског океана, као и Велика језера са реком Мисисипи. Међународни аеродром О'Хара је сврстан у једне од најпрометнијих аеродрома на свету. Илиноис је дуго имао репутацију предводника у друштвеним и културним темама и у политици.
Данас, иако је највећи део становништва у Чикагу и његовој околини, први становници, који су дошли из Европе, су се настанили на западу. Након рата, досељеници су почели да долазе из Кентакија преко реке Охајо. 1818. Илиниос је добио звање државе. После изградње канала Ири, повећана је трговина и саобраћај. Чикаго је основан 1830. год на реци Чикаго.
Три председника САД су били изабрани док су живели у Илиноису, а то су Абрахам Линколн, Јулисиз Симпсон Грант и Барак Обама. Роналд Реган, чија је политичка каријера заснована у Калифорнији, био је једини председник САД, који је рођен и одрастао у Илиноису.


== Име ==
Амерички научници су мислили да назив 'Илиноис' значи 'човек' или ' људи' на мајами-илиноис језику, али се испоставило да то није тачно, јер на илиноис језику yначи 'човек' или ' мушкарци'. Назив 'Илиноис' потиче од глагола мајами-илиноис језика и значи 'он говори на прави начин'. Обо је преузето из језика који се назива Ојбиве. Данас, када је више истражено значење тог имена, научници су се сложили да је назив 'Илиноис' непознатог значења и нема везе са другим, сличним, терминима.


== Географске одлике ==


=== Положај ===
Илиноис се налази у средњем западу САД. Окружен је државама Висконсин, Ајова и Мисури, Кентаки, Индијана. Граничи се и са државом Мичиген, али само преко језера Мичиген


=== Рељеф и клима ===
Клима Илиноиса је континентална са оштрим температурним разликама. У зимском периоду време је под утицајем ваздуха из Канаде, а у летњем периоду је под утицајем топлог и влажног ваздуха из Мексичког залива. Просечна годишња температура на северу је 47°, а на југу 58°.


=== Хидрографија ===

Илиноис је ограничен рекама, а река Илиноис полови државу. Речна мрежа је развијена, а чине је реке Мисисипи, Охајо, Елм, Фокс, Вабаш, Црвена река... Такође, Илиноис има и доста подземних вода.


=== Флора и фауна ===
Илиноис је богат различитим врстама сисара, од јелена и којота, преко црвених и сивих лисица, зечева и глодара до разних инсеката. Држава има око 300 врста птица, а најпознатије су Канадске гуске, дивље патке и препелице. Званична птица државе је кардинал. Трећина државе је под шумом храста и јавора. Развијена пољопривреда је створила неке ретке врсте биљака. Позната је Пријари биљка.


== Историја ==


=== Пре доласка Европљана ===
Кахокија Индијанци су били већински народ на простору данашњег Илиноиса. Највећи град се налазио у близини садашњег Колинсвила. Цивилизација је нестала између 1400. и 1500. из непознатих разлога. Следећа моћна индијанска цивилизација која је дошла у овај крај је била Илинивек. Илинивек су дали име Илиноису. У 17. веку много Илина је нестало због напада племена Ирокеза.


=== Долазак Европљана ===
Жак Марке и Луј Жолије су били први од Европљана који су истраживали простор данашњег Илиноиса. Због њихових истраживања, Илиноис је био део Француског царства све до 1763. када су Британци преузели власт. Џорџ Роџерс Кларк је званично прикључио Илиноис колонији Вирџинија 1778. године. Илиноис је био у саставу САД 1783. године. када је Америка добила независност.


=== 19. вијек ===
Територија Илиноис је основана 2. фебруара 1803. године са главним градом Каскаскија. Године 1818. Илиноис је постао 21. савезна држава. Влада је у последњем тренутку „луку Чикаго" прикључила територији Илиноис, што се тада сматрало контроверзном одлуком. Главни град је остао Каскаскиа до 1819. када су одлучили да се председништво Илиноиса пресели северније у град Вандалија. Американци су се насељавали у јужни део врло брзо, а северни дио Илиноиса је остао насељен Индијанцима. Током година су се Американци пресељавали северније због раста и пољопривредних потреба. С тим су Индијанци били све више исељавани.
Неочекивана тешка зима 1830—1831. је добила надимак „зима дубоког снега“. Људи нису могли да путују од једног места до другог због количине снега. Путеви који су водили од града до града су били углавном затрпани. Те године многи становници су умрли због хладноће.
Надимак Илиноиса је „Држава Линколна“ (Land of Lincoln) зато што је 16. председник САД, Абрахам Линколн, већи део живота провео