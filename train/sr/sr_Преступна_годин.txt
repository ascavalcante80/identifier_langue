Преступна година је година која има 366 дана, за разлику од осталих година које имају 365 дана. Разлог томе је усклађивање календарске године са астрономском годином, да не би с временом Нова година пала у лето, а грожђе дозревало у децембру или јануару. Тако месец фебруар, који иначе има 28 дана, у преступној години има 29 дана.
Године које нису преступне се зову просте године.
Преступне године су све дељиве с 4, ако нису дељиве са 100, мада ипак јесу ако су дељиве са 400.
Дакле године 1800, 1900. и 2100. нису преступне, док 1600, 2000. и 2400. јесу (све ово се односи на грегоријански календар).


== Алгоритам ==
На основу правила која одређују преступну годину се дâ формирати алгоритам, који даје позитиван одговор ако је задовољен следећи скуп услова:
број године дељив са четири, и
важи једно од следећа два:
број године није дељив са 100
број године је дељив са 400


=== Имплементација ===
Разне имплементације ове функције су могуће на постојећим п