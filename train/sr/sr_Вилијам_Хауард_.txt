Вилијам Хауард Тафт (енгл. William Howard Taft; Синсинати, 15. септембар 1857 — Вашингтон, 8. март 1930) је био амерички политичар, двадесетседми председник Сједињених Америчких Држава, десети председник Врховног суда САД и лидер конзервативног крила Републиканске странке на почетку 20. века. Пионир је међународне арбитраже и био је заговорник мира у међународним односима
Тафт је служио као генерални заступник Сједињених Америчких Држава, федерални судија, генерални гувернер Филипина и ратни секретар пре него што је номинован као председнички кандидат на Републиканској националној конвенцији 1908. године. Подржао га је претходник на положају председника и његов близак пријатељ Теодор Рузвелт.
Његов председнички мандат је обележен разбијањем моћи трустова, јачањем Комисије за међудржавну трговину, ширењем јавних служби, успостављањем бољег поштанског система и заговарањем мира у свету. Рузвелт се разишао са Тафтом 1911. године јер је сматрао да је Тафт сувише реаакционаран. Тафт и други конзервативци у странци су одреаговали на Рузвелтове нападе преузимањем страначке инфраструктуре. Тафт је поразио Рузвелта у борби за републиканску номинацију 1912. године. Током Првог светског рата установио је националну политику према радницима што је смањило број штрајкова и обезбедило подршку синдиката у националним