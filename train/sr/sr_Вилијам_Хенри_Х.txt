Вилијам Хенри Харисон (енгл. William Henry Harrison; Округ Чарлс Сити, 9. фебруар 1773 — Вашингтон (град), 4. април 1841) је био амерички војсковођа, политичар и девети председник Сједињених Америчких Држава. У раној политичкој каријери служио је као гувернер територије Индијана и представник у Сенату из Охаја. Националну славу стекао је предводећи америчке снаге против Индијанаца у бици код Типеканоа 1811. године. По овој бици је добио надимак. Истакао се и у Рату 1812. године предводећи америчке снаге у бици код Темзе. Када је преузео кабинет 1841. године имао је 68 година и био је најстарији човек који је постао председник САД. Овај рекорд је држао 140 година све до инаугурације Роналда Регана 1981. године. Реган је имао 69 година. Харисон је умро 31 дан од ступања на