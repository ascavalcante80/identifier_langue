Двоглави орао се у Византији појављује од њеног настанка и представља континуитет са Римским царством чији је симбол био.
У 10. веку у Византији се уместо једноглавог, појављује двоглави орао који је представљао јединство световног и сакралног принципа унутар државе. Такође се сматра да је представљао Царство које је окренуто и Истоку и Западу, односно и Азији и Европи.
Из Византије се двоглави орао проширио на земље под њеним културним утицајем (Србија, Русија, Албанија, итд.). Српски владари преузели су двоглавог орла из Византије у којој је представљао духовну и материјалну владавину Византијских владара, а касније је постао уобичајни хералдички мотив.
Двоглави орао се употребљавао и раније, па се може наћи и у месту Богазку (Турска), где се налазио древни град народа Хетита и потиче из 18 века п. н. е..


== Двоглави орао у хералдици ==
Двоглави орао је уобичајен симбол у хералдици. Првобитно је био симбол Византијског цаства, а сада се може видети на грбу неколико источноевропских држава. Представља симбол хармоније две власти: цара - световне и патријарха - духовне.Римских царева над Истоком и Западом. Руски императори су касније усвојили овај симбол представљајући себе као наследнике Византије, и такође да искажу своју премоћ над Западом (Европом) и Истоком (Азијом).


== Грбови држава и територија са двоглавим орлом ==

Двоглави орао се појављује на грбу следећих држава и територија:
Албанија
Русија
Србија
Црна Гора
Кроз историју се појављивао на још неколико грбова држава и територија:
Византијско царство
Свето римско царство
Аустроугарска
Краљевина Срба, Хрвата и Словенаца/Краљевина Југославија
1925-1926. Грчка
1934-1938. Аустрија
СР Југославија/Србија и Црна Гора
Република Српска у Босни и Херцеговини


== Порекло симбола ==
Двоглави орао се већ вековима појављује као симбол. Двоглави орао се може видети на археолошким локацијама [1] Хетитске цивилизације, из периода 20-13. века п. н. е.
Цилиндрични печати који су пронађени у Богазку, данашња Турска, старе хетитске престонице, јасно приказују двоглавог орла раширених крила. Естетичност ове симетричне позиције делимично указује на настанак овог верског симбола. Претпоставља се да потиче из 18. века п. н. е.


== Источно римско царство - Византијско царство ==

Орао се у Византији појављује од њеног настанка и представља континуитет са Римским царством чији је симбол био. Константинопољ је био наследник Рима и Ромеји су наставили да користе стари царски симбол 'једноглавог орла' као мотив. Иако је сасвим сигурно да је промена у двоглавог орла везана за старе приказе двоглавог орла из Мале Азије, није јасно како и зашто је до тога дошло. Представљао је Царство које је окренуто и Истоку и Западу односно и Азији и Европи. Из Византије се двоглави орао проширио на земље под њеним директним утицајем (Србија, Црна Гора, Русија...)


== Свето римско царство ==

Први помињање двоглавог орла у западној Европи везује се за 1250. годину, у грбовнику Матеја од Париза као грб цара Фридерика II, цара Светог римског царства. Обично је приказиван у црној боји (црни двоглави орао) на златној позадини, замењујући претходног једноглавог орла, и под утицајем овог грба су мотив двоглавог орла усвојили и многи немачки градови и немачке аристократске породице. Након распада Светог Римског царства 1806. године, двоглави орао се поново нашао на грбу Аустријског царства, а такође се користио и као грб Немачке конфедерације.


== Друге земље ==
Из Византије, мотив двоглавог орла је стигао и до Русије, када се Иван III оженио Софијом Палеолог. Немањићи су усвојили сребрну верзију двоглавог орла да би истакла своју самосталност и независност од Константинопоља, и чак истакла своје право које полаже на царски трон Константинопоља.
Сребрног двоглавог орла су усвојиле многе средњовековне племићке породице са наших простора, међу којима: Немањићи, Мрњавчевићи, Лазаревићи, Кастриотићи итд.
Касније, усвојиле су га и династије Обреновића, Карађорђевића и Петровић-Његоша, и остале су и до дан данас на грбу Србије и Црне Горе.
Ђурађ Кастриот Скендербег је усвојио слич