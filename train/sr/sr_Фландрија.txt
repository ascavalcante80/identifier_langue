Фландрија или Фламанија (хол. Vlaanderen, франц. la Flandre или les Flandres) је историјски и административни регион који обухвата северни део Белгије. Остатак земље чине Валонија и Брисел.
Становници Фландрије се називају Фламанци, што се сматра и етничком припадношћу.
Мањи део историјске Фландрије се налази у Француској и Холандији. Званични језик Фландрије је холандски језик, а становништво користи фламански дијалект.
Површина Фландрије је 13.522 km², где живи око 6 милиона становника. Институције региона Фландрије се налазе у Бриселу, иако сам град не припада региону.


== Администрација ==
Федерализација до тада унитарне Белгије је почела 1970. године и од тада се све већи број надлежности пребацује покрајини Фландрији. Устав је дозволио аутономију федералним јединицама, законодавну и извршну власт и формиране су одговарајуће институције. Фламанска скупштина је законодавни орган, једнодомна је, има 124 посланика и бира се на 5 година. Не постоји могућност превремених избора. Седиште је у Бриселу а закони ове скупштине се зову декрети, да би се разликовали од федералних. То не значи да су декрети субординирани савезним законима.
Извршну власт у покрајини има Влада Фландрије која броји до 11 министара, од којих је бар један из Брисела. Владу бира скупштина и до сада је увек била коалициона. Премијер је из владајуће коалиције, а потпредседник владе из опозиције.
Надлежности покрајине које су додељене током развоја аутономије су просторно планирање, очување природе, станоградња, водна привреда, пољопривреда и рибарство, економија, енергетика, локална самоуправа, запошљавање, јавни радови и саобраћај. Међутим, последњих година расте притисак за добијањем још надлежности покрајине и смањење надлежности федералних власти. Тако је покрајина добила самосталност у склапању међународних уговора и још неких надлежности министарства спољњих послова.


=== Административна подела ===
Фламански регион је подељен на 5 провинција:
Поред главних градова провинција, значајни градови су Мехелен и Остенде.


== Историја ==
Данашњи белгијски регион Фландрија се састоји од делова некадашње грофовије Фландрије, грофовије Брабант и грофовије Лимбург.
Средњовековна грофовија Фландрија је обухватала градове Денкерк и Лил у данашњој Француској, а у њима