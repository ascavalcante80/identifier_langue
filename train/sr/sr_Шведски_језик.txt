Шведски језик (шведски:  svenska , svenska språket) је језик којим говори приближно 9 милиона људи. Као посебан језик јавља се у VIII веку. Спада у групу германских језика, односно у подгрупу северногерманских језика. Званичан језик је у Шведској, Финској и у Европској унији.
Шведски језик је најблискији данском и норвешком језику. Говорници ових језика се лако међусобно разумеју.


== Карактеристике ==
Шведски језик има два рода (заједнички и неутрални, шведски uter и neuter) и два падежа (номинатив и генитив). Постоји 5 типова деклинација. Карактеристична је употреба мелодијског акцента који је нестао из већине индоевропских језика. Правила писања у шведском одговарају некадашњем изговору речи, тако да постоји јаз између писане и изговорене речи.
Најјачи страни утицаји на шведски језик су дошли из нисконемачког језика, француског и енглеског.


== Историја ==
Историјски, шведски језик је један од потомака старонордијског језика, и то његове источне подваријанте. Некад се средњовековни шведски назива рунски шведски, јер је писан рунским писмом.
Савремени шведски језик је створен када је краљ Густаф Васа наредио да се Библија преведе на шведски. Нови завет је преведен 1526, а цела Библија 1541. Овај превод се обично назива Библија Густафа Васе.
У 20. веку је дошло до формалне стандардизације шведског, као и до мањих језичких промена (рецимо, употреба заменице „ти“ у говорном језику).
Већ од XVI века почињу да се јављају поддијелекти шведског језика. Тренутно се издвајају две врсте дијалеката у