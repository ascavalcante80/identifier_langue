21. фебруар (21.02) је 52. дан у години по грегоријанском календару. До краја године има још 313 дана (314 у преступној години).


== Догађаји ==
1613. — Земски сабор је једногласно изабрао Михаила I, сина московског патријарха Филарета за цара, чиме је на власт дошла династија Романов.
1848. — Објављен је „Комунистички манифест“ Карла Маркса и Фридриха Енгелса.
1911. — Јапан и САД потписали трговински уговор којим је ограничен прилив јапанских радника у САД.
1916. — Немачким нападом почела битка код Вердена у Француској, најдужа и најкрвавија у Првом светском рату. У бици која је окончана 18. децембра погинуло око милион немачких и француских војника.
1921. — Реза Шах је преузео контролу над Техераном након успешног државног удара.
1941. — У авионској несрећи погинуо канадски физиолог Фредерик Грант Бантинг, који је с Чарлсом Бестом 1921. изоловао инсулин. 1923. добио Нобелову награду за медицину коју је поделио са својим сарадником Џоном Маклаудом.
1943. — Британски краљ Џорџ VI доделио Русима одликовање "Мач части" за одбрану Стаљинграда у Другом светском рату.
1947. — Амерички проналазач Едвин Херберт Ленд у Њујорку представио прву "инстант-камеру", полароид.
1958. — Гамал Абдел Насер изабран за првог председника Уједињене Арапске Републике, федерације Египта и Сирије.
1972. — Ричард Никсон је допутовао у Пекинг као први председник САД у посети Народној Републици Кини. Тиме почела нормализација америчко-кинеских односа и отворен пут за пријем Кине у Уједињене нације и њено стално место у Савету безбедности.
1973. — Израелски ловац је изнад Синајске пустиње оборио либијски путнички авион, усмртивши 108 особа.
1974. — У Скупштини Југославије проглашен нови Устав којим су дефинисане промене у односима федерације и федералних јединица и устројство федералне заједнице. Републике практично постале националне државе, а аутономне покрајине Косово и Војводина конститутивни елементи федерације, чиме је њихова веза с Републиком Србијом сведена на минимум.
1983. — У етничким немирима после избора у индијској држави Асам погинуло више од 800 људи.
1992. — Савет безбедности Уједињених нација донео резолуцију 743 о упућивању мировних снага УН у Југославију с мандатом од 12 месеци.
1997. — Присталице и симпатизери српске коалиције "Заједно", који су готово три месеца протестовали широм Србије због поништавања резултата локалних избора, окупили се у Београду да прославе конституисање Скупштине града, прве после Другог светског рата у којој на власти нису били комунисти. Тог дана скинута звезда-петокраке, симбол комунизма, са куполе Градске скупштине. За градоначелника изабран лидер Демократске странке Зоран Ђинђић.
2001. — У Кандахару, седишту талибана, више од 1.000 људи присуствовало јавном извршењу смртне казне вешањем две жене оптужене за проституцију.
2002. — Председник САД Џорџ Буш допутовао у званичну посету Кини, у прву посету једног председника САД Кини после 30 година.
2003. — Извршен неуспели атентат на премијера Србије, Зорана Ђинђића, на ауто-путу код Београдске арене.


== Рођења ==
1794. — Антонио Лопез де Санта Ана, мексички генерал и државник. († 1876.)
1866. — Аугуст фон Васерман, немачки бактериолог. († 1925.)
1893. — Андрес Сеговија, шпански гитариста. († 1987.)
1895. — Милан Кашанин, српски историчар уметности. († 1981.)
1904. — Алексеј Косигин, совјетски политичар и државник, премијер СССР-а. († 1980.)
1924. — Роберт Мугабе, револуционар и политичар, председник Зимбабвеа.
1974. — Иван Кампо, шпански фудбалер.
1977. — Стив Френсис, амерички кошаркаш.
1983. — Мелани Лоран, француска глумица.
1984. — Еразем Лорбек, словенски кошаркашки репрезентативац.
1984. — Давид Одонкор, немачки фудбалер.
1984. — Андреас Сепи, италијански тенисер
1985. — Јоргос Самарас, грчки ф