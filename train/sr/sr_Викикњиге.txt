Викикњиге (енгл. Wikibooks, раније познате и као Пројекат Викимедије Слободне текстуалне књиге и Викимедија-Текстуалне књиге) је вики заснован пројекат Викимедије којег хостује Задужбина Викимедије за креирање књига слободног садржаја и прибележених текстова које свако може да уређује.
У априлу 2010, Алекса је рангирао wikibooks.org као 2.462. најпопуларнији веб сајт у свету. Compete.com је измерио да су Викикњиге имале 576.838 јединствених посетилаца, а Кванткаст је измерио 646.500 јединствених посетилаца из Сједињених Држава тог месеца.


== Историја ==
Викикњиге су покренуте на дан јул 19, 2003 (2003-07-19), као одговор на захтев Википедијиног корисника Карла Вика, као пројекат за хостовање и дораду слободних текстуалних књига о предметима као што су органска хемија и физика. Два већа потпројекта, Викијуниор и Викиверзитет, створена су у оквиру Викикњига пре него што је његова званична политика касније промења тако да будући пројекти типа инкубатора буду започети у складу са званичном политком пројекта Задужбине Викимедије. У августу 2006. Викиверзитет је постао независни пројекат Задужбине Викимедије.


=== Викијуниор ===
Викијуниор је потпројекат Викикњига који је специјализован за књиге за децу. Пројекат чини и магазин и веб сајт, и тренутно се развија на енглеском, данском, финском, француском, немачком, италијанском, јапанском, шпанском и арапском језику. Основан је уз одобрење Задужбине Бек.


== Садржај књига ==
Док су поједине књиге оригиналне, друге су започете као текстови копирани са других извора садржаја слободних текстуалних књига на интернету. Целокупан садржај сајта је ослобођен под Ауторство — Делити под истим условима лиценцом (или комактибилном лиценцом). То значи да, као што је случај и код другог сестринског пројеката, Википедије, доприноси задржавају ауторска права њихових аутора, док лиценцирање осигурава да могу бити слободно дистрибуирани и поново коришћен предмет под одређеним условима.
Викикњиге се разликују од Викизворника у томе што Викизворник сакупља егзактне копије и оригиналне преводе већ постојећих садржајних радова, као што је оригинални текст Шекспирових позоришних дела, док Викикњиге посвећене или оригиналним радовима или знатно измењеним верзијама постојећих радова.
Пројекат ради на завршавању приручника из бројних области, што ће, како се оснивачи надају, бити праћено широким прихватањем и коришћењем приручника развијених и складиштених на пројекту.
