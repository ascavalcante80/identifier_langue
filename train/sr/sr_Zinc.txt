Цинк (Zn, латински - zincum) је метал из групе IIB. Има 23 изотопа чије се атомске масе налазе између 57 и 78, од којих су постојани 64, 66, 67, 68 i 70.
Откривен је у Индији или Кини пре 1500. п. н. е. У Европу је донесен тек у 17. веку.


== Заступљеност ==
Заступљен је у земљиној кори у количини од 75 ppm у облику минерала - углавном ZnS, ZnO и смитсонита. Намирнице које су богате цинком су: остриге, посно месо и рибе, а има га има и у зрнастом хлебу.


=== Физичке и хемијске особине ===

Метални цинк је блештаво бео, крхак метал. На ваздуху подлеже оксидацији слично алуминијуму, али га слој оксида штити од даље корозије. Цинк је врло реактиван, како у киселој, тако и у базној средини.


== Једињења ==
Најпознатије једињење цинка је његов оксид ZnO, који се користи као додатак за боје и лакове.


== Примена ==
Од многих примена цинка, издвајамо следеће:
Превлачење лима у циљу заштите од корозије
Као састојак многих легура, посебно са бакром
За електричне пећи
За запрашивање биљних култура у баштама, јер има инсектицидно дејство.


== Биолошки значај ==
Цинк је један од микроелемената и налази се у многим ензимима. Између осталог има удела и у минерализацији костију, синтези беланчевина, зарастању рана, утиче на рад имунолошког система, правилну расподелу инсулина и штедњу холестерола и витамина А. Има удела и у регулацији крвног притиска и срчаног ритма.
Одрасле особе дневно треба да га уносе у организам најмање 5 милиграма, а препоручује се око 15-20 милиграма.
Недостатак цинка узрокује: малокрвност, успоравање темп