Свис интернешнал ер лајнс (нем. Swiss International Air Lines; понекад кратко Swiss, стилизовано као SWISS) је национална авио-компанија Швајцарске, са седиштем у Базелу. Имају редовне летове ка дестинацијама у Европи, Северној Америци, Јужној Америци, Африци и Азији. Главно чвориште авио-компаније се налази на Аеродрому Клотен Цирих.
Свис интернешнал ер лајнс је филијала немачке авио-компанија Луфтханза.


== Историја ==
Свис интернешнал ер лајнс је настала после банкрота Свисера у 2001, који је тада био национална авио-компанија Швајцарске. Највећи кредитори авио-компаније, Кредит Свис и УБС су договорили продају Кросер имовине Свисера. Кросер је касније променила име у Свис интернешнал ер лајнс, и од 31. марта 2002. године лети под новим именом као национална авио-компанија Швајцарске.
У почетку, власници авио-компаније су били институтни инвестори (61,3&), Свис Конфедерација (20,3%), Кантони (12,2%) и остали (6,2%). Свис има своје филије авио-компаније, Свис Сан (100%) и Кросер Јуроп (99,9%), а запошљава 5.970 радника.
После скоро годину дана преговора, Свис је коначно примљен у авионски савез Уанворлд, након блокаде Бритиш ервејза. 3. јуна 2004. Свис се ипак изјаснио да не ћели да буде члан Уанворлда.
22. марта 2005. Луфтханза је потврдила план да купи акције у Свису, за почетак