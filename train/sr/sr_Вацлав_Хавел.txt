Вацлав Хавел (чеш. Václav Havel; Праг, 5. октобар 1936 — Влчице, 18. децембар 2011) је био чешки политичар и један од кључних људи током покрета Плишана револуција. Хавел је био последњи председник Чехословачке и први председник Чешке.


== Биографија ==
Родио се у предузетничкој и интелектуалној породици која је била повезана са догађајима у Чешкој 1920. и 1940. године. Због тога, комунистички режим му је забранио да студира након завршеног потребног школовања. То је разлог зашто је отишао у хемијску лабораторију. Такође је дописно завршио још неке школе. Већ као тинејџер, објављивао је драме које су извођене и донеле су му и међународни престиж. Био је активан судеоник покрета Прашко прољеће 1968. године. Због тога је стављен под присмотру власти које су га често злостављале. Најдуже је у затвору провео четири године.
Један од људи са којим се јавно свађао је познати писац Милан Кундера. Када је дошла 1989. и када су демократске промене захватиле Европу, Хавел се поново укључио у револуционарно деловање. Као предсједник организације Цивилни форум, био је један од оних са којима су комунисти морали преговарати. Од 1989. до 1992. био је девети председник Чехословачке, а од 1993. до 2003. био је председник Чешке у два мандата. Иако демократскији него Владимир Мечјар из суседне Словачке, био је ипак мета критика и контроверзи, посебно јер је укинуо смртну казну.
Био је велики заговорник бомбардовања Срба у Републици Српској а касније (1999) и Србије. Творац је флоскуле "Хуманитарно бомбардовање"
Женио се два пута, прва супруга Олга није се свиђала његовој мајци. Ипак, била је слављена као светица у очима чешког народа. Након Олгине смрти, други пут се оженио глумицом, данас познатом као Дагмар Хавлова.
Како је Хавел био страсни пушач, дијагнозиран му је рак плућа у децембру 1996. Но, успио га је победити.
Добио је многе награде, међу којима и ону Амнести Интернационала због његове борбе за људска права.


=== Смрт ===
Преминуо је 18. децембра 2011. у 10.15, у 76. г