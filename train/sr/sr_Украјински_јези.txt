Украјински језик (укр. украї́нська мо́ва) је словенски језик из групе источнословенских језика. У прошлости се још називао малоруски и рутенски. Украјински је после руског и пољског трећи највећи словенски језик. То је званични језик Украјине где га говори 35 милиона људи као матерњи. Говори се још у: Русији, Пољској, Белорусији, Румунији, Молдавији, Придњестровљу, Банату, Канади и САД.
Украјински језик се служи ћириличким писмом које се у појединим словима разликује од руске верзије.
Украјински језик се развио из прото-источнословенског језика који се говорио у Кијевској Русији (10—13. век). Овај језик је био забрањен у школама Руске Империје од 1804. до Октобарске револуције. Украјински је имао сталну довољну базу у западној Украјини где никада није био забрањен.


== Особине ==
Овај језик је једини источнословенски језик који је очувао вокатив.
У примерима је прво наведена руска верзија, затим украјинска (масна слова), па српска:
итавизам: самогласници e и o су у затвореним слоговима постали i
пример: Львов – Львів – Лавов, кошка – кішка – мачка
икавизам: стари глас јат је постао i
пример: месяц – місяць – месец, медь – мідь – бакар/мед
тврди сугласници испред e
пример: весна (изг: вјеснá) – весна – пролеће, перед (изг: пјеред) – перед – испред
фузија старословенских гласова i и ы у и
пример: пиво – пиво (изг: п[ɪ]во) – пиво
претварање г у глас х
пример: голова (изг: галавá) – голова (изг: холова) – глава, горло (изг: гóрло) – горло (изг: хорло) – грло
вокализација гласа л, који прелази у в
пример: пил – пив – пио је, брал – взяв – узео је, волк – вовк – вук.


== Речник ==
Украјински речник је у основи словенски и сличан је речнику белоруског, пољског и руског језика. У њему постоји мноштво дублета који потичу из руског и пољског.
У исто време у језику постоји мноштво реча, одличних како од руског и пољског, тако и од других словенских језика (често осим белоруског).


== Писмо ==

У поређењу са српском ћириличном азбуком у украјинској се не користе шест слова: ђ, ј, љ, њ, ћ, џ. У поређењу са руском — ч