Орион је био ловац из Хирија и најљепши живи човјек, син Посејдона и Еуријале.
Заљубио се у Меропу, кћерку Дионисовог сина Ојнопиона. Ојнопион му је обећао Меропу ако ослободи острво од звијери. Орион је то обавио, а Ојнојпион и даље није хтио да му да Меропу, под изговором да још има звијери по брдима. Орион се напио и силовао Меропу, након чега му је Ојнојпион извадио очи.
По пророчанству, човјек може да поврати свој очни вид ако окрене своје очи према Хелију у тренутку када се он диже из Океана. Орион је узео Кедалиона, ученика из Хефестове радионице, да му буде водич. Када је дошао до крајњег океана, Еоја се заљубила у њега, а њен брат Хелије му је повратио очни вид.
Пошао је на Делос да се свети Ојнојпиону, кога није нашао. У току своје потраге, срео је Артемиду, која је, као и он, вољела лов. Она га је наговорила да заборави на освету и да крене са њом у лов.
Аполон је знао да Орион није одбио Еоји љубав коју му је понудила на светом острву Делосу. Бојећи се да ће његова сестра Артемида навући на себе сумњу као Еоја, Аполон пође код Геје и испослова да чудовишна шкорпија почне да прогања Ориона. Орион је напао шкорпију стријелом и мачем, али шкорпија је била неосјетљива на сва оружја која доносе смрт. Орион је скочио у море и запливао у правцу Делоса, надајући се да ће га тамо Еоја заштитити. Аполон тада рече Артемиди: "Видиш ли онај црни предмет како поиграва на површини мора, далеко тамо, у близини Ортигије? То је глава неваљалца Кандаона, који је управо силовао Опиду, једну од твојих хиперборејских свјештеница. Чикам те да га у