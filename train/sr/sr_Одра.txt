Река Одра (чеш. Odra, пољ. Odra, нем. Oder, лат. Viadrus, Viadua) је река у Централној Европи. Извире у Моравској (Република Чешка) и тече кроз западну Пољску где сачињава 187 km границе између Пољске и Немачке (део тзв. линије Одра-Ниса). Река се улива у Шчећинску лагуну северно од Шчећина и онда путем три рукавца (Дзивна, Свина и Пене) истиче у Балтичко море.


== Географија ==
Река Одра је дуга 854 km: 112 у Чешкој, 742 у Пољској (укључујући 187 на граници са Немачком) и друга је по дужини у Пољској, после Висле. Слив јој има површину од 118.861 km², 106.056 у Пољској (89%), 7.217 у Чешкој (6%), и 5.587 у Немачкој (5%). Каналима је повезана са рекама Хафел, Шпреја и Висла. Протиче кроз Војводство шлеско, Војводство опољско, Војводство доњошлеско, Војводство лубушко и Војводство западно-поморско у Пољској и државе Бранденбург и Мекленбург-Западна Померанија у Немачкој.
Главни водоток се улива у Шћећинску лагуну. На северу лагуне су острва Уседом (западно) и Волин (источно).
Највеће леве притоке су Опава, Лужичка Ниса и Бобр, а десна Варта.
Највећи град на реци Одра је Вроцлав. Други важнији градови су Острава, Ополе, Глогов, Франкфурт на Одри, Шћећин, Свиноујшће.


== Историја ==
Реку Одру су стари Римљани називали Viadrus или Viadua, и то је била једна од комуникација на „путу ћилибара“ од Балтика према Риму. Током сре