Снага је у физици мјера извршеног рада у јединици времена. Може бити и количина енергије која је претворена из једног облика у други за вријеме једне секунде. Међународна (СИ) јединица за снагу је Ват (W), названа по проналазачу Џејмсу Вату. Застарјела јединица за снагу је коњска снага.
У физици се симбол P користи за означавање снаге. Математичка релација између снаге, рада (или енергије) и времена је исказана сљедећом формулом:

гдје је P снага, W је механички рад и t је вријеме.


== Механичка снага ==
У механици рад извршен на објекту је у вези са силама које на њега дјелују преко релације:

гдје је
F сила
Δd је вектор помјерања (пут) објекта.
Ово се често објашњава сљедећим ријечима: Рад је једнак производу силе која дјелује на објект и помјерању објекта (путу који је објект прешао). Помјерање у смјеру силе даје позитиван рад, а у супротном негативан рад.
Диференцирање по времену даје:
.
гдје је v(t) брзина објекта.
Просјечна снага је онда:
.
Код ротационих система, снага је везана с обртним моментом (τ) и угаоном брзином (ω):
.
Просјечна снага јест:
.
Код хидрауличких и пнеуматских система, снага је повезана с притиском p и протоком T:

гдје је
p притисак (у паскалима, or N/m2)
T проток (у m3/s)


== Електрична снага ==


=== Тренутна електрична снага ===

Тренутна електрична снага P дата некој компоненти је дата са:

гдје је
P(t) тренутна електрична снага, у ватима.
V(t) разлика потенцијала или напон, у волтима.
I(t) електрична струја крој компоненту, у амперима.
Ако је компонента отпорник онда је:

гдје је

R је електрични отпор у омима.
Ако је компонента кондензатор или завојница, тренутна снага је негативна када су струја и напон супротног знака.


=== Просјечна снага за синусоидалне напоне ===
Просјечна снага компоненте која се напаја из синусоидалног извора електричне енергије је производ ефективних вриједности напона и струје кроз компоненту, и фазног угла између напона и струје.

гдје је
P просјечна снага у ватима
I је ефективана вриједност синусоидалне струје, у амперима
V је ефективна вриједност синусоидалног напона, у волтима
 је фазни угао (помјерај) између таласа напона и струје
Амплитуде синусоидалних напона и струја се обично дају као ефективне вриједности. На примјер напон мреже од 220 волти значи да је ефективна вриједност напона 220 волти, а не вршна.
Овако прорачуната снага се зове реална снага, за разлику од привидне и реактивне (јалове) снаге. За отпорне потрошаче као што су гријачи рецимо, фазни угао је нула (косинус од нуле је 1), и ефективна и привидна снага су једнаке.


=== Просјечна електрична снага за наизмјеничну струју ===

Гдје су v(t) и i(t) тренутне вриједности напона и струје.
За чисто отпорне компоненте просјечна снага је једнака производу ефективне струје и напона. Код комплексних трошила, фактор корекције (косинус фазног угла) се мора узети у обзир.


=== Вршна снага и пулнсни таласни облици ===
Ако имамо поворку идентичних импулса тренутна снага је периодична функција времена. Однос трајања имп