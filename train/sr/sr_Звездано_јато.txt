Звездано јато је бројнији (барем пар десетина чланова) систем звезда у галаксији које су гравитациони везане. Битно за звездана јата јесте чињеница да су звезде у једном јату настале готово истовремено, што значи да имају исти хемијски састав.


== Подела ==
Постоје две врсте звезданих јата:
Збијена (глобуларна, кугласта, затворена) јата
Расејана (отворена) јата


== Збијена јата ==
За више информација погледајте чланак Збијено јато.

Збијена (или глобуларна, кугласта, затворена) звездана јата су велики системи звезда који садрже од неколико стотина па до више стотина хиљада чланова. То су веома стари системи које су настајали заједно са формирањем галаксија. Што значи да им старост иде и до 13 милијарди година, па се у њима налазе веома старе звезде. Налазе се у халоу галаксије и гравитационо су изузетно стабилна.


== Расејана јата ==
За више информација погледајте чланак Расејано јато.

Расејана или отворена јата су мања од глобуларних јата. Садрже до неколико стотина звезда. То су млади системи звезда са младим звездама, старости до неколико милиона година. Гравитационо су нестабилна и временом звезде полако напуштају систем, и због тога се 