Цхинвали (груз. ცხინვალი, осет. Цхинвал, Чъреба, рус. Цхинва́л) главни је град де факто независне републике Јужне Осетије која је прогласила независност од Грузије. Налази се на јужним падинама планине Кавказ на обали реке Велика Лиахви. Град је 1. јануара 2005. имао 33.724 становника.


== Име ==
Цхинвали је грузијска верзија имена овог града. Оно у преводу значи Земља грабова. Незванично осетско име је Чреба. Од 1934. до 1961. град се звао Стаљинири.


== Историја ==

Град је тешко настрадао у етничким сукобима 1990—1992. године. По успостављању примирја, западни део града је био под осетском контролом, а источни под грузијском. Од 1994. овде је била смештена заједничка контролна комисија мировних снага Русије, Осетије и Грузије под покровитељством ОЕБС.
Дана 8. августа 2008. војска Грузије је уз артиљеријски напад ушла у Цхинвали. Након тога, осетске и руске тенковске снаге су кренуле у акцију одбацивања грузијских снага на почетне положаје