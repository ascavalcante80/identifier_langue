Јелоустоун (енгл. Yellowstone) је национални парк Сједињених Америчких Држава који се простире на подручјима три западноамеричке савезне државе: Вајоминг, Монтана и Ајдахо.


== Опште ==
Јелоустоун парк је најстарији светски Национални парк утемељен 1. марта 1872. године. Распростире се на 8 987 километара квадратних великом подручју а највећим делом на северозападу савезне државе Вајоминг на тромеђи са савезним државама Монтана и Ајдахо. Парк је познат по својим гејзирима, топлим изворима, супер вулкану и осталим геотермалним карактеристикама. Најпознатији светски гејзир Стари Верни налази се управо у Јелоустоун парку.


== Назив ==
Назив парка потиче од имена реке Јелоустоун коју су француски трапери због жутих литица Јелоустоун Гранд Кањона (који није у никаквој вези са великим и познатијим Гранд Кањоном у Аризони) прозвали Roche Jaune, да би амерички трапери после тај назив превели на енглески Јелоустоун.


== Географски подаци ==

Географски положај: 44°40′0″N - 110°28′0″W
Око 96 посто површине парка Јелоустоун се налази у савезној држави Вајоминг, 3 посто у савезној држави Монтана а преосталих 1 посто у савезној држави Ајдахо. Парк је од севера према југу дугачак око 102 km, а од запада према истоку око 87 km ваздушне линије. Површином од 8 987 km² надмашује величину двеју савезних држава Роуд Ајланд и Делавер заједно.
Реке и језера покривају око 5 посто површине парка, а највећа водена површина је језеро Јелоустоун. Језеро Јелоустоун је 122 метра дубоко а његова обала је дугачка око 177 km.
Јелоустоун парк се налази на платоу који је на око 2 400 метара просјечне надморске висине. Највиша кота парка је врх Игл на 3 462 метра, а најнижа је Рис Крик на 1 610 метара надморске висине. Парк окружују бројне планине а најистакнутији врх је Моунт Вашбурн са својих 3 122 m висине.
У парку се налази једна од највећих светских окамењених шума, која је састављена од стабала која су се, након што су у давној прошлости била затрпана пепелом и земљом, из дрва претворила у минерализоване материјале.
Јелоустоун парк такође обилује воденим слаповима од 4,5 па до 94 m висине колико је висок највиши слап. У парку су смештена и два кањона Луисов Кањон кроз који протиче река Луис и Гранд Кањон кроз који протиче река Јелоустоун.


== Клима ==


== Историја ==
Историја људи који су били повезани са парком започиње прије око 11.000 година када Индијанци на подручју парка започињу са ловом и риболовом. Први белци на подручју парка су били чланови експедиције истраживача Луиса и Кларка а ту су стигли 1805. године.
Након тога дана многе су експедиције долазиле на подручје парка откривајући све његове лепоте.
Корнелијус Хедгес, писац и адвокат из Монтане, који је био члан експедиције Вошбурн, предложио је да се ово подручје стави под заштиту као први Национални парк уопште, што је и учињено, па је 1872. Јелоустоун проглашен Националним парком.


== Настанак ==

Цели Јелоустоун парк обилује термалним појавама. Уз гејзире ту су и базени врелог муља, млазови сумпорне паре која излази из природних димњака фумарола те врућа врела. Сва та активност потиче од великог мехура растаљене стене која се полагано помиче испод танке земљине коре и непрестано прети ерупцијом.
Пре отприлике 600.000 година низ снажних ерупција погодио је овај крај и подигао је око 2.590 km² горја Стењак те довео до таложења огромне количине пепела и распршивања танког слоја вулканске прашине преко већег дела Северне Америке. Кора која је изгубила потпору урушила се у празан простор створивши огромни кратер који прекрива површину од 3.100 km².
Касније ерупције мањег интензитета пепелом и лавом су готово посве испуниле кратер прекинувши ток реке Јелоустоун и створивши велико језеро. Ипак, захваљујући ледницима насталим током три велика ледена доба, а још више уз помоћ топле воде и паре која је смекшала и обојила у жуто камени руб кратера, ријека је полако издубила данашњи Гранд Кањон и спушта се од језера низ мноштво величанствених слапова.
Докази давних ерупција супер вулкана највидљивији су на гребену Спесмен Риџ на којем се налази окамењена шума дрвећа. И данас се могу препознати стабла платана, ораха, храста, дрена и манголије.


== Биљни и животињски свет ==


=== Биљни свет ===

Доминантне биљне врсте која расте у парку су бор, оморика, и јела.


=== Животињски свет ===
У парку се налазе многе животињске врсте: бизон, гризли, мрки медвед, вук, којот, јелен, лос, кратко и дугороги муфлон и пума (планински лав). Релативно велики број бизона задаје велику бригу ранчерима који се прибојавају да би бизони могли заразити домаћу стоку. Половина од укупног б