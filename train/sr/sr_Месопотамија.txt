Месопотамија (такође Међуречје; грчки: Μεσοποταμία, превод од староперсијског Miyanrudan „Земља између две реке“ или арамејског назива Beth-Nahrin „Кућа двеју река“) је подручје југозападне Азије. Научно речено, Месопотамија обухвата алувијалну раван између река Тигра и Еуфрата, у Ираку и Сирији. Међутим, сматра се да израз такође потпуно обухвата речне равнице, као и околна низинска подручја чије границе чине Арапску пустињу на западу и југу, Персијски залив према југу, те планине Загрос и Кавказ према северу. Месопотамија је једна од најважнијих подручја у историји човечанства. Многе старе цивилизације су се ту развиле, као нпр. Сумер, Вавилон, Асирија, Акад, итд. Неки од најранијих примера писања у свету су пронађени у овој регији, а ту су настали и први градови. Због свега овога, Месопотамија је позната као „колевка цивилизације“.


== Историја ==
Античка Месопотамија обухвата период од касног 4. миленијума п. н. е. до успона Ахеменида у 6. веку п. н. е. Тај дуги период се може поделити на следећи начин:
Касни Неолитик:
„Културе“ Хашуна, Самара и Халаф

Енеолитик:
Убаидски период (око 5900. п. н. е. — 4000. п. н. е.)
Период Урука (око 4000. п. н. е. — 3100. п. н. е.)

Рано бронзано доба
Период Џемдет Наср (око 3100. п. н. е. — 2900. п. н. е.)
Први династички градови-државе (око 2900. п. н. е. — 2350. п. н. е.)
Акадско царство (око 2350. п. н. е. — 2193. п. н. е.).
Трећа династија Ура („Сумерска ренесанса“ или „Нео-сумерски период“; око 2119. п. н. е. — 2204. п. н. е.)

Средње бронзано доба
Рано Асирска краљевина (20. век п. н. е. — 18. век п. н. е.)
Прва вавилонска династија (18. век п. н. е. — 17. век п. н. е.)

Касно бронзано доба
Каситска династија, Средњи асирски период (16. век п. н. е. - 12. век п. н. е.)

Гвоздено доба
Сиро-хетитске или Нео-хетитске регионалне државе (11. век п. н. е. — 7. век п. н. е.)
Новоасирско краљевство (10. век п. н. е. — 7. век п. н. е.)
Халдејско краљевство (7. век п. н. е. — 6. век п. н. е.)
Ахеменидско краљевство (6. век п. н. е. — 4. век п. н. е.)


=== Вријеме Сумера ===
За више информација погледајте чланак Акадско краљевство.
За више информација погледајте чланак Сумерско-акадско царство.

Историја Месопотамије је почела у Сумеру. У 3. миленијуму прије нове ере два народа (Сумерци и Акађани) су се населила у Месопотамију. Сумерци су живели на југу крај Персијског залива. Говорили су језиком који није сличан ни једном данашњем језику. Они су открили писмо око 3200. п. н. е. Земља им је била подјељена на градове-државе којима је владао један краљ. Око 2300. п. н. е. њихови сусједи Акађани су се населили сјеврено од њих, заузели Сумер и створили пространо царство. (Акадско царство)


=== Вријеме Вавилона ===
За више информација погледајте чланак Старо вавилонско царство.
Током 2. миленијума старе ере, Аморити, а затим и Арамејци настањују се у Месопотамији која се поново подијелила на више краљевстава. Међутим, у 18. вијеку п. н. е. Хамурабије, краљ Вавилона је основао јединствену и стабилну државу која се пружала од Персијског залива до града Мари. Град Вавилон је постао веома значајан културни и вјерски центар Месопотамије.


=== Вријеме Асираца ===

Почетком 1. миленијума прије нове ере, Асирци, који су били настањени на сјеверу Месопотамије шире свој утицај према југу. Тада је настало велико Асирско краљевство.


=== Опадање ===
539. п. н. е. Персијанци су продрли у Месопотамију. Месопотамијска цивилизација је постепено пала у заборав.


== Положај ==
Месопотамија је велика равница између ријека Тигра и Еуфрата. Налази се на простору данашњег Ирака и малим дијелом Сирије. Јужно од ње је пустиња, а сјеврено и источно су планине. На југу Месопотамије је Персијски залив.


== Ријеке ==
Еуфрат (дуг 2780 километара) и Тигар (дуг 1950 километара) су нејвеће ријеке Месопотамије. Извиру у планинским предјелима Јерменије, а уливају се у Персијски залив. На свом путу напајају водом двије велике долине, богатог глинастог тла. Земљорадници на њима гаје жито, јечам козе и овце. Ван ове плодне земље налази се степа и пустиња у којој су живјели номадски сточари. Месопотамци су ријеке Тигар и Еуфрат сматрали божанствима. У Тигар и Еуфрат се се улијевале мале рјечице.


== Култура ==


=== Митологија ===

Месопотамци верују у невидљиви натприродни свет који управља њиховим животом. То „Горе" настањују стотине богова који подсећају на људе "Доле“: попут њих они имају врлине и мане. Међутим, поседују изузетну снагу, велику лепоту и бесмртност.
Месопотамци су ријеке Тигар и Еуфрат сматрали божанствима. Понекад су се њима обраћали ради доношења пресуда. Оптужени се морао заронити у божанску ријеку; ако потоне, значи да је крив, а ако исплива, проглашава се невиним.
Мардук је месопотамско врховно божанство. Крајем 2. миленијума прије нове ере, он је постао бог свих Месопотамаца. Сваки вавилонски краљ је на почетку своје владавине одлазио у храм и стављао руку на кипа Мардука. То је био начин да прими своју моћ од бога.
Вавилонски богови нису били једнаки. Енлил, врховни бог је управљао свима. Његов брат, Енки-Еа је господар вода. Он је створио људе и њихов је пријатељ. Енлилова жена, Инана-Иштар је богиња љубави и рата. Мноштво нижих боанстава преносе Енлилова наређења „доњем“ свијету. Тако је постојао бог за сваку ствар, сваки занат и сваку ситуацију.
Све што се деси на земљи, било добро или лоше, последица је божије воље. Људи проучавају знаке које им богови шаљу (на пример снажни пљусак ван кишне сезоне) да би сазнали шта ће им се догодити. Посвећују им такође храмове, кипове, накит, храну, жртве, молитве и песме и организују прославе у њихову част да би стекли њихову милост или умирили њихов гнев.


==== Еп о Гилгамешу ====

Еп о Гилгамешу је дуга песма написана на акађанском језику. Опева подвиге овог полулегендарног краља и Говори о храбрости, пријатељству и потрази за вечитим животом.
Енкиду, божанска творевина
Богови желе да очитају лекцију овом гордом човеку! Стварају му супарника, Енкидуа. Када је Гилгамеш сазнао за њега он одлучује да му се супротстави. Сукоб остаје без победника и супарници постају нераздвојни пријатељи. Из пркоса заједно улазе у забрањену „Кедрову шуму". Тиме разљућују дива Хумбабу, чувара ове шуме, и убијају га. Враћају се у Урук поносни на своје подвиге.
Казна
Гилгамеш одбија удварање Иштар, богиње љубави. Овога пута богови одлучују да га казне. Убијају Енкидуа. Гилгамеш