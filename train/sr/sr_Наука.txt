Наука (лат: scientia - знање; грчки: "episteme"; француски и енглески: "science"; italijanski: "scienza"; немачки: "Wissenschaft") је скуп свих методички сакупљених и систематски сређених знања, како општих тако и оних у неком специфичном подручју или аспекту стварности. Наука је јединство открића и доказа, метода и система, истраживања и излагања. Наука је објективно, логички аргументовано и систематизовано знање о законитостима, чињеницама, узроцима и појавама у стварности, стечено и проверено егзактним посматрањем, поновљивим експериментом и ваљаним размишљањем.


== Етимологија ==
Реч наука, изворно ширег значења у српском језику, прасловенска је реч. Конкретно дефинисање значења речи, је последица њене примене на ову област људског сазнања.


== Шта је наука? ==
Наука је систематски подухват прикупљања знања о свету и организовања и сажимања тог знања у законе и теорије који могу бити проверавани.”


== Циљ науке ==
“Врхунски домет целокупне науке је да што више емпиријских чињеница обухвати логичким расуђивањем из што мањег броја хипотеза и аксиома.“
Алберт Ајнштајн


== Када је нешто наука? ==
Да би нешто било наука мора да одговори потрвдно на следеће:
Да ли је могуће смислити експерименталну проверу?
Да ли то чини свет предвидљивијим?


== Успех и углед науке ==
Да би обезбедили успех и сачували углед научници морају:
Да изложе идеје и резултате тако да други могу независно да их понове и провере.
Да напусте или да измене већ прихваћене чињенице или теорије, у светлу нових, комплетнијих или поузданијих експерименталних доказа.


== Научна метода ==
За више информација погледајте чланак Научни метод.

Свака наука има својих специфичности али општа научна метода може се свести на низ следећих корака:
Дефиниција проблема
Прикупљање података
Формулисање хипотезе
Посматрање/експеримент
Тестирање хипотезе
Дефинисање научног доприно