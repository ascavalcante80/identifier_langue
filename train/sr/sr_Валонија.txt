Валонија (вал. Waloneye, франц. Wallonie, нем. Wallonien, хол. Wallonië) или званично Регион Валонија (франц. Région wallonne, нем. Wallonische Region, хол. Waals Gewest), један је од три региона Белгије, поред Фландрије и Брисела. Становништво говори француски језик, док на крајњем истоку региона живе говорници немачког. Главни град је Намир, док је културно и привредно средиште Лијеж.
Географски, Валонија обухвата јужни део Белгије. Пре оснивања Белгије 1830, Валонија није постојала као ентитет.
У региону се, поред доминантног француског и немачког језика (оба имају званичан статус), користи валонски и пикардијски језик из групе романских језика. Ови језици имају статус регионалних језика.


== Административна подела ==
Валонија обухвата 5 провинција:
Валонија има парламент који се бира на директним изборима (Parlement wallon) са 75 посланика. Парламенту је за свој рад одговорна регионална влада. Култура, образовање и језик су питања за која су у Белгији одговорне језичке заједнице, а не регионалне владе. Највећи део Валоније припада франкофонској заједници, а мали део на истоку припада германофонској заједници.
Поред провицијских главних градова, остали важнији градови Валоније су: Шарлроа, Турне, Бастоњ, Динан и Малмеди.


== Привреда ==
Раније се привреда Валоније заснив