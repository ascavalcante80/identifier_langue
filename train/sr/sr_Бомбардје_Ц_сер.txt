Ц серија је породица ускотрупних двомоторних путничких авиона, канадског произвођача Бомбардје, који би требало да конкуришу дуополу Боингa и Ербаса, у сегменту најмањих Б737 и А320. Авион је израђен са превасходном употребом композиционих материјала и најновијим доступним авиотехнологијама. Заједно са пројектом авиона, развијају се и млазни мотори нове генерације, са уграђеним редуктором на првој елиси компресора.


== Историја и развој ==
Развој Бомбардје серија Ц, званично је почела 2004. године, а његов дизајн је сличан Боеинг 787 „Дреамлинер". Изградња овог авиона је у великој мери од ултра-лаких композиционих материјала, због чега Бомбардје Серија Ц има мању потрошњу горива. Иако је регионални авион у кратком и средњем опсегу долета, компанија Бомбардје верује да је конструисана серија авиона која ће једног дана конкурисати дуополу Боинг 737 - Ербас А320.
Након званичног покретања развоја пројекта "ЦСериес" компаније у Канади су се суочиле са тешкоћама економске природе авиоиндустрије, па чак је у децембру 2006. године суспендован развој пројекта због недостатка финансирања. Међутим, годину дана касније се наставило са развојем ЦСерије, а истовремено Прет & Витни ПВ1000Г мотори, са ознаком 1500Г, су укључени у програм. Двојица представљених модела, Ц-серија Ц110 и Ц130 (оригинална радна ознака Ц100 и Ц300) су први авиони из фабрике Бомбардје са млазним моторима монтираним испод крила.


== Поруџбине ==