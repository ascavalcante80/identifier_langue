Апостоли или дванаест апостола (грч. απόστολος — посланик, благовесник) су били ученици и следбеници Исуса Христа.


== Број ==
Број апостола упућује на број племена Израиљевих. Њихова имена су: Симон Петар, Андреј, Јаков Зеведејев, Јован, Филип, Вартоломеј, Тома, Матеј, Јаков Алфејев и Левеј прозвани Тадеј, Апостол Симон Кананит и Јуда Искариотски. Јуда је изгубио апостолство због издаје, а на његово место је изабран коцком (жребом) Матија. Броју од 12 апостола прибројан је и Свети Павле који је изабран на посебан начин.
После Васкрсења, број апостола се повећао, јер је Исус Христос још за време овоземаљског живота изабрао 70 (односно 72) „малих“ апостола — Седамдесеторицу.


== Значење ријечи ==

Апостол у обичном говору је гласоноша, средство или посредник преко кога се изражава воља онога ко шаље поруку. Он је посланик или гласоноша Откровења. Према јеванђељима (јеванђеље значи објаву добре вести), Исус Христос је овластио дванаест ученика (апостола) да делују у његово име. 
Апостолство је једно од основних својстава хришћанске цркве на чијим темељима је и изграђена. Изворно, Апостолство представља дванест Христових апостола чија је мисија била да проповедају Царство Божје и исцељу