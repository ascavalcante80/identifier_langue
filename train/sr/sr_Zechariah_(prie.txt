Свети пророк Захарије је био отац Светог Јована Крститеља, син Варахијин, из племена Аронова, а Праведна Јелисавета кћи Совије, сестре Свете Ане, мајке Пресвете Богородице.
У време Ирода децеубице, првосвештеник Захарије служаше у јерусалимском храму. У олтару му се јави архангел Гаврило и објави му да ће Јелисавета родити сина. Захарије посумња у речи благовесника, јер и он и његова жена били су стари, и занеме. Проговорио је тек када је, на дан обрезања детета, на дашчици написао: „Јован му је име“ (Лк. 1, 63). Касније, када Ирод поче да убија децу у Витлејему и околини, да би убио Богомладенца, посла људе да убију и Захаријевог сина Јована. Јелисавета са дететом побеже, па војници уби