Валонски језик (вал. Walon) је романски језик, који је био доминантан језик белгијског региона Валоније (око 70%) и пограничног подручја Француске до средине 20. века.
Језик се појавио у 13. веку, а његова књижевност у 16. Почев од француске окупације Валоније 1795, француски језик је промовисан у школству и државној управи и данас доминира у употреби. Од 1990. валонски језик има званични статус „регионалног изворног језика“ (langue régionale endogène) у Франкофонској заједници у Белгији. Тада је стандардизована и његова ортографија. Данас валонски познају углавном старије генерације, док је ретко његово познавање међу младима (10% у генерацијама до 30 година).
И валонски и француски језик се убрајају у језике оил (langue d'oïl). По неки лингвистима, валонски је један од северних дијалеката француског. У валонском се разликују 4 дијалекта. Валонски језик се више разликује од стандардног француског језика него белгијски француски језик, који је само регионална варијанта са мало разлика.
Валонски језик је карактеристичан