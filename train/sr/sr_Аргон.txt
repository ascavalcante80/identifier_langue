Аргон (Ar, лат. argon) је племенити гас (не ступа скоро ни у какве хемијске раекције). Године 2000 је добијено прво једињење аргона, HArF Стабилни изотопи су му: 36Ar, 38Ar и 40Ar.
Аргон који се јавља на Земљи има већу атомску масу од калијума који се јавља после њега. То је проузроковано тим да непостојан изотоп калијума 40K прелази у аргон (скоро сав аргон на земљи је постао на тај начин), док је доминантан изотоп калијума 39K стабилан.


== Заступљеност ==
Пошто од настанка Земље на њој постоји доста калијума, а веома мало племенитих гасова, аргон који настаје из калијума својом количином неколико пута превазилази остале племените гасове. Заступљен је у атмосфери у количини од 0,934%.


== Особине ==
Под нормалним условима је у гасовитом агрегатном стању. Инертан је и не реагује ни под којим стандардним технолошким условима. На -186°C и 1,013 бар је у течном стању.


== Примена ==
У хемијским реакцијама за добијање нереактивне атмосфере (ако је и атмосфера азота сувише реактивна.
У техници заваривања, чист или у гасним смесама са CO, CO2, H2 и N2 ;
У металургији за термичку обраду и производњу високолегираних челика, за заштиту одливака, за десулфуризацију ...
У електроници за производњу полупроводника, у производњи расветних средстава инструменталној аналитици, нуклеарној техници ...


== Начин производње и испоруке ==
Добија се ректификацијом течног ваздуха (кисеоничне фракције) на температури испод -185°C
У челичним судовима - боцама, под притиском од 150 бара. Боце су појединачне или у батеријама - палетама са заједничким вентилом за пуњење и пражњење, у батеријама судова - боца трајно уграђеним на транспортно возило или у течном агрегатном стању специјалним тра