Ogisten Žan Frenel (Brolji, 10. maj 1788 – Vil d Avr , 14. juna 1827) je bio francuski fizičar i inženjer. Poznat je po svojim teoretskim i eksperimentalnim istraživanjima o prirodi svetlosti, na temelju kojih je prvi prikazao u matematičkom obliku talsnu teoriju svetlosti. Konstruisao je uređaje za eksperimentisanje koji ukazuju na talasni karakter svetlosti. Njegovi radovi iz područja optike proučavaju difrakciju, interferenciju, polarizaciju i aberaciju svetlosti. Proučavao je svetlost kao teoretski tako i eksperimentalno.
Frenel je najpoznatiji po Frenelovim sočivima koja su prvo primenjena prvo na svetionicima u doba kada je on bio poverenik za francuske svetionike. Frenelova sočiva i danas imaju široku primenu. Poznat je i po Frenelovim integralima.


== Biografija ==

Bio je sin arhitekte, rođen u Broljiu. U početku je sporo napredovao u školi i sa osam godina još uvek nije znao da čita. Sa trinaest je upisao Ekol Sentral u Kanu, a sa šesnaest i po u Ekol Politehnik gde je primljen sa najvišim ocenama. Odatle je otišao u Ekol Nasional d Pon e Šozes. Radio je kao inženjer u departmanima Vandeja, Drom i Il i Vilen. Podržavao je Burbone i zbog toga je 1814. izgubio posao kada se Napoleon vratio na vlast.
Kada je 1815. ponovo restaurirana monarhija, dobio je poziciju inženjera u Parizu, gde je proveo većinu svoga daljeg života. Svetlošću je počeo da se intenzivnije bavi 1814. kada je pripremio dokument o aberaciji svetlosti iako taj dokument nikad nije štampan. 1818. je napisao rad o difrakciji svetlosti za koji je dobio nagradu Francuske akademije nauka. Prvi je konstruisao posebnu vrstu sočiva koja se danas zovu Frenelova sočiva kao zamena za ogledala u svetionicima. 1819. je postavljen za poverenika za svetionike. Tajnim glasanjem je izabran za akademika, a 1825. je postao član i Kaljevskog društva u Londonu. 1827. ovo društvo ga je odlikovalo Rumforovom medaljom.
Umro je od tuberkuloze, 1827, u Vil d’Oriju pored Pariza.
Za života je dobio skromno priznanje za svoje radove u Opt