Задужбина Викимедије (енгл. Wikimedia Foundation Inc.) јесте невладина и непрофитна организација, старалац пројеката сарадње на различитим језицима, међу којима су Википедија, Викиречник, Викицитат, Викикњиге (укључујући и пројекат Викијуниор), Викиверзитет, Викизворник, Викимедијина Остава, Викиврсте, Викивести и Мета-вики. Њено седиште је било у Сент Питерсбургу у Флориди, а од 2007. у Сан Франциску.
Њено постојање је званично објавио суоснивач Википедије, Џими Вејлс 20. јуна 2003. године, који је до тада одржавао Википедију из своје компаније Бомис. У писму Службе интерних прихода САД (енгл. Internal Revenue Service) од априла 2005. одобрена је као образовна задужбина у категорији „Одрасли, перманентно образовање“ (енгл. 