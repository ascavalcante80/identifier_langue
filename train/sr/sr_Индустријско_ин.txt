Индустријско инжењерство је грана инжењерства која се бави развојем, унапређивањем, применом и евалуацијом система који повезују људе, знање, опрему, енергију, материријале и процесе. Заснива се на принципима и методама детаљне инжењерске анализе, као и математике, физике и друштвених наука. Уз то, коришћењем инжењерског дизајна и пројектовања, служи да предвиди и процени резултате комплексних производних система. Индустријско инжењерство има циљ да елиминише трошкове времена, новца, материјала, енергије и других битних ресурса.
Док већина инжењерских дисциплина примењује знање и вештине у појединачним областима, индустријско инжењерство је применљиво у свакој индустрији. Примери коришћења индустријског инжењерства су очигледни у скраћењу трајања про