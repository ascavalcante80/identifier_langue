Вијентијан (лао језик ວຽງຈັນ Виангчан) је главни град Лаоса, налази се на обали реке Меконг која представља у том делу границу између Тајланда и Лаоса. Број становника према проценама из 2005. године је око 200 хиљада док се број становника који живи у градском подручју процењује на око 730 хиљада.


== Историја ==
Велики лаошки мит Фра Лак Фра Лам пева о принцу Татаради који је основао град када је напустио легендарно лаошко краљевство Муонг Интапата Маха Након на чије је чело дошао његов млађи брат. Татарада је првенствено основао град на десној обали реке Меконг (данашњи град Удон Тани у Тајланду). Једног дана митско биће - седмоглава Нага је рекла Татаради да започне изградњу новог града на левој обали реке Меконг, на месту данашњег Вијентијана.
Насупрот миту Фра Лак Фра Лам, већина историчара верује да је Вијентијан био рано кмерско насеље које је настало око хиндуистичког храма на чијем се месту данас налази национални симбол Лоса, ступа Па Тат Луанг.
У једанаестом и дванаестом веку, у периоду када се лаошко и тајландско становништво доселило у југоисточну Азију из јужне Кине, мали број преосталих Кмера је био исељен, погубљен или асимилован у лаошку цивилизацију.
Године 1354. када је Фа Нгум основао краљевство Лан Санг, Вијентијан је постао важан административни центар, али не и престоница. Краљ Сетатират га је званично установио као престоницу Лан Санг краљевства 1560. године. Када се краљевство Лан Санг распало 1707. године, Вијентијан је постао независно краљевство кога је 1779. године освојио сијамски генарал Праја и потчинио га Сијаму (данашњем Тајланду).
Када је краљ Анувонг подигао устанак 1827. године, тај устанак је угушила сијамска војска. Коначно, град је прешао у француске руке 1893. године и постао седиште француског протектората Лаос 1899. године.


== Географија ==


== Административно уређење ==
Вијентијан је седиште покрајине - градског подручја Вијентијана (кампенг након Вијентијан) која се састоји од девет дистрикта: Чантабули, Сикотабонг, Хајсета, Сисатанак, Нахајтонг, Хајтани, Хадксаифонг, Сангтонг и Паркнгум). Такође постоји и покрајина Вијентијан која је одвојена од градског подручја 1983. године, налази се 70 km северно од самог града Вијентијана и састоји се од десет дистрикта.


== Саобраћај ==
Мост пријатељства између Лаоса и Тајланда преко реке Меконг изграђен је 1994. године, 15 km низводно од Вијентијана, наспрам града Нонгкаја на тајландској страни реке Меконг. То је први мост изграђен преко реке Меконг на целом њеном току и изузетно је значајан као копнена веза између Лаоса и Тајланда. Средином моста је предвиђена изградња же