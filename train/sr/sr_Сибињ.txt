Сибињ, или Сибију (рум. Sibiu, мађ. Nagyszeben, нем. Hermannstadt) је град у Румунији и главни град истоименог округа Сибињ у Трансилванији. Сибињ има површину од 121 km² и око 155.000 становника.
Сибињ је једно од културних средишта Румуније, где су се вековима мешали утицаји Немаца (Саса), Румуна и Мађара. Због своје вредне културне заоставштине град је био Европска престоница културе 2007. године.


== ГеографијаУреди ==
Сибињ је смештен у средишњој Румунији и удаљен је од главног града државе, Букурешта, 265 километара северозападно. Град припада историјској покрајини Трансилванији.
Рељеф: Сибињ се налази у области јужне Трансилваније. Град је положен у бреговитом подручју, познатом као Трнавски плато, на приближно 430 метара надморске висине. Изнад града се непосредно јужно издижу јужни Карпати (тачни је Фагарашко горје). Зимско туристичко одредиште Палтиниш на Карпатима потпада под град.
Клима: У Сибињу влада континентална клима.
Воде: Град Сибињ се налази на малој реци Цибин, притоци велике румунске реке Олт.


== ИсторијаУреди ==

Иако је подручје Сибиња историјско значајно од средњег века, оно је било насељено још у време праисторије, а у доба Старог Рима било је укључено у његову провинцију Дакију.
Током већег дела историје насеље је било везано за немачку (саску) заједницу. Први Немачки досељеници из Саксоније су овде стигли 1143. Насеље из 1191. се помиње под именом praepositum Cibiniensem када је папа Целестин III потврдио постојање слободног представништва Немаца у Трансилванији. Помиње се под именом Hermannsdorf још 1321., док у документу из 1366. први пут као Херманштат. Крајем 15. века образује се Universitas Saxorum, као главно управно тело свих Саса. Монголи су уништили град 1241. За одбрану од Турака изграђени су троструки бедеми, десетине кула и више великих капија. Турци никада нису успели да заузму Сибињ. Крајем 16. века румунски кнез Михајло Храбри заузима град и тиме постиже прво уједињење Трансилваније са Влашком и Молдавијом 1600.  После победе над отоманским царством у 17. веку, Сибињ постаје главни град кнежевине Трансилваније.  Само је мађарски трансилвански војвода Габријел Батори успео да 1610. заузме и опљачка Сибињ.
Херманштат је био политички центар Трансилваније све до краја 19. века. У њему се састајао Унивезитас Саксонум (Universitas Saxonum), нека врста скупштине дате покрајине. Крајем века се средиште помера у данашњи Клуж, који је као претежно мађарски град имао већи значај за тадашњу Угарску.
1918. године град постаје део савремене Румуније. Румунско становништво, одувек присутно у граду (Сибињска епископија), а веома бројно у околини, добија на значају. После Другог светског рата почиње масовно исељавање Немаца у матицу из економских разлога. Данас су Немци малобројни, али веома утицајни у граду, па је Сибињ стога један од најразвијенијих градова у Румунији.


== СтановништвоУреди ==

Сибињ је све до 20. века био претежно немачко (саско) насеље. Тако је град 1910. имао 26.000 становника од којих 15.000 Саса, док је 1925. године бројио 44.000 становника од којих 23.000 Саксонаца.
Данас у граду живи преко 150 хиљада становника, од чега 95% Румуна, 2% Мађара, 1,6% Немаца и 1,4% осталих. Последњих година број становника расте, после 2 деценија пада услед суноврата привреде.
Становништво је махом православне вероисповести.


== КултураУреди ==

Сибињ данас представља културни центар немачке националне мањине. Град је проглашен европским центром културе 2007. године. под управом Клаус Вернер Иоханиса који је и председник демократског форума немачке мањине у Румунији.
У Сибињу се налази прва болница у Румунији (1292), прва апотека (1494) и најстарији музеј (Брукентхал музеј), отворен 1817.


== ЗнаменитостиУреди ==
Град је с