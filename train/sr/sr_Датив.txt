Датив је трећи од седам падежа српског језика и један од падежа многих словенских, а и неких других индоевропских језика. То је падеж намене и циља, а одговара на питања Коме? или Чему? Зависно о глаголу, придеву, именици, прилогу, узвику и предлогу.


== Употреба датива ==
Датив као неправи / индиректни објекат или онај који прима неку радњу се врло често употребљава у српском језику, као нпр.:
Дао сам ти писмо. или Учини ми услугу.
Готово да се сваки присвојни придев или замјеница (атрибут) могу заменити у српском језику, као нпр.:
Отац му је на путу. (Његов отац је на путу.)
Осим тога датив се као падеж користи и у неким прилошким конструкцијама:
Драго ми Вас је упознати. или Тешко јој је признати.
У дативу се означава особа која нешто прима или доживљава одређено осећање:
Она ми је драга. или То јој је било тешко.
Датив се употребљава након одређених предлога: к/ка, према, насупрот.
Датив личних заменица (ми, ти, нам, вам) понекад је само формални даљи објекат, а права му је сврха истицање блискости са оним коме се говори. Такав датив се зове етички датив.
Глаголи који захтевају датив:
чинити се / учинити се
гадити се / згадити се или смучити се
недостајати или још у неким деловима фалити / зафалити
помагати / помоћи
пријати / годити или угодити
сметати / ометати или засметати
свиђати се / свидети се или допадати се / допасти се
веровати / поверовати
завидети / позавидети
честитати
придруживати се / придружити се
радовати се / обрадовати се
обећавати / обећати
по