Зулу је афричка етничка група од око 10 659 309 људи који већином живе у Ква Зулу провинцији у Јужној Африци. Они су најбројнија етничка група у тој земљи. Њихов језик потиче од Банту језика. Под краљем Шаком су, у раном 19. вијеку, су од малог клана од 1500 људи освајањем и асимилацијом постали велика нација која заузима подручје између ријеке Тугела и ријеке Понгола. Они су највећим дијелом одговорни за Мфекане - катастрофалну присилну миграцију многих кланова који су насељавали околину Зулу земље. Познати су по својим сукобима са Африканерима и армијом Велике Британије у деветнаестом вијеку (Англо-Зулу рат из 1879. године у коме су Зулуи поразили британску армију у Исандлвана, 22. јануар.)
У данашње вријеме Зулуи су подијељени у урбане и руралне скупине.
Рурални Зулуи живе у селима, често без струје и текуће воде, у кућама направљеним од земљаних набоја или модернијих јефтиних материјала. Зулу аристократија још увијек има велику улогу у Зулу народу. Неки Зулуи живе продајући корпе и ђинђуве туристима и градским препродавцима. Неки се баве земљорадњом, а неки раде у оближњим градовима.
Сиромашнији урбани Зулуи живе у градовима који су настали као резултат апартхејда. Ипак, бројни Зулуи су данас припадници ср