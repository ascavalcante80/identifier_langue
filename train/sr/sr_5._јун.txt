5. јун (5.6.) је 156. дан године по грегоријанском календару (157. у преступној години). До краја године има још 209 дана.


== Догађаји ==
1478. — Пад утврђења Кроја, седиште Скендербега, под власт Османског царства.
1662. — Луј XIV је узео Сунце за свој симбол.
1806. — Наполеон прогласио Холандију краљевином и за краља поставио свог брата Луја Бонапарту.
1827. — Турске трупе заузеле Акропољ и ушле у Атину, након што су сломиле устанак за ослобођење Грчке.
1837. — Српски кнез Милош Обреновић поставио прве економе (агрономи), чији је задатак био да саветују сељаке и настоје да сваки од њих засеје одређену количину пшенице, овса, јечма, кукуруза, кромпира...
1873. — Под притиском Британије, султан Занзибара Саид бин Баргаш затворио занзибарско тржиште робова.
1900. — Британске трупе у Бурском рату заузеле Преторију.
1915. — Жене у Данској добиле право гласа.
1916. — Британски фелдмаршал ирског порекла, лорд Херберт Киченер, освајач Судана и министар рата у Првом светском рату, потонуо са оклопном крстарицом „Хемпшир“, која је, пловећи у Русију, наишла на мину.
1941. — Експлодирало спремиште муниције немачке војске у смедеревској тврђави у Другом светском рату. Погинуло више хиљада људи, а срушено и оштећено више стотина кућа. Узрок експлозије остао је непознат.
1945. — Представници Совјетског Савеза, САД, Уједињеног Краљевства и Француске потписали су у Берлину Декларацију о преузимању врховне команде над пораженом Немачком у Другом светском рату и њеној подели на четири окупационе зоне.
1947. — Државни секретар САД Џорџ Маршал изнео план о финансијској помоћи Европи разореној у Другом светском рату. „Маршалов план“, којим су САД у периоду од 1948. до 1952. доделиле помоћ од 15 милијарди долара европским земљама, усвојен је исте године на Економској конференцији у Паризу.
1967. — Почео је рат између Израела и арапских земаља. Египта, Сирије и Јордана. Израелске снаге су у наредних шест дана избиле на Суецки канал, заузеле Синајско полуострво, појас Газе, део Јордана и Голанску висораван у Сирији.
1968. — Палестинац Сирхан Сирхан у атентату у Лос Анђелесу смртно ранио америчког сенатора Роберта Кенедија, млађег брата председника Џона Кенедија, који је такође убијен у атентату, 1963. у Даласу. Роберт Кенеди је наредног дана подлегао ранама.
1972. — У Стокхолму почела прва конференција УН посвећена проблемима заштите и унапређења човекове околине.
1975. — Суецки канал, који је био затворен од израелско-арапског рата 1967, поново отворен за међународни саобраћај.
1992. — Југословенска народна армија напустила касарну „Маршал Тито“ у Сарајеву, чиме је завршено повлачење ЈНА из Босне и Херцеговине.
2000. —
Последњег дана посете Русији председник САД Бил Клинтон говорио у Државној думи, као први амерички председник који се обратио руском парламенту.
Апелациони суд у Сантјагу укинуо посланички имунитет бившем чилеанском диктатору Аугусту Пиночеу, отварајући тиме пут за судски процес због злочина почињених у Чилеу током његовог режима. Суд је наредне године суспендовао процес прогласивши Пиночеа ментално неспособним.

2001. —
Лабуристичка странка убедљиво победила на изборима у Великој Британији, а Тони Блер постао први премијер лабуриста са два узастопна мандата.
Уједињене нације обележиле 20-тогодишњицу појаве АИДС-а. Процењује се да је 58 милиона људи заражено ХИВ вирусом и да је више од 22 милиона умрло у последње две деценије.

2003. — САД и Јужна Кореја постигле договор о измештању америчких трупа из демилитаризоване зоне која је раздвајала Јужну и Северну Кореју. Америчке трупе су измештене у базе јужно од те зоне.
2006. — Црна Гора је прогласила независност на основу резултата референдума, а Република Србија делује као независна и суверена држава.


== Рођења ==
1723. — Адам Смит, шкотски економиста и морални филозоф. (†1790.)
1757. — Жорж Кабанис, француски филозоф. (†1808.)
1760. — Јохан Гадолин, фински хемичар, физичар и минералог. (†1852.)
1819. — Џон Кауч Адамс, енглески астроном и математичар. (†1892.)
1878. — Франсиско Панчо Виља, мексички револуционар. (†1923.)
1883. — Џон Мејнард Кејнс, енглески економиста. (†1946.)
1898. — Салваторе Ферагамо, италијански стилиста, произвођач ципела и оснивач модне куће ”Ферагамо”. (†1960.)
1898. — Федерико Гарсија Лорка, шпански песник и драмски писац. (†1936.)
1899. — Јорјо Тадић, хрватски и српски историчар, академик САНУ. (†1969.)
1908. — Бранислав Хрњичек ”Хрња”, југословенски фудбалер и фудбалски тренер. (†1964.)
1915. — Војин Бакић је био српски сликар и вајар. (†1992.)
1927. — Душан Јакшић, српски глумац и певач. (†2009.)
1928. — Тони Ричардсон, енглески позоришни и филмски редитељ. (†1991.)
1933. — Велимир Бата Живојиновић, српски глумац.
1946. — Бранко Балетић, филмски и телевизијски редитељ, директор Црногорске кинотеке.
1946. — Стефанија Сандрели, италијанска глумица.
1952. — Нико Макбрејн, бубњар хеви метал групе Ајрон мејден.
1953. — Кетлин Кенеди, амерички филмски продуцент.
1954. — Алберто Малезани, италијански фудбалски тренер.
1955. — Аки Рахимовски, певач загребачког рок састава П