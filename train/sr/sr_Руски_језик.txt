Руски језик (рус. Ру́сский язы́к) је званични језик Русије, Белорусије, Казахстана и Киргистана, а у прошло доба био је језик међународне комуникације у СССР. Осим Русије, користи се у земљама које су раније биле у саставу СССР, те исто тако и на подручјима компактног становиштва емиграната из земаља бившег СССР, као што су Израел, Немачка, Канада, Сједињене Америчке Државе, итд. — као матерњи језик дела становништва и као језик међународне комуникације. У Израелу, на пример, према подацима пописа становништва из 1999. живи 750 хиљада исељених из СССР. Тамо се објављују руски листови, те функционишу руске радио-станице и телевизијски канали. Одређени број оних који знају руски налази се у Источној Европи, где је руски до недавно био обавезан предмет у школама.
Према подацима Кембриџове енциклопедије језика, руски као први или други језик говори преко 455 милиона људи. Према подацима часописа „Language Monthly“ (№ 3 за 1997), око 285 милиона људи у свету говори руски језик, што га чини 4. језиком по распрострањености. Од ових, око 160 милиона га зове матерњим (што га чини у том погледу 7. у свету). Руски језик је један од 6 званичних језика УН. Године 1999. проглашен је за четврти најутицајнији језик на свету.


== Историја ==
Руски језик припада источној групи словенских језика.
Како се сматра, између 2. и 1. миленијума п. н. е. од индоевропских језика се издвојио протословенски дијалекат, који се током 1. миленијума преобликовао у прасловенски језик; у 6, 7. односно 8. веку после Христа распао се на три групе: источну, западну и јужну. Уз основе источнословенског (који се такође зове и староруски, односно древнерусский на руском, кад га треба издвојити од руског језика Московске кнежевине) између 14. и 15. века настали су савремени руски, украјински, и белоруски. Између 16. и 17. века настали су и северно- односно јужноруски дијалекти, са хибридним средњеруским у међупростору.
Централизација путем радија и телевизије умањује разлику међу дијалектима, али само у извесној мери; сами изговори становника Москве и Санкт Петербурга, двају највећих града, разликује се по нагласку.
„Слово о полку Игореве“ је међу најпознатијим и најстаријим књижевним делима, док је „Повесть временных лет“ међу најпознатијим делима средњег века.


== Основне речи и реченице на руском језику ==
(У заградама је дата приближна транскрипција на српском језику. Подебљани делови текста означавају место нагласка у речи)
Да (/da/) - Да
Нет (/nʲet/) - Не
Здравствуйте (/'zdɾa.stvʊj.tʲe/) - Здраво
Спасибо (/spɐ'sʲibə/) - Хвала.
Не за что (/'nʲe zə ʂtə/) - Нема на чему.
Доброе утро (/'dobrəje 'utrə /) - Добро јутро
Добрый день (/'dobrɨj 'dʲenʲ/) - Добар дан
Добрый вечер (/'dobrɨj 'vʲet͡ɕer/) - Добро вече
До свидания (/dɐ svʲɪ'danʲɪjə /) - До виђења.
Как вас зовут? (/kak vas zɐ'vut /) - Како се зовете?
Меня зовут (/mʲɪ'nʲa zɐ'vut /) - Зовем се ...
Пожалуйста (/pɐ'ʐɑɫstə/) - Молим Вас/те
Извините (/ɪzvʲɪ'nʲitʲe/) - Извините
Я (/'ja/) - ја
Мы(/'mɨ/) - ми
Ты(/'tɨ/) - ти
вы(/'vɨ/) - ви
они(/ɐ'nʲi/)- они
Как дела (/kɐg dʲɪ'ɫa/)? - Како сте?
Большое спасибо. Хорошо, а у вас? (/bɐlʲ'ʂoje spɐ'sʲibə/ /xərɐˈʂo, a u 'vas /)? - Много хвала. Добро, а ви?
жена(/ʐɨ'na/)- Супруга
муж(/muʂ/) - Супруг
слово(/'sɫo.və/)- реч
буква(/'bukvə/)- слово
сегодня(/sʲɪ'vodnʲə/)- данас


== Писмо ==
За више информација погледајте чланак Руска ћирилица.
Руски језик се пише руским ћириличним писмом, алфабетом (рус. алфави́т). Савремени руски алфабет (стандардизован 1918) поседује 33 слова.


== Руски језик после Совјетског Савеза — политичке теме ==
Услед распада СССР већина независних земаља је отпочела политику такозване дерусификације, мада