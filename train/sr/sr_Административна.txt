Немачка је федерација 16 држава-покрајина. Постоји 13 покрајина (Länder) и 3 државе (Freistaat), при чему је разлика само у називу који је задржан из традиционалних разлога. Свака федерална јединица је на савезном нивоу заступљена у горњем дому парламента (Бундесрату).
Федерални конституенти Немачке су савезне земље (Bundesländer). Од 16 федералних јединица - земаља, три су градови: Берлин, Хамбург и Бремен. Одредба Основног закона из 1949. године негативно је одређивала овлашћења федералних јединица, јер су сва овлашћења која нису била изричито дата федерацији била у рукама земаља. Овако широк круг овлашћења сужаван је уставним амандманима и јачањем федералне власти. Данас је земаљама остављена најшира власт у области полиције, образовања, културе и комуналних послова. У другим областима, где федерација има законодавну власт, земље могу уређивати питања на стриктно локалном нивоу и у сагласности са федералним законима, који увек имају премоћ.
Федералне јединице имају своје уставе и изграђен систем законодавне, извршне и судске власти. Законодавна тела су једнодомна и углавном се називају Landtag. Егзекутива личи на федералну и предводи је министар-председник са својим кабинетом који има широка овлашћења. Судска власт је независна и тростепена.


== Државе ==

16 немачких држава су:
 Баден-Виртемберг (Baden-Württenberg)
 Баварска (Bayern)
 Берлин (град-држава) (Berlin)
 Бранденбург (Brandenburg)
 Бремен (град-држава) (Bremen)
 Хамбург (град-држава) (Hamburg)
 Хесен (Хесе) (