Хлороводонична киселина или сона киселина (молекулска формула - HCl) је киселина која настаје растварањем хлороводоника у води. Хлороводонична киселина се назива и раствор хлороводоника у другим поларним растварачима нпр. у ацетону. Разблажена хлороводонична киселина се налази у желуцу човека и сисара и она омогућава варење беланчевина.


== Добијање ==
Молекул водоника реагује са молекулом хлора дајући два молекула хлороводоника. Максимална концентрација износи 38%
H2 + Cl2 → 2HCl


== Физиолошка улога хлороводоничне киселине ==
Активира неактиван пепсиноген
Прави киселу средину која је неопходна за варење протеина
Олакшава варење меса
Делује као антисептик, убија микроорганизме или отежава њихов развој.
Очувава неке витамине који лако губе активност у алкалној средини
Олакшава апсорбовање гвожђа и калцијума


== Особине ==
Хлороводонична киселина је једна од најјачих неорганских киселина. Ипак хлороводонична киселина нема оксидационе особине и зато је нагризајуће дејство наизглед слабије од кисеоничних киселина. Јаче од њега су само перхлорна киселина, флуороводонична киселина и сумпорна киселина, ипак код ових киселина се не може добити висока концентрација у води.
Хлороводонк се раствара у води максимално у количини од 36,7 % на температури од 20 ° C и зато се не може добити хлороводонична киселина веће концентрације од 36,7 %. Са порастом температуре максимална концентрација хлороводоника доста брзо опада и зато концентрована хлороводонична киселина показује јаку тенденцију за ослобађањем гасовитог хлороводоника. Хлороводонична киселина концентрације испод 30% не показује овакве тенденције.
Хлороводонична киселина у воденом раствору је безбојна док је раствор у ацетону и етрима има оштру жуту боју.


== Примена ==
Хлороводонична киселина 