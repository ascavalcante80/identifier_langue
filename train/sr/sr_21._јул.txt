21. јул (21.7.) је 202. дан године по грегоријанском календару (203. у преступној години). До краја године има још 163 дана.


== Догађаји ==
230. — Папа Понтијан је наследио Урбана I као 18. папа.
285. — Диоклецијан је именовао Максимијана за цезара и свог савладара.
365. — Критски земљотрес је изазвао цунами који је разорио Александрију.
976. — Основана аустријска кнежевска лоза Бабенберга која је владала Аустријом до 1246. Њихов породични архив постао основни фонд данашњег Државног архива у Бечу.
1242. — Луј IX је у бици код Тајбура окончао побуну својих вазала Хенрија III и Хјуа X Лизињана.
1403. — У бици код Шрузберија краљ Хенри IV је победио побуњенике.
1542. — Папа Павле III формирао инквизицију, конгрегацију кардинала са овлашћењима да прогоне јеретике, како би појачао борбу против протестантизма.
1542. — Прво искрцавање француских војника на обалу острва Вајт током француске инвазије острва Вајт.
1542. — У бици код Јемгума током Осамдесетогодишњег рата Фернандо Алварез де Толедо је победио Луја од Насауа.
1718. — Закључен је Пожаревачки мир којим су окончани Аустријско-турски рат и Турско-млетачки рат.
1773. — Папа Климент XIV издао папску булу „Dominus ac Redemptor“ којом је распустио језуитски ред.
1774. — Русија и Турска су склопиле Кучуккаинарџијски мир којим је окончан Руско-турски рат.
1798. — Наполеон Бонапарта после победе у бици код пирамида завладао Египтом.
1820. — Дански физичар Ханс Кристијан Ерстед представио своје откриће, електромагнетизам.
1861. — Снаге Конфедерације су однеле победу у првој бици код Бул Рана, првом великом окршају Америчког грађанског рата.
1873. — Почео шаховски турнир у Бечу. Победио је Џозеф Хенри Блекбурн.
1897. — Едвард, принц од Велса је отворио галерију „Тејт” у Лондону.
1904. — Завршена градња Трансибирске железнице од Москве до Нахотке код Владивостока. Железница грађена 13 година.
1925. — На Скоупсовом суђењу средњошколски наставник биологије Џон Т. Скоупс је осуђен због предавања еволуције и кажњен са 100 долара.
1940. — У балтичким државама Литванији, Летонији и Естонији успостављена совјетска власт.
1944. — Америчке трупе су се искрцале на Гвам започевши битку за Гвам.
1948. — У Београду у Дому Гарде у Топчидеру отпочео седмодневни Пети конгрес КПЈ, на ком је изабран нови ЦК КПЈ и подржано југословенско руководство у борби против Информбироа.
1949. — Сенат САД је ратификовао Северноатлантски споразум.
1954. — На Женевској конференцији Вијетнам је подељен на Северни и Јужни Вијетнам.
1960. — Сиримаво Бандаранаике постала премијер Цејлона, као прва жена у свету која је дошла на чело владе. Она је на то место дошла по убиства њеног мужа Соломона.
1970. — Након 11 година изградње завршена је Асуанска брана у Египту.
1973. — Упркос протестима светског јавног мњења Француска почела серију нуклеарних проба у јужном Пацифику.
1974. — Грчка је прихватила резолуцију Уједињених нација о прекиду ватре на Кипру, дан после турске инвазије. Наредног дана исту резолуцију прихватила и Турска.
1977. — Избио је четвородневни Либијско-египатски рат.
1983. — У Пољској укинуто ратно стање, уведено у децембру 1981.
1983. — Најнижа забечежена температура на свету на насељеној локацији од −89,2 °C је измерена у станици Восток на Антарктику.
1993. — У поплавама и клизиштима проузрокованим једномесечним кишама у Индији, Бангладешу и Непалу погинуло око 1.000 људи, а више милиона принуђено да напусти домове.
1994. — Руски писац Александар Солжењицин стигао у Москву после двомесечног путовања по Русији, из које је 20 година раније отишао у егзил.
1995. — Представници 16 земаља на Међународној конференцији о Босни у Лондону упозорили босанске Србе да ће, ако нападну „заштићену зону“ УН у Горажду, бити суочени са узвраћањем које укључује употребу ваздушне силе.
2008. — У Београду ухапшен хашки оптуженик Радован Караџић, бивши председник Републике Српске.
2011. — Окончан је Насин програм спејс-шатлова слетањем шатла Атлантис после мисије СТС-135.


== Рођења ==
1811. — Димитрије Деметер, хрватски књижевни и позоришни делатник. († 1872.)
1816. — Паул Јулијус фон Ројтер, оснивач британске новинске агенције Ројтерс.
1884. — Иван Ђаја, српски биолог и физиолог. († 1957.)
1899. — Ернест Хемингвеј, амерички писац, добитник Нобелове награде за књижевност 1954. († 1961.)
1899. — Нина Кирсанова, балерина († 1989.)
1924. — Нада Клаић, хрватска историчарка. († 1988.)
1924. — Славко Симић, српски глумац († 2007.)
1937. — Божидар-Боле Стошић, позоришни, филмски и ТВ глумац
1937. — Едуард Стрељцов, руски фудбалски репрезентативац. († 1990.)
1938. — Ђорђе Пауновић, редовни професор Електротехничког факултета
1944. — Џон Ата Милс, гански политичар и 3. председник Гане
1948. — Кат Стивенс, британски музичар.
1950. — Убалдо Фиљол, аргентински фудбалски репрезентативац.
1951. — Робин Вилијамс, амерички глумац. († 2014.)
1955. — Марсело Бијелса, аргентински фудбалски тренер.
1957. — Тихомир Арсић, п