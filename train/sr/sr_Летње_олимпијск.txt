V олимпијске игре су одржане у Стокхолму у Шведској. По први пут су учествовали такмичари са свих 5 континената, па је тако по први пут симбол 5 олимпијских кругова био потврђен у пуној мери. На Играма у Стокхолму су победницима последњи пут додељиване медаље од чистог злата; након ових Игара уобичајено је да је златна медаља од позлаћеног сребра.
На овим олимпијским играма су први пут учествовали Србија, Јапан и Чиле.


== Најзначајнији догађаји ==

Организатор је одабрао да не уврсти у програм уметничко клизање као једини предложени зимски спорт, јер су желели промовисати нордијске игре. Такође, на жељу организатора нису дозвољена ни такмичења у боксу, који је оцењен као прегруб и насилан спорт.
Португалац Франциско Лазаро је колабирао током трке и убрзо преминуо, што је био први такав случај у историји Игара.
Американац Џим Торп је победио у петобоју и тек измишљеном десетобоју, али је дисквалификован због кршења принципа аматеризма. Рехабилитован је 1982.
Будући генерал из Другог светског рата, Џорџ Патон, такмичио се у првом такмичењу у модерном петобоју.
У атлетици су први пут коришћени електронски уређаји за 