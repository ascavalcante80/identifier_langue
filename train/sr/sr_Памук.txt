Памук је мекано влакно које расте око семена биљке Gossypium, грма из тропских и суптропских крајева, укључујући Америку, Индију и Африку.
Практично сав комерцијални памук који се данас узгаја су варијанте америчких врста Gossypium hirsutum и Gossypium barbadense. Влакно се најчешће упреда у нити и користи за израду меканих, прозрачних тканина и најчешће је кориштено природно влакно у свету данас.
Српски назив памук је преузет из турског памук, истог значења. Енглески cotton и слични шпански, холандски, француски и италијанс