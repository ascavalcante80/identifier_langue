Калијум (K, лат. kalium) је метал IA групе. Стабилни изотопи су 39K и 41K. Важан нестабилни изотоп је 40K, из којег зависно од начина промене настаје 40Ar или 40Ca.
Најбитнији минерали калијума су силвин, силвинит, карналит, каинит, лангбеинит и разни алуминосиликати.
Важна једињења калијума су калијумоксид, калијумпероксид, калијумсупероксид, калијумхидроксид (који је веома јака база), као и многе соли. Скоро све соли калијума добро растворљиве у води. Важно једињење за хемију је такође калијумперманганат.
Катјони калијума су главним катјонима унутар ћелије и неопходни су за функционисање ћелијске мембране.
Катјони K+ припадају V групи катјона. Они пламен боје у розе-љубичасту боју.


== Реакције ==
Калијум као елемент Ia групе периодног система је веома реактиван.
Ако стоји неко време на ваздуху, почиње да реагује са кисеоником из ваздуха и ствара калијум-оксид према једначини реакције:
4К + О2  2K2O
Он може реаговати и са водом, стварајући калијум-хидроксид и водоник, који се због огромне топлоте која се ослободи, пали.
2К + 2H2O  2KOH + H2
Реагује и са киселинама, при чему замењује водоник, и ствара соли.
2K + 2HCl  2KCl + H2 (са неорганском киселином)
2К + 2CH3COOH CH3COOK + H2 (са органском киселином)
При другој реакцији настају соли органских киселина. Према IUPAC номенклатури, називи се изводе тако што на првом месту наведемо назив метала (ако је потребно, и валенцу), ставимо цртицу, додамо назив алкана са истим бројем угљеникових атома, и наставак -ОАТ. Горе наведено једињење би се звало калијум-етаноат.
Може реаговати са алкохолима, али само ако је њихова концентрација >98%, јер би у супротном наградио натријум-хидроксид са водом из раствора. Из ове реакције се види да се алкохоли понашају као јако слабе киселине, јер се водоник из -ОН групе алкохол