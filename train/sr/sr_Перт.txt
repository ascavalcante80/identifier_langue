Перт (енгл. Perth) је административни центар и најнасељенији град Западне Аустралије, једне од аустралијских држава. Према процени из 2012. у граду је живело 1.897.548 становника. Са својих 1.6 милиона становника у широј околини Перт је четврти град по величини у Аустралији после Сиднеја, Мелбурна и Бризбејна. Са трендом раста од 2% годишње, Перт је град који се најбрже развија у Аустралији. Град се налази на обали Индијског океана и реке Свон. Био је домаћин Игара Комонвелта, 1962. године.


== Историја ==


=== Пре открића ===
Пре него што су Европљани населили овај крај, овде су боравили племена Whadjuk и Noongar пре 40.000 година. Доказ су археолошке ископине близу реке Свон. Пре 1829. овај крај се звао Борло, име које су му дали Абориџини. 10. јануара 1697. године се Перт први пут појављује у европској документацији у списима холандског капетана Виљема де Влеминга.


=== Откриће и каснији период ===
Перт је 1829. основао капетан Џејмс Стирлинг. Име је добио по месту Перт у Шкотској које је данас далеко мање и има свега 43 хиљаде становника.


== Клима ==
У граду је заступљена медитеранска клима са врелим и прилично сувим летима, које прекидају само краткотрајне олује. Зиме су влажне и благе. Лети температура редовно прелази 35 степени, понекад и 40. Зими ретко пада испод 0 степени. Зими су честе јаке олује са грмљавином и обилним кишама. Просечна температура најтоплијег фебруара је 24,5 степени, а рекордна највиша 46. Просечна температура у јулу је 13,1 степен. Снег никад није за