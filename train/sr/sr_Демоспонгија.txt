Демоспонгија (лат. Demospongia) су сунђери са леукоидном грађом и скелетом од силицијум-диоксида или спонгина, а постоје и неки код којих су присутне обе врсте скелета. Има чак и врста које су без скелета, али се за једне од њих сматра да су настале од сунђера са скелетом, док се за друге сматра да су без скелета исто као и преци од којих су настале. Међу демоспонгиама има и морских и слатководних сунђера.


== Класификација групе ==
Класа демоспонгиа дели се на поткласе:
1. тетрактинелида (Tetractinellida) којој припадају родови:

геодија (Geodia)
хондрозија (Chondrosia)
оскарела (Oscarella) и др.

2. монаксодина (Monaxodina), која се дели на два реда:

хаплосклерина (Haplosclerina), који обухвата и слатководне сунђере међу којима је најпознатији род спонгила (Spongilla);
хадромерина (Hadromerina), у који се убрајају врло чести родови:

тетја (Tethya)
суберитес (Suberites)
клиона (Cliona)

3. кератоза (Keratoza), чији је скелет изграђен само од спонгина; овој поткласи припада и вероватно најпознатији сунђер који се раније користио за брисање табле обичан сунђер (Euspongia officinalis); у Јадранском мору живе родови:

аплизинија (Aplysinia)
хипоспонгиа (Hippospongia)
ирцинија (Ircinia)

За више информација погледајте чланак Систематика сунђера.


== Литература ==
Догељ, В, А: Зоологија бескичмењака, Научна књига, Београд, 1971.
Крунић, М: Зоологија инвертебрата 1, Научна књига, Београд, 1977.
Крунић, М: Зоологија инвертебрата 2, Научна књига, Београд, 1979.
Маричек, магдалена, Ћурчић, Б, Радовић, И: Специјална зоологија, Научна књига, Београд, 1986.
Матоничкин, И, Хабдија, И, Примц - Хабдија, Б: Бескраљешњаци - би