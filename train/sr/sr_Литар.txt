Литар је метричка јединица за запремину. Литар није СИ јединица, али је (заједно са јединицама као што су сати и дани) уврстана као једна од „јединица ван СИ које су прихваћене за употребу у оквиру СИ“. СИ јединица за запремину је кубни метар (m³).
Симбол за литар је мало (l) или велико (L) слово. Кузивно мало слово l (ℓ) се такође користи, али га Међународни биро за тежине и мере не прихвата.


== Дефиниција ==
Литар је једнак:
0.001 кубном метру
1 кубном дециметру
1000 кубних центиметара
запремини коцке ивице 10 центиметара
Има 1000 литара у једном кубном метру (m³).
Литар се даље дели на мање јединице користећи СИ префиксе, тако да је 1 литар еквивалнтан са:
1.000.000 микролитара (µL)
1,000 милилитара (mL) = 1,000 кубних центиметара (cm³),
100 центилитара (cL),
10 децилитара (dL),
0.01 хектолитара (hL).
Веће запремине могу да се де мере килолитрима (1 kL = 1000 литара) или мегалитрима (1 ML = 1000000 литара).
микролитар << милилитар < центилитар < децилитар < литар
Не постоји међународни стандард у вези са тим када да се користе литри, а када кубни метри. У пракси, литре се најчешће користе за ствари мерене по њиховом капацитету или величини посуде у којима се налазе (као што су течности и бобице), док се кубни метри (и изведене јединице) најчешће користе за ствари мерене по њиховим димензијама или количини истиснуте течности. Литар се такође често користи у неким прорачунатим мерењима, као што је густина (kg/L), што омогућава лако поређење са густином воде.


== Симбол ==
Симбол за литар је првобитно био l (мало слово л).
Да би се смањила конфузија са бројем 1, L (велико слово Л) је прихваћено као алтернативни симбол 1979. године. Амерички Национални Институт за Стандарде и Технологију предлаже коришћење великог слова L. Велико L је такође пожељније у Канади и Аустралији. Симболи за изведене јединице (користећи велико L) су следећег облика: µL, mL, kL, ML...
Пре 1979, симбол ℓ је ушао у честу употребу у неким државама; на пример предложен је од стране публикације М33 Јужноафричког бироа за стандарде 1970их година. Овај симбол је остао у честој употреби, али га Међународни биро за тежине и мере званично не признаје.


== Историја ==
1793. године, литар је уведен у Француској као једна од нових „Републиканских Мера“, а дефинисан је као један кубни дециметар. Име му је изведено из старије француске јединице, литрона, чије је име дошло од грчког преко латинског језика.
1879. године, Међународни комитет за тежине и мере је усвојио дефиницију литра, као и симбол l.
1901. године, на трећој Генералној конференцији тежина и мера, литар је редефинисан као простор испуњен једним килограмом чисте воде на температури своје највеће густине (3.98 °C) под притиском од 1 atm. По овоме, један литар је био једнак са приближно 1,000028 dm³ (ранија дела често наводе 1,000027 dm³).
1964. године, на дванаестој Генерално