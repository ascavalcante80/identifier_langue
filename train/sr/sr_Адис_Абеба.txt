Адис Абеба (амх. አዲስ ፡ አበባ - „нови цвет“) је главни град Етиопије. У граду живи 3.384.569 становника (податак из 2008).


== Географија ==
Налази се у центру земље, на висоравни између 2.300 и 2.600 метра надморске висине, што је чини највишим афричким главним градом и трећим на свету. Простире се на 530 км². у граду влада тропска сува клима. За разлику од Џибутија на истоку и Судана на западу Адис Абеба има релативно пријатну температуру током целе године захваљујући својој надморској висини. Кишна сезона траје од јуна до септембра.


== Историја ==
Град је основао Менелик II 1886. Маја 1936. италијанске трупе су окупирале Адис Абебу током Другог италијанско-абисинијског рата, који је постао главни град Италијанске источне Африке. Град је ослобођен маја 1941. Од 1963. у Адис Абеби се налази седиште Организације афричког јединства, она је распуштена 2002. и на њено место је створена Афричка унија, такође са седиштем у Адис Абеби.


== Становништво ==
У Адис Абеби живи 80 различитих народа који говоре 80 језика. Најбројнији народи су Амхара (48,3%), Оромо (19,2%), Гураге (19,5%) и Тигре (7,5%), док остали народи чине 7,4% становништва. православци чине 82% становништва, муслимани 12,7%, протестанти 3,9%, католици 0,8%, а преосталих 0,8% чине остале религије (хиндуисти, јевреји, бахаисти, Јеховини сведоци, агностици и други).


== Знаменитости ==
Неке од знаменитости града су: Национални музеј у коме се чува 3,2 милиона стар скелет хоминида званог „Луси“, Национална библиотека, Етнолошки музеј који се налази у бившој палати, Музеј железнице, Музеј поште, црква Свети Ђорђе, црква Свето Тројство у којој је сахрањен цар Хајле Селасије, палата цара Менелика у којој се налази седиште влад