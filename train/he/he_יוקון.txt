טריטוריית יוקון (באנגלית: Yukon Territory) או כפי שהיא מכונה לעתים "היוקון" (The Yukon) היא אחת מטריטוריות קנדה. הטריטוריה נמצאת בקצה הצפון מערבי של קנדה. מתגוררים בטריטוריה 30,000 תושבים, מתוכם כ-19,000 בבירת הטריטוריה וייטהורס.


== גאוגרפיה ==
מספר התושבים ביוקון מועט ביותר, ורוב שטחיה של הטריטוריה הם שטחים פתוחים פראיים. אופי אקלים הוא ארקטי וסובארקטי - אקלים יבש מאוד עם חורפים קרים. בקיץ האקלים מאפשר גידולי ירקות ותבואה.
צורתה של הטריטוריה היא משולש, הגובל במדינת אלסקה שבארצות הברית במערב, בטריטוריות הצפון מערביות במזרח, ובקולומביה הבריטית בדרום. צפונית לטריטורית יוקון נמצא ים בופור.
הנקודה הגבוהה ביותר בקנדה - הר לוגאן (שגובהה 5,959 מטרים) נמצאת בדרום מערב הטריטוריה. הר יוקון מהווה חלק מהפארק הלאומי קלואן, והוא אתר מורשת עולמית של אונסק"ו. ביוקון נמצאים הפארק הלאומי איוואוויק והפארק הלאומי וונטוט.
רוב שטחה של הטריטוריה נמצא באגן הניקוז של נהר יוקון, הנותן לטריטוריה את שמה. בטריטוריה אגמים רבים ובהם: אגם טסלין, אגם אלטלין, אגם טאגיש, אגם מארש, אגם לאברג', אגם קוסאווה ואגם קלואן.
הבירה של הטריטוריה - וייטהורס - היא גם העיר הגדולה בטריטוריה ובה מתגוררים מעל שני שלישים מהאוכלוסייה. העיר השנייה בגודלה היא דוסון סיטי שהייתה בירת המדינה עד שנת 1952.
יישובים נוספים כוללים את:
ביוור קריק - 88 נפשות.
בורווש לנדינג - 87 נפשות.
פארו - 313 נפשות.
קארקרוס -201 נפשות.
קארמקס - 431 נפשות.
היינס ג'נקשון - אוכלוסין של 531 נפשות
מאיו - אוכלוסין של 366 נפשות.
אולד קראו - אוכלוסין של 299 נפשות.
פלי קרוסינג - 328 נפשות.
רוס ריבר - 337 נפשות.
טאגיש - 206 נפשות.
טסלין - 267 נפשות.
ווטסון לייק - 1,071 נפשות.


== כלכלה ==
בעבר עיקר כלכלת הטריטוריה התבססה על כרייה של עופרת, אבץ, כסף, זהב, אסבסט, ועופרת. הטריטוריה הוקמה בעקבות הבהלה לזהב של 1898 וכל המתיישבים הראשונים התפרנסו למעשה מהמיכרות. כיום הממשלה של קנדה היא המעסיק הגדול ביותר בטריטוריה - המעסיקה באופן ישיר כ-5,000 עובדים ובאופן עקיף כ-12,500 עובדים. כמו כן כלכלת הטריטורייה מתבססת כיום על ייצור מוצרי צריכה כגון ביגוד, רהיטים ומלאכות יד, וכן ייצור חשמל על ידי מים.


== תחבורה ==
בעבר נתיב התחבורה העיקרי של הטריטוריה היה נהר יוקון, באמצעות ספינות נהר שנעו בין וייטהורס לדוסון סיטי, ובמורד הנהר לאלסקה וים ברינג. רוב ספינות הנהר היו בבעלות חברת הניווט יוקון הבריטית.
כיום רוב התחבורה לטריטוריה עוברת דרך דרך מהירה אלסקה העוברת דרך וייטהורס. דרך דרך מהירה היינס העוברת מהיינס בורו ומתחברת עם דרך מהירה דמפסטר. דרך מהירה קלונדייק מגיע מסקגוואי שבאלסקה לדוסון סיטי ודרך מהירה דמפסטר מתפצלת מדרך קלונדייק ומגיעה לאוינוויק בטריטוריות הצפון מערביות. דרכים אלה הן היחידות בטריטוריה הסלולות לכל אורכן. ניתן להגיע לרוב היישובים בטריטוריה באמצעות דרכים סלולות בחלקן, אולם הדרך המקובלת להגיע ליישובים בצפון הן בטיסה. ליישוב אולד קרואו ניתן להגיע בטיסה בלבד.
שדה התעופה הבינלאומי בווייטהורס מקיים טיסות סדירות לונקובר, קלגרי, אדמונטון ופיירבנקס.


== ממשל ופוליטיקה ==
בדומה לפרובינציות של קנדה ובשונה משתי הטריטוריות האחרות של קנדה, ליוקון יש בית מחוקקים ושיטת בחירות מפלגתית. עד שנת 1979 היה לטריטוריה מושל אשר מונה על ידי הממשל הפדרלי. המושל מינה "מועצה מבצעת" ששימשה כממשלה של הטריטוריה. בשנת 1979 שונתה שיטת הממשל בטריטוריה. חוק יוקון משנת 2002 שינה את שיטת הממשל בטריטוריה והעניק סמכויות רבות נוספות לממשל המקומי של הטירטוריה (יותר שליטה על אוצרות הטבע של הטריטוריה). בפועל, החל משנת 2002, למעט בנושא האשמות במשפטים פליליים - סמכות שנותרה בידי השלטון הפדרלי, לממשל המקומי של יוקון יש את כל סמכויות של הממשל של כל פרובי