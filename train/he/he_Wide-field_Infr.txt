WISE (ראשי תיבות באנגלית: Wide-Field Infrared Survey Explorer – סורק שדה רחב בתת-אדום) הוא טלסקופ חלל בקוטר 40 ס"מ בתחום התת-אדום. הלוויין, שבנייתו מומנה על ידי נאס"א, שוגר ב-14 בדצמבר 2009.‏‏‏
תוכנית הפרויקט היא סריקת כל השמיים במשך 6 חודשים וביצוע צילומים בתחום אורכי גל של 3–25 מיקרון, על מנת לייצר תמונות של 99% מכלל השמים, עם לפחות 8 צילומים של כל אזור, במטרה להגדיל את דיוק התצפיות. גלאי הטלסקופ תוכננו כך שתוצאות הסקר יהיו ברגישות גבוהה לפחות פי 1,000 מצילומים של טלסקופים קודמים ששימשו לסקרי שמים רחבים בתחום זה של הספקטרום האלקטרומגנטי, כגון IRAS, טלסקופ החלל אקארי ו-COBE.‏‏
הלוויין ימוקם במסלול לווייני נמוך (בגובה של 525 ק"מ) מסוכנרן לשמש, שבו ישהה במשך 10 חודשים. במהלך תקופה זו הוא עתיד לבצע 1.5 מיליון צילומים‏ – כלומר צילום מדי 11 שניות, כאשר כל צילום יכסה שדה ראיה של 47 דקות קשת. ספריית הצילומים תכיל מידע על מערכת השמש, גלקסיית שביל החלב והיקום הרחוק יותר. בין העצמים שיעזור הלוויין לחקור יהיו אסטרואידים, כוכבים קרים וחיוורים כגון ננסים חומים וגלקסיות תת-אדומות בהירות.
התוכנית מנוהלת על ידי המעבדה להנעה סילונית (JPL), כאשר בניית הלוויין עצמו התחלקה בין מספר חברות מסחריות שונות, לפי המרכיבים השונים. כאחת ממטרות הפרויקט, הטלסקופ ישמש כמחליף למשימת WIRE, אשר כשלה מספר שעות לאחר הצבתה במסלול במרץ 1999.‏‏


== המשימה המדעית ==
WISE יסרוק את השמיים בארבעה אורכי גל שונים בתחום התת-אדום וברגישות גבוהה – מערכי הגלאים שלו הם בעלי רגישות מקסימלית של 120, 160, 650 ו-2600 מיקרו-ג'נסקי באורכי גל של 3.3, 4.7, 12 ו-23 מיקרון, בהתאמה.‏ זה שיפור של פי 1000 לעומת הסקר הקודם שבוצע על ידי לוויין IRAS בשנת 1983 בתחומי 12 ו-23 מיקרון, ופי 500,000 לעומת הסקר שבוצע על ידי לוויין COBE בשנות ה-90 באורכי גל 3.3 ו-4.7 מיקרון.‏ אורכי הגל המרכזיים הם:
תחום א' - 3.4 מיקרון - רגישות לקרינה מכוכבים וגלקסיות
תחום ב' - 4.6 מיקרון - גילוי קרינה תרמית ממקורות חום פנימיים של עצמים תת-כוכביים, דוגמת ננסים חומים
תחום ג' - 12 מיקרון - גילוי קרינה תרמית מאסטרואידים - WISE יוכל למדוד קוטר של כ-100,000 אסטרואידים
תחום ד' - 22 מיקרון - רגישות לאבק באזורי יצירת כוכבים (חומר בטמפרטורה של 70-100 קלווין)
משך המשימה העיקרית הוא 10 חודשים: החודש הראשון ישמש לבדיקות של הלוויין והטלסקופ, שישה חודשים יוקדשו לסקר שמים מלא ושלושת החודשים הנותרים, עד שחומר הקירור הקריוגני יאזל, יאפשרו צילומים נוספים. תקופה זו תשמש לחקר שינויים בעצמים שצולמו בסקר הראשון, בעיקר אלה הנובעים מתנועה מסלולית.‏
ב-8 בנובמבר 2007, תת-הוועדה לחלל ואוירונאוטיקה של ועדת המדע והטכנולוגיה בבית הנבחרים האמריקאי ערכה ישיבה במטרה לבחון את סטטוס התוכנית של נאס"א לגילוי גופים קרובי ארץ (NEOs). האפשרות להשתמש ב-WISE למטרה זו הועלתה על ידי בכירי נאס"א ,‏ שדיווחו לצוות הוועדה כי הסוכנות מתכננת להשתמש בטלסקופ החלל כדי לגלות NEOs בנוסף לביצוע המטרות המדעיות העיקריות שלו. מעריכים כי במהלך משימתו, WISE יוכל לגלות 400 גופים קרובי ארץ, מספר המהווה כ-2% מהאוכלוסייה המשוערת הכוללת של העצמים מסוג זה.
WISE לא 