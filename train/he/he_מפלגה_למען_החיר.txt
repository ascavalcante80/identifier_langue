מפלגה למען החירות או PVV (בהולנדית: Partij voor de Vrijheid) היא מפלגה ימנית בהולנד. היא נוסדה ב 2005 כיורשת למפלגת היחיד של חרט וילדרס בבית הנבחרים.
בשנת 2006 היא זכתה בשישה מושבים בבחירות הכלליות ובכך הייתה לחמישית בגודלה בפרלמנט.
בשנת 2010 בבחירות הכלליות היא זכתה ב 24 מושבים ועלתה למיקום השלישי. מאז הסכימה המפלגה לתמוך בממשלת המיעוט של ראש הממשלה מארק רוטה, ללא שרים בקבינט. אולם באפריל 2012 היא משכה את תמיכתה לאחר מחלוקות בנושא הקיצוץ התקציבי.
בבחירות לפרלמנט האירופי של הולנד ב 2014 הגיעה ה PVV למקום השלישי עם 630,139 קולות (במקום הראשון בפער לא גדול הייתה "המטרה הנוצרית הדמוקרטית" עם 713,767 קולות ואחריה "דמוקרטים 66") וקיבלה 4 מתוך 26 המושבים.


== מצע ==
מפלגה למען החירות משלבת אלמנטים ליברליים ושמרניים כדי להתאים להשקפת העולם שהיא מייצגת ולגישתה לתרבות ולהגירה. המפלגה חותרת לקיצוץ במסים (16 מיליארד יורו בתוכנית הבחירות של 2006), ביטול שכר המינימום, הגבלה של סובסידיות ממשלתיות וקיצבאות ילדים.
בנושא תרבות והגירה, נושאים מרכזיים במצע המפלגה, היא מאמינה שהערכים המשותפים ליהדות ולנצרות צריכים להיות דומיננטיים בתרבות ההולנדית ושמהגרים צריכים להסתגל לערכים אלו. המפ