זחלן רשת (web crawler) הוא כינוי לסוג של בוט או תוכנה אשר סורקת את הרשת הכלל עולמית (WWW), באופן אוטומטי, שיטתי וסידרתי. תוכנה זו יכולה להיקרא גם רובוט חיפוש, "עכביש רשת", "רובוט רשת", או "אינדקס אוטומטי". אתרים רבים, בייחוד מנועי חיפוש, משתמשים בזחלנים כדי לקבל תמונה עדכנית של הרשת. הזחלן שומר העתק של האתרים כדי שניתן יהיה לעדכן אותם מאוחר יותר באינדקס של מנוע החיפוש ובכך מאפשר למנוע החיפוש מתן תוצאות מהירות. כמו כן, תוכנות זחלן יכולות לאתר קישורים מתים בדפי אינטרנט או לאסוף כתובות דואר אלקטרוני (בדרך כלל לשם משלוח דואר זבל ופרסומים שונים). התהליך אותו עושה התוכנה נקרא "הזדחלות אינטרנטית". בדרך כלל הזחלן מתחיל לסרוק דף מתוך רשימה נתונה של דפים (למשל האינדקס של מנוע החיפוש) ומשם הוא מתקדם באופן רקורסיבי דרך הקישורים בדף, לדפים נוספים.


== דרך פעולה ==
הזחלן מתחיל את פעולתו ברשימת אתרים אותם עליו לבקר, אתרים אלו נקראים בשם "זרעים", כאשר הזחלן מבקר באתרים אלו הוא מזהה את הלינקים שיש בדף אינטרנטי מסוים ומצרף אותם לרשימת האתרים שאותם עליו לבקר. הכמות הרבה של האתרים בהם העכביש מבקר מחייבת את התוכנה לדעת לסדר את האתרים בסדר עדיפויות, אך אין אפשרות לדעת בביטחון כי האתר בו העכביש מבקר לא מבוקר בפעם הראשונה. לכן השגת מידע ראשוני בכל הפעלה של התוכנה היא דבר כמעט בלתי אפשרי. התנהגותו של הזחלן היא תוצאה של צירוף מספר קווי מדיניות:
מדיניות של בחירה אשר מגדירה איזה עמוד להוריד.
מדיניות של ביקור חוזר אשר מגדירה מתי לבדוק שינויים בדפים.
מדיניות נימוס אשר מגדירה איך להימנע מעומס יתר של אתרים ולגרום להפלה של השרת.
מדיניות של הקבלה אשר מגדירה איך לתאם בין הזחלנים השונים.


== מדיניות בחירה (סלקציה) ==
בהינתן הגודל של האינטרנט כיום גם מנועי חיפוש גדולים מכסים בחיפושם חלק קטן מהנתונים. מחקרים הראו כי המידע המתקבל על ידי אתרים אלו עומד על 40%-70% מכלל ההיצע האינטרנטי. מכיוון שהזחלן מוריד רק חלק קטן מדפי האינטרנט, התוצאה הרצויה היא שהדפים אלו יכילו בתוכם את המידע הרלוונטי ביותר ולא רק דגימה מקרית. ניתן להגיד כי צורך חשוב ביותר כאשר מפעילים זחלן הוא הצורך בסידור עדיפויות, הפונקציונאליות של עמוד טמונה באיכותו, הפופולריות שלה הוא זוכה ואפילו כתובתו. ולכן, כאשר מעצבים מדיניות סינון צריך לקחת בחשבון כי על הזחלן לעבוד עם מידע חלקי וכי המידע השלם שקיים ברשת לא יופיע במהלך הרצת התוכנה. ישנם מספר דרכים להריץ תוכנה זו באינטרנט: על פי מספר הביקורים באתר מסוים (הסתבר כי לא מניב תוצאות טובות, ובעיקר עוזר לדפי אינטרנט יחידים ולא לאתרים שלמים). דרך שנייה להרצת התוכנה היא הרצה של התוכנה כאשר כוונתה העיקרית היא לחפש לפי רוחב האתר, דרך זו מניבה תוצאות יותר טובות מכיוון שהאתרים המבוקרים ביותר עולים בחיפוש יחסית בהתחלה. הסיבה לכך היא כי הדפים החשובים ביותר הם בעלי הלינקים הרבים יותר, שקל יותר לאתר. ישנם תוכנות מבוססות אלגוריתמים אשר מחלקים את הדפים לפי דירוג, כאשר הדפים בעלי "הדירוג" (אשר נקבע לפי האלגוריתם) הגבוה יותר מאותרים מיידית וסימולטנית על ידי התוכנה. דרך זו של חיפוש לא הועלתה מעולם לאינטרנט ועל כן לא ניתן להוכיח את אמינותה.


== מיקוד התוכנה ==
כאשר מריצים תוכנה כמו הזחלן, דבר חשוב שצריך לבצע הוא התאמה בין דמיון של עמוד מסוים לנושא החיפוש. הבעייתיות המרכזית אשר עולה מהזחלן היא שרוצים לדעת את מידת ההתאמה של הערך לנושא החיפוש לפני הורדת העמוד. דרך טובה לנבא זאת הוא עוגן הטקסטים בלינק, זוהי שיטה שפותחה על ידי פינקרטון באחד מהזחלנים הראשונים שקמו באינטרנט. הפוקוס של החיפוש תלוי בכמות הלינקים בנושא שמחפשים והישענות על מנוע חיפוש אשר נותן נקודת התחלה טובה. מדיניות הביקור החוזר לאינטרנט יש טבע דינמי, ועל כן, הרצת זחלן יכולה לקחת שבועות ואפילו חודשים. בזמן זה דברים יוכלו להשתנות ולהיות לא רלוונטיים. ולכן כאשר אנו מריצים תוכנה ערכי הבסיס שהתוצאות אמורות לעמוד בהם הם: טריות וגיל התוצאות.
טריות: מתבצעת בדרך בינארית אשר מראה אם העותק המקורי הוא מדויק או לא.
זמן: מדד הזמן קובע כמה ישן העותק המבוקש.
המטרה העיקרית של הזחלן היא לשמור על ממוצע טריות דפיו גבוה ככל האפשר וזאת תוך כדי שמירה על גיל הדפים נמוך ככל האפשר. לכן, הזחלן צריך לעשות עבודה כפולה: ראשית, עליו לבדוק את כמות הדפים המיושנים באתר מסוים ושנית, עליו לדאוג כמה ישנים הם. על הזחל לבקר מספר פעמים את כל הדפים באוסף, תוך נתינת דגש וביקור חוזר של דפים המשתנים בצורה יותר תכופה. כדי להבטיח את העלאת הדפים החדשים ביותר, על הזחל "לקנוס" אתרים המשתנים בתכיפות גבוהה יותר, ובסופו של דבר להתעלם מדפים אלו.


== מדיניות הנימוס ==
תוכנות הזחל יכולות 