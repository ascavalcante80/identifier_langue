זְרֻבָּבֶל בֶּן-שְׁאַלְתִּיאֵל הוא דמות מקראית אשר היה ראש הגולה, אחד ממנהיגי שיבת ציון שלאחר חורבן בית המקדש הראשון, אשר בנה את בית המקדש השני בשנת 516 לפנה"ס.


== שמות אחרים ==
ייתכן שהוא מוזכר במקרא גם בשמו הפרסי שֵׁשְׁבַּצַּר‏. לפי התלמוד, נחמיה בן חכליה היה בעצם זרובבל בן שאלתיאל.


== ייחוסו ==
זרובבל היה נצר ליהויכין ממלכי ממלכת יהודה; יש הסוברים שהיה נכדו ויש הסוברים שהיה נינו.
שמונת בני זרובבל הם: משולם, וחנניה ושלומית אחותם. וחשובה ואהל וברכיה וחסדיה, יושב-חסד.


== פירוש שמו ==
פירוש השם "זרובבל" הוא "זרע מבבל", היינו: אדם שנולד בבבל.


== אזכורים בתנ"ך ==
זרובבל מוזכר בספר עזרא, בחגי ובזכריה ובספר דברי הימים בתנ"ך.‏
לפי ספר עזרא, כורש מלך פרס הורה לששבצר (אשר אפשר שהוא זרובבל), בשנה הראשונה למלכותו, בהצהרת כורש להוביל את העולים הראשונים מבבל ליהודה לאחר השיבה מגלות בבל. זרובבל הוביל אז קבוצה של עשרות אלפי שבים ליהודה.
זרובבל מופיע כמנהיג העם בפרקי עזרא הראשונים אולם לאחר מכן אינו מוזכר יותר ולא מתוארת הסיבה להיעדרו. עקב עמימות זו והעובדה כי זרובבל הוא הנצר האחרון לבית דוד שמתואר בתנ"ך, זרובבל מופיע הרבה במדרשי חז"ל שמתיי