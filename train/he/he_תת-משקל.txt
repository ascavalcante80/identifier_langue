המונח תת-משקל מתייחס למצב בו משקלו של אדם נחשב מתחת למשקל בריא. הגדרת המונח מסתמכת על מדד מסת גוף (בראשי תיבות מאנגלית: BMI). אדם שה-BMI שלו מתחת ל-18.5 מוגדר כסובל מתת-משקל.‏ הגדרה רפואית זו יכולה להיות שונה משימושים אחרים של המונח, כמו למשל אלו המבוססים על משיכה גופנית.


== סיבות ==
הסיבה הנפוצה ביותר לתת-משקל היא בדרך כלל מתת-תזונה הנובעת ממחסור של מזון זמין, המגיעה עד 50% בחלקים מאפריקה שמדרום לסהרה ובדרום אסיה. ההשפעות הבריאותיות של תת-תזונה מתחזקות בשל מחלות. אפילו מחלות שקל לטפל בהן כמו שלשול יכול לגרום מוות.
כאשר יש מספיק מקורות מזון, יכול לעתים להיווצר מצב של תת-משקל כתוצאה ממחלה נפשית או פיזית. ישנם גורמים רבים לאובדן משקל מופרז או לכך שאדם סובל מתת-משקל. כמה מהגורמים הנפוצים יותר הם:
עוני
אנורקסיה נרבוזה
בולימיה
סרטן או הטיפול בו
שחפת
פעילות יתר של בלוטת התריס
סוכרת נעורים
חרדה
שימוש בסמים במיוחד סמים ממריצים
מחלת המעי הדלקתי
בעיות בתפקוד מערכת העיכול
כאב שיניים
אימון יתר (סיבולת בספורט)
איידס / HIV
תורשה
בגרות (הגוף אינו מסוגל לייצר מספיק רקמת שומן / שרירים על מנת להתמודד עם הצמיחה לגובה)
ישנן תרופות שגורמות לאיבוד התיאבון מה שמביא למצב של תת-משקל .


== בעיות ==
הבעיה העיקרית[דרושה הבהרה] עם תת-משקל היא שהוא סימן משני או סימפטום למחלה נסתרת. אובדן משקל בלתי מוסבר דורש אבחון רפואי מקצועי.
תת-משקל עשוי להיות בעצמו גורם למחלה. מערכת החיסון של אנשים הסובלים מתת-משקל קיצוני עלולה להיות חלשה, והם פגיעים יותר לזיהום. לדברי רוברט א. בלאק (Robert E. Black) מבית הספר לרפואה ציבורית של אוניברסיטת ג'ונס הופקינס, "מצב של תת-משקל וחסר בוויטמינים ובמינרלים יכול לגרום לירידה ביעילות מערכת החיסון ומערכות אחרות המהוות את מערכת ההגנה של הגוף, ויש לסווגן כסיבות המקוריות למוות אם הן מלוות במחלות מדבקות הגורמות למוות באופן ישיר." אנשים הסובלים מתת-משקל עקב תת-תזונה נמצאים ברמת סיכון גבוה במיוחד משום שלא רק שסך כל כמות הקלוריות שהם צורכים במזון עלולה להיות בלתי מספקת, אלא גם צריכת חומרים מזינים חיוניים, בייחוד חומצות אמינו נחוצות, וחומרים הנדרשים בכמויות זעירות כדוגמת ויטמינים ומינרלים.
אצל נשים עלול תת-משקל קיצוני לגרום להפסקת הווסת (אמנוריאה) וסיבוך אפשרי במהלך ההריון. תת-משקל עלול גם לגרום לאנמיה ולאובדן שיער הראש.
תת-משקל הוא גורם סיכון מוכח לתופעת דלדול העצם (אוסטאופורוזיס), אפילו אצל אנשים צעירים. לעובדה אחרונה זו יש תוצאות חמורות במיוחד, משום שהאנשים הסובלים ממנה אינם מודעים לסכנה, הם יכולים לחוש שהם כשירים