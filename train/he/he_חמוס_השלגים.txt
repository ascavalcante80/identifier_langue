חמוס השלגים או חמוס גמדי (שם מדעי Mustela nivalis) הוא המין הקטן ביותר מבין כל החברים בסדרת הטורפים.


== תפוצה ==
חמוס השלגים נפוץ באזורים האקולוגיים הפליארקטי והנארקטי שבחצי הכדור הצפוני ובכללם אלסקה, קנדה, צפון ארצות הברית, בריטניה הגדולה, אירופה הקונטיננטלית, צפון אסיה והארכיפלג היפני. בנוסף, חמוס השלגים הובא לניו זילנד על ידי האדם. בישראל, חמוס השלגים קיים כיום רק בחרמון, כאשר בעבר היה נפוץ באזורים רבים יותר.


== תיאור ==
גופו של חמוס השלגים ארוך ורזה מכוסה בפרווה תחתונה קצרה ושערות מגן ארוכות יותר. בקיץ צבע פרוותו בחלקיו העליונים חום עשיר, וחלקיו התחתונים לבנים. בחורף באזורים הצפוניים המושלגים לעתים קרובות הפרווה לבנה לחלוטין, בעוד שבאזורים דרומיים הפרווה נותרת חומה. ראשו של חמוס השלגים צר ולו עיניים שחורות ואוזניים עגולות. יש לו רגליים קצרות ובכפות רגליו חמש אצבעות עם טופרים חדים. הזכרים גדולים מהנקבות: האורך הכולל של זכרים: 18–25 ס"מ; נקבות: 16.5–18 ס"מ. אורך הזנב של זכרים: 25–40 מ"מ; נקבות: 22–30 מ"מ. משקל זכרים: 40–55 גרם; נקבות: 30–50 גרם.
ניתן להבדיל בין חמוס השלגים להרמין על פי גודל גופו הקטן של החמוס וז