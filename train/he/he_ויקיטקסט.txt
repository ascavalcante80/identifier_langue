ויקיטקסט (באנגלית: Wikisource) הוא מיזם של קרן ויקימדיה ומיזם-אחות לוויקיפדיה. הפרויקט מיועד להיות ספרייה הכוללת מאגר חופשי של טקסטים.


== היסטוריה ==
המהדורה הרב-לשונית של ויקיטקסט החלה את דרכה ב-6 בדצמבר 2003 (תחת שמה הנוכחי; הייתה קיימת לפני כן תחת השם Project Sourceberg).
המהדורה העברית נפתחה ב-2 באוגוסט 2004 (ט"ו באב תשס"ד). הייתה זו המהדורה הראשונה של ויקיטקסט המיוחדת לשפה אחת, בגלל הקשיים לערוך טקסט מימין לשמאל בממשק האנגלי (הפועל משמאל לימין).
ב-12 במאי 2005 אושרה בהצבעה הקמתן של מהדורות מיוחדות בכל השפות. הקמתן בפועל של אתרים בשפות רבות החלה בחודשים אוגוסט-ספטמבר 2005, ומאז ויקיטקסט הוא פרויקט רב-לשוני בדומה לרוב הפרויקטים של קרן ויקימדיה.


== ויקיטקסט העברי ==
מכיוון שעל טקסטים שמחברם נפטר לפני פחות משבעים שנה יש זכויות יוצרים, בוויקיטקסט ניתן למצוא בעיקר ספרי קודש. ספרי חול שפגו עליהם זכויות יוצרים ניתן למצוא בפרויקט בן יהודה.
במהלך שנת 2007 הסתיימה יצירת מהדורת המקרא (התנ"ך) בוויקיטקסט, בשלוש מהדורות: כתיב, מנוקדת ועם טעמים. נוצר דף לכל פרק בנפרד ולכל פסוק בנפרד. תוכן לכל ספרי התנ"ך ניתן למצוא בדף "מקרא" בוויקיטקסט ופרטים לגבי הנוסח ואופן הצגתו בדף המתאר את אופן ההצגה של המקרא.
במקביל נפתח מרחב שם חדש בשם "ביאור" המשמש לכתיבת פירושים על טקסטים המופיעים בוויקיטקסט. לדוגמה אפשר למצוא פירוש על חלק ניכר מהתנ"ך, על המשנה וכן התחלה של פירושים על טקסטים נוספים.
במאי 2009 הגיע ויקיטקסט העברי ל-10,000 יחידות ט