ולוניה (בצרפתית: Wallonie, בהולנדית: Wallonië, בגרמנית: Wallonien, בוולונית: Walonreye), היא אזור של דוברי צרפתית בדרום בלגיה המהווה אחד משלושת המחוזות בבלגיה. בירת המחוז היא נאמור, והשפות הרשמיות במחוז זה הן גרמנית וצרפתית.


== דמוגרפיה ושפותעריכה ==
אזור ולוניה מהווה את חלקה הדרומי של בלגיה. האזור תופס 55.18 אחוזים משטח בלגיה (16,844 קמ"ר). האזור מחולק לחמש פרובינציות, והן:
ברבנט הוולונית
נאמור
לייז'
אֵינוֹ
לוקסמבורג
הערים והעיירות הגדולות והחשובות בוולוניה הן: נאמור, לייז', מונס, ארלון, ואבר, וֶרְוְויֶיה, שרלרואה, טוּרנֶה, באסטון, דינאן והעיר דוברת הגרמנית אויפן.
צרפתית היא השפה הרשמית, אך בתשע עיירות במזרח ולוניה ליד גבול גרמניה-בלגיה השפה הרשמית המדוברת היא גרמנית. תשע עיירות אלו היו בשליטת גרמניה עד שנת 1918, ואז הועברו לידי בלגיה. כמו כן ישנם עוד מספר יישובים או קבוצות מתיישבים החיות ביישובים דוברי צרפתית אשר מדברים גרמנית או הולנדית. ישנם מספר מצומצם של דוברי ולונית על ניביה השונים. בסקר שפורסם ביוני 2006, רק 19% מן הוולונים הצהירו כי הם יודעי הולנדית, בעוד 59% מן הפלמים טענו כי הם יודעי צרפתית.
ניב הצרפתית המדובר בוולוניה הוא הניב הבלגי-צרפתי. ניב זה נבדל מהצרפתית ה"סטנדרטית" המדוברת בצרפת בהגייתן של מספר מילים. השפה הצרפתית הנוהגת במנהל ובתקשורת דומה מאוד בין בלגיה לצרפת.
ניבי הוולונית והפיקארד היו השפות העיקריות של הוולונים עד ראשית המאה ה-20, בעוד שצרפתית הייתה השפה של המעמד הגבוה. תוך התפתחות ההשכלה בשימוש השפה הצרפתית, היו ניבים אלו בדעיכה מתמשכת. בימים אלה נעשה מאמץ להחיות ניבים ולוניים: בבתי ספר מסוימים מוצעים קורסים בשפה הולונית, המדוברת גם בכמה תוכניות רדיו, אך מאמץ זה די מוגבל.
ישנם כ - 70,000 אנשים בהקהילה הדוברת גרמנית הבלגית, המוצגת כמיעוט ה"שמור" ביותר באירופה. למרות זאת, ישנה שאיפה בקהילה הדוברת גרמנית בבלגיה