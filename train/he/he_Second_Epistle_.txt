האיגרת השנייה אל הקורינתים היא איגרת שנכתבה על ידי פאולוס אל הכנסייה הנוצרית בקורינתוס. איגרת זו מהווה אחת מספרי הברית החדשה - ספרי הקודש של הנצרות.


== איגרת אחת או מספר איגרות ==
בעוד שאין מחלוקת בדבר העובדה שפאולוס כתב את האיגרת, המלומדים חלוקים האם מדובר באיגרת אחת או במספר איגרות שחוברו יחד. בעוד שבברית החדשה ישנם שני ספרים המכונים "איגרת אל הקורינתיים" (השני הוא האיגרת הראשונה אל הקורינתיים) - מעיון בספרים עולה כי נשלחו לפחות ארבע איגרות. בפרק ז' 8 מתייחס פאולוס ל"איגרת הדמעות" - שאינה תואמת את האיגרת הראשונה. איגרת נוספת המוזכרת היא "איגרת האזהרה" המוזכרת בפרק ה 9. יש חוקרים הסבורים כי פרקים 10 - 13 בספר זה מהווים את "איגרת הדמעות", וכי "איגרת האזהרה" שולבה בפרקים 1 - 9 (לדוגמה פרק ו' 14 - ז' 1).


== תוכן ==
פרק א' 1-11 - מבוא
פרק א' 12 - ז' 16 - פאולוס מגדיר את שליחותו ומעשיו ואת קרבתו אל הקורינתיים וכנסייתם.
פרק ח' 1 - ט' 15 - הנחיות לעניין העניים.
פרק י' 1 - י"ג 10 - הגנה על שליחותו של פאולוס.
פרק י"ג 11-14 - דברי סיום.


=== תמות עיקריות ===
באיגרת השנייה אל הקורינתיים מתייחס פאולוס לעצמו כשליח של ישו המשיח, ומציין כי נשל