כינויי הגוף הם תת-קבוצה של שמות עצם, המשמשים תחליף לשם עצם ממשי.
רוב השפות עושות שימוש בכינויי גוף, בעיקר כדי להתייחס לאובייקט שהוזכר קודם לכן (כינוי גוף אנאפורי). למשל: ראיתי אתמול את דני. הוא לבש חולצה בהירה.
כינויי הגוף יכולים להופיע גם ככינויים חבורים, המוטמעים בתוך רכיב אחר. לדוגמה: עליו = על+הוא; שלה = של+היא.


== כינויי הגוף בעברית ==
אלה הם כינויי הגוף הפרודים בעברית:
הערה - לכינוים בגוף ראשון ישנם שמות נרדפים: אני=אנוכי / אנחנו=אנו. לרוב אין משתמשים במילים "אנוכי" ו-"אנו" בשפת היום יום, אלא לכתיבה ו/או דיבור בשפה רשמית או גבוהה.


== הבדלים בין כינויי הגוף בעברית ובשפות אחרות ==
בשפות הודו-אירופיות רבות, כגון אנגלית, רוסית, גרמנית ועוד, קיימים שלושה מינים דקדוקיים: זכר, נקבה ונייטרלי, ובהתאם קיימים שלושה כינויי גוף בגוף שלישי יחיד (לדוגמה, באנגלית: he, she, it).
בשפות הגרמניות והלטיניות, ההבדל בין זכר לנקבה קיים רק בגוף שלישי יחיד.
בספרדית, קיים גוף שני מיוחד עבור פנייה של כבוד, בנפרד הגופים המשמש ליחיד ולרבים. בצרפתית, גוף שני של כבוד הוא כמו גוף שני של רבים; לפני עשורים אחדים, הקפידו בשפה זו לפנות בגוף שני יחיד, רק אל חבר קרוב, אל קרוב משפחה או אל ילדים. באנגלית הארכאית, היה מצב דומה לזה שבצרפתית המודרנית וגוף שני יחיד היה thee. כיום, באנגלית, כול הגופים השניים הם you.
בערבית ספרותית, בנוסף לגופים היחידיים והגופים עבור רבים, הקיימים בעברית, יש גם גופים ייחודיים לזוג. דהיינו יש גוף שני, לצד אתה, את, אתם ואתן, יש גם גופים עבור ״אתם-שניכם״ ו״אתן-שתייכן״. באותו אופן, קיימים גם גופים עבור ״הם-שניהם״ ו״הן-שתיהן״. גופים זוגיים קיימים גם בחלק משפות סקנדינביה.
בצרפתית קיים גם גוף סתמי רשמי, עבור אמירה, שלא ברור באיזה גוף הי