אנגלית אמריקאית (באנגלית: American English, U.S. English) היא ניב נפוץ של השפה האנגלית המדוברת, נקרא ונכתב בעיקר בארצות הברית. נכון לסטטיסטיקות משנת 1990, 97% מתושבי ארצות הברית מדברים אנגלית טובה או טובה מאוד, ובסטטיסטיקות מ-2004 נקבע כי יותר משני שלישים מהם משתמשים בניב האמריקני.
בבתי הספר במדינת ישראל מלומדת האנגלית האמריקאית, אולם מלמדים גם את ההבדלים בין הניבים של השפה האנגלית.


== הבדלים בין אנגלית אמריקאית לאנגלית בריטיתעריכה ==
בין שני הניבים יש הבדלים הן באיות, הן בדקדוק והן במבטא. האנגלית האמריקאית התפתחה מהבריטית תוך כדי ניסיון לעשות אותה "הגיונית" יותר. בניגוד לשינויים ורפורמות שנעשו בשפות אחרות במהלך המאה ה-20 (כמו למשל השינוי באלפבית הטורקי, והרפורמה באיות השפה הנורווגית), שנעשו על ידי הממשלות או מוסדות ללשון, שינויי האיות באנגלית האמריקאית התפתחו בצורה טבעית ותועדו על ידי סופרים וכותבי מילונים.
המילון האמריקאי הראשון חובר על ידי נוח ובסטר, ב-1828. באותה תקופה ארצות הברית הייתה מדינה צעירה יחסית, והתרומה של ובסטר הייתה בעיקר להציג את העובדה שניב האנגלית בארצות הברית שונה מבבריטניה. מילון ובסטר הכיל שינויים רבים באיות של מילים, ורבים משינויים אלה נכנסו לשפה היומיומית.
בנוסף לכך, ובסטר ביקש לפשט את השפה, ושינויים רבים שלו התקבלו בצורה חלקית. התוצאה הייתה בלבול וסיבוך רב יותר של השפה משהיה קודם.
מילים רבות באנגלית אמריקאית הן קצרות ופשוטות יותר מהאנגלית הבריטית, כמו למשל center האמריקאי לעומת centre הבריטי או pajamas האמריקאי ו-pyjamas הבריטי. עם זאת קיימות גם מילים מסובכות יותר, כמו transportation באנגלית אמריקאית לעומת transport באנגלית בריטית, או elevator באנגלית אמריקאית ו- lift באנגלית בריטית.
מלבד שינויים אלה, הא