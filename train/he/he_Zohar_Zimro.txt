זוהר זימרו (נולד ב-25 ביולי 1977) הוא אתלט ישראלי המתמחה בריצות ארוכות, 4 פעמים אלוף ישראל בריצת מרתון (2010, 2012, 2014 ו-2015). ייצג את ישראל באולימפיאדה (לונדון 2012) ובשתי אליפויות עולם (טגו 2011 ומוסקבה 2013), ושלוש פעמים אלוף המכביה.
זימרו קבע את התוצאה השנייה בטיבה של אתלט ישראלי בכל הזמנים, בריצת מרתון (2:14:28 שעות), 7 שניות אחרי השיא הישראלי של היילה סטאין (2:14:21 שעות)‏.


== ביוגרפיה ==
זימרו נולד באתיופיה ועלה לארץ בגיל 10. הוא נרשם לפנימיית ספורט בצפון הארץ, השתתף בתחרויות כלל ארציות ומאוחר יותר השתתף בתחרויות בינלאומיות.


=== 2009 ===
מרתון ברלין שנערך ב-20 בספטמבר 2009, היה פריצת הדרך המקצועית שלו כאתלט מקצוען. עד לאותה השנה עסק בעיקר בעבודתו כמאמן בקבוצות ריצה ברחבי הארץ. בתחרות קבע שיאי אישי חדש של 2:23:48 שעות.


=== 2010 ===
במרתון טבריה (אליפות ישראל בריצת מרתון) שנערך בינואר 2010 סיים זימרו במקום הראשון מבין האתלטים הישראלים בתוצאה של 2:28:55 שעות וזכה לראשונה בתואר אלוף ישראל‏.


==== אליפות אירופה ====
באליפות אירופה שנערכה בברצלונה שבספרד ב-1 באוגוסט אותה שנה סיים זימרו במקום 38 כללי וחמישי מבין הישראלים בריצת המרתון בתוצאה 2:36:58 שעות.


=== 2011 ===
במרתון רוטרדאם שנערך ב-10 באפריל 2011 קבע זימרו שיא אישי חדש של 2:14:28 שעות וקבע את הקריטריון האולימפי‏‏.


==== אליפות העולם ====
באליפות העולם שנערכה בטגו דרום קוריאה בשנת 2011, החל זימרו את ריצת המרתון בקצב טוב ועבר את חצי המרחק (21.1 ק"מ) במקום ה-39 ובתוצאה של 1:07:41 שעות. בהמשך המירוץ, הוא נפצע והחל לדמם באזור עקב אכילס, עקב נעילת נעליים חדשות ללא גרביים ובעקבות כך פרש מהמרוץ בק"מ ה-28.


=== 2012 ===
במרתון טבריה שנערך בינואר 2012 זכה במקום הראשון בתוצאה של 2:15:06 שעות והוכתר בפעם השנייה כאלוף ישראל‏.
זימרו יצא למחנה אימונים באתיופיה והתאמן בהדרכתו של האג'י, אחד ממאמני המרתון הטובים באתיופיה.
ביוני 2012 נמצא חיובי בשימוש באמרוץ‏. לבסוף נקבע שהוא צרך את החומרים בתום לב, כשהשתמש במכשיר אינהלציה נגוע של אדם אחר שהשתמש בחומרים האסורים. הוא ננזף והושעה ל-28 ימים מכל פעילות.


==== אולימפיאדת לונדון ====

באולימפיאדת לונדון (2012) סיים במקום 81 בריצת המרתון בזמן של 2:34:59 שעות, כ-26 דקות אחרי המנצח‏.


=== 2013 ===


==== אליפות העולם ====
באליפות העולם שנערכה במוסקבה שברוסיה בשנת 2013 סיים במקום 40 בריצת מרתון בתוצאה של 2:25.23 שעות.


=== 2014 ===
במרתון טבריה זכה זימרו במקום הראשון בתוצאה של 2:16:25 שעות והוכתר בפעם השלישית כאלוף ישראל‏‏.


==== אליפות אירופה ====
כחודש וחצי לפני אליפות אירופה שנערכה בציריך שבשווייץ בשנת 2014, נאלץ להפסיק להתאמן ולהתחיל סדרת טיפולים רפואיים בעקבות פציעה. כשבועיים לפני האליפות הוא חזר להתאמן ובאליפות עצמה הוא הפסיק את ריצתו בק"מ ה-30.
בחודש דצמבר אותה שנה נאלץ להפסיק לחלוטין את מחנה האימונים בחו״ל, ולהגיע לטיפול בבית חולים מאיר בכפר סבא. זאת בעקבות פציעה בברך אשר מנעה ממנו ללכת. לאחר 4 ימים של התאוששות, חזר להתאמן‏.


=== 2015 ===
ערב לפני מרתון טבריה הכריז זימרו על פרישתו מריצה תחרותית, לאחר המרתון. במרתון עצמו, הוא זכה במקום הראשון מבין האתלטים הישראלים ובמקום השישי הכללי בתוצאה של 2:18:07 שעות והוכתר בפעם הרביעית כאלוף ישראל. לאחר המרתון הודיע שייצא בהצהרה רשמית בנוגע להשתתפותו באליפות העולם (בייג'ינג 2015), לאחר שישלים ניתוח בברכו.


== מאמן ריצות למרחקים ארוכים ==
בשנת 2008 החל לאתר ולאמן כשרונות צעירים בריצה למרחקים ארוכים. את שלושת הרצים המובילים בישראל, השיאן הישראלי (ריצת 10