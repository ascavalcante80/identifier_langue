תומאס וודרו וילסון (באנגלית: Thomas Woodrow Wilson;‏ 28 בדצמבר 1856 - 3 בפברואר 1924) היה הנשיאה ה-28 של ארצות הברית, בשנים 1913 - 1921. כפרופסור למדע המדינה, קודם לכן הוא כיהן כנשיא אוניברסיטת פרינסטון וכמושל מדינת ניו ג'רזי. וילסון, שנבחר לנשיאות בשנת 1912 והשיג לראשונה זה שנים רוב למפלגתו בקונגרס, הוביל חקיקה חברתית מתקדמת שלא היה דומה לה עד המערך החדש, והנהיג את ארצות הברית במהלך מלחמת העולם הראשונה. לקראת סופה הציג לעולם את ארבע עשרה הנקודות של וילסון. בתקופת כהונתו הוענקה זכות בחירה לנשים.
וילסון נודע כמי שהשאיר מורשת הקרויה "וילסוניאניזם", עמדה אידאולוגית במדיניות החוץ של ארצות הברית, המאמינה כי על המדינה לקדם את הדמוקרטיה ברחבי העולם. בגין פועלו להקמת חבר הלאומים, הוענק לוילסון פרס נובל לשלום בשנת 1919. וילסון מדורג בעקביות על ידי מומחים ועל ידי הציבור כאחד מעשרת הנשיאים הטובים של ארצות הברית בכל הזמנים[דרוש מקור].


== ביוגרפיה ==
וילסון נולד בסטאונטון, וירג'יניה, למשפחה בת ארבעה ילדים ממוצא סקוטי-אירי. הוא גדל בג'ורג'יה ובקרוליינה הדרומית. בשנת 1885 נישא לאלן לואיז אקסון, שמתה בשנת 1914. בשנת 1915 נישא בשנית לאדית בולינג וילסון.
וילסון נבחר לנשיאות בשנת 1912, בעת שכיהן כמושל מדינת ניו ג'רזי, ולאחר שמונה שנים כנשיא אוניברסיטת פרינסטון. הוא היה הנשיא הדמוקרטי הראשון במאה העשרים והשלישי מאז מלחמת האזרחים האמריקנית. הוא נבחר בגלל הפיצול במפלגה הרפובליקנית, בין השמרנים (שהונהגו בידי הנשיא היוצא, ויליאם האוורד טאפט) ובין הפרוגרסיבים (שהונהגו בידי תיאודור רוזוולט). הוא נבחר לכהונה נוספת ברוב קטן בשנת 1916. ססמתו בבחירות אלו הייתה "הוא השאיר אותנו מחוץ למלחמה" ("He kept us out of war").
בשנת 1917, בעקבות מברק צימרמן, ותוך שימוש בהטבעת ספינת התיירים "לוסיטניה" ב-1915 בידי הגרמנים כעילה, נכנס למלחמת העולם הראשונה.
בועידת השלום בפריז, אשר סיימה את מלחמת העולם הראשונה, הציע את תוכנית "ארבע עשרה הנקודות" שלו לסדר עולמי חדש. מרכיבי התוכנית היו דמוקרטיזציה, הגדרה עצמית ודה-קולוניזציה. וילסון הגה את הקמת חבר הלאומים.
בתקופת כהונתו נחקקו התיקון ה-18 לחוקת ארצות הברית, הידוע בשם "חוק היובש", האוסר מכירת משקאות חריפים, והתיקון ה-19 לחוקת ארצות הברית, אשר העניק זכות בחירה לנשים.
בעבור תרומתו למאמצי השלום ויוזמת הקמת חבר הלאומים הוענק לווילסון פרס נובל לשלום בשנת 1919. אולם לאכזבתו של וילסון, הקונגרס היה מושפע מהתנועה הבדלנית, לא אהד את חזונו של הנשיא לשיתוף פעולה בינלאומי, ומנע את הצטרפותה של ארצות הברית לחבר הלאומים.
במהלך 1919-20, כשניסה לקדם את כניסת אר