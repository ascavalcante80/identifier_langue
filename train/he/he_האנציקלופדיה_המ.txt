האנציקלופדיה המקוונת לסדרות של מספרים שלמים (באנגלית: On-Line Encyclopedia of Integer Sequences, בראשי תיבות: OEIS) היא מאגר נתונים מקוון המכיל סדרות של מספרים שלמים. האתר נוצר ומתוחזק על ידי ניל סלואן. באתר למעלה מ-220,000 סדרות.
כל סדרה ניתנת להצגה בכמה צורות ובניהן: רשימה, גרף, מעקב היסטורי, וישנה אף אפשרות 'לשמוע את הסדרה', על ידי המרת המספרים לצלילים.
לכל סדרה מוצמד "מספר זהות" ויש לה דף מיוחד, בו אפשר למצוא מידע על הסדרה כגון: היסטוריה, הפניה למקורות רלוונטיים, שימושים מתמטיים, נוסחה (אם יש), הערות מתמטיות שנוספו על ידי משתמשי האתר, וכן הלאה. בנוסף, האנציקלופדיה מקטלגת אותן לפי מילים שמורות שונות המיוחדות לה.
האתר כולל מנוע חיפוש המאפשר לחפש סדרה באמצעות ערכים שלה (או של תת-סדרה שלה), וכן באמצעות שמה. הדבר מאפשר למתמטיקאי הנתקל בסדרה במהלך עבודתו לאתר מופעים נוספים שלה.
האתר מפעיל דף להצעות ודיונים בממשק ויקי.‏
לאתר קדמו ספרים שהוציא סלואן: "A Handbook of Integer Sequences" ‏(1973) שהכיל 2372 סדרות, ו-"The Encyclopedia of Integer Sequences"‏ (1995) שהכיל 5,488 סדרות. לאחר פרסום ספרים אלה מתמטיקאים שלחו לסלואן מעל 16,000 סדרות, שספר צר מלהכילן, ומשום כך יסד סלואן בשנת 1996 אתר אינטרנט שיכיל את הסדרות.
דף השער של האתר מופיע בכ-50 שפות שונות, ובכללן עברית.


== מספרים לא שלמים ==
בנוסף לסדרות של מספרים שלמים, האתר מקטלג סדרות של שברים, ספרות של מספרים טרנסצנדנטים, מספרים מרוכבים וכן הלאה, על ידי המרתן לסדרות של שלמים. סדרות של שברים מיוצגות 