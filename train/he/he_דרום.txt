דרום הוא אחת מארבע רוחות השמים. הוא הפוך לצפון ונמצא בזווית ישרה למזרח ולמערב. הדרום נמצא באזימוט 180 מעלות.
הדרום האמיתי הוא הכיוון לקצה הדרומי האמיתי של ציר סיבוב כדור הארץ, המכונה הקוטב הדרומי. הקוטב הדרומי נמצא באנטארקטיקה. הקוטב הדרומי המגנטי אינו זהה לקוטב הדרומי ונמצא במרחק קטן ממנו.
המונח הדרום משמש לעתים כדי להתייחס למדינות או קבוצות מתקדמות פחות מבחינה טכנולוגית ותרבותית בעולם בשל ההכללה שקובעת שרוב המדינות מסוג זה נמצאות בחצי הכדור הדרומי.
האדריכל והפילוסוף האמריקאי ריצ'רד באקמינסטר פולר פיתח את מפת דימקסיון שאחד ממאפייניה הוא העדר הטיה תרבותית בין צפון לדרום היות ובמפה זו הצפון איננו למעלה והדרום אינו למטה ( יצויין שקיימות מפות, בעיקר במספר מדינות בחצי הכדור הדרומי, בו הדרום נמצא למעלה ).
בארצות הברית, המונח הדרום משמש גם כדי להתייחס למדינות דרום-מזרח ארצות הברית שפרשו מהאיחוד במהלך מלחמת האזרחים האמריקאית.
מקור השם דרום מופיע כבר בתנ"ך, ובתנ"ך לדרום ישנם כינויים נוספים: נגב, תימן וימין. יש אומרים שהמילה דרום הוא הלחם של המילים דר-רום או דר-במרום על שם שהשמש נמצא ברום השמיים כאשר הוא עובר ברוח שמים זו. מאותה סיבה המזרח נקרא מזרח כי שם זורח השמש ומערב כי שם מתערבבים היום והלילה. והצפון