הארי פוטר וגביע האש (באנגלית: Harry Potter and the Goblet of Fire) הוא הסרט הרביעי בסדרת סרטי הפנטזיה האפית הארי פוטר. החברה המפיקה היא האחים וורנר והבמאי הוא מייק ניואל. הסרט יצא ברחבי העולם ב־18 בנובמבר 2005, ובישראל ב־8 בדצמבר.
בספר השיאים של גינס 2007 שבר הסרט שיא – ה-DVD הוא בעל קצב המכירה המהיר ביותר של סרט לא מונפש. לפני יציאת הסרט החמישי הוא נחשב לסרט המפחיד ביותר בסדרת סרטי הארי פוטר. בארצות הברית הוא הומלץ לצפייה מגיל 12 ומעלה ובבריטניה מגיל 13 ומעלה.


== עלילה ==
 ערך מורחב – הארי פוטר וגביע האש
השנה הוגוורטס לוקחת חלק באירוע אגדי - טורניר הקוסמים המשולש, שבו שלושה תלמידים משלושה בתי ספר לקוסמים באירופה יתחרו בשלוש משימות קשות על ניצחון בטורניר. הארי, שבהפתעה נבחר למתמודד הרביעי, משתתף במשימות ומתחרה על הניצחון בטורניר בניסיון לפענח מי האדם שגרם לכניסתו לטורניר המסוכן. העלילה מסתבכת עוד יותר, כאשר וולדמורט חוזר לתחייה לעיניי הארי, ולאחר מכן נלחם בו.


== הבדלים בין הסרט לספר ופרטים שהושמטו ==
למאבקה של הרמיוני למען זכויות גמדוני הבית ולדוֹ‏בּ‏י ולווינקי אין בכלל אזכור בסרט, למרות מרכזיות הסיפור בספר.
שני בתי הספר האחרים, שבספר מתוארים כבתי ספר לבנים ולבנות ביחד, מוצגים בסרט כבתי ספר לבני מין אחד בלבד.
דמויותיהם של דובי, ווינקי, לודו בגמן ובלטריקס לסטריינג' הושמטו מהסרט.
בסרט לא מוזכר המשפט של בלטריקס לסטריינג', בעלה וגיסה בהגיגית של דמבלדור, למרות שבסרט מוזכר שברטי קראוץ' הבן דאג להביאם לאוכלי המוות.
ריטה סקיטר לא מוזכרת בסרט כאנימאגית.
בסרט במשפט של איגור קרקרוף הוא מציג את ברטי 