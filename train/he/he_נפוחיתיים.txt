נפוחיתִיים (שם מדעי: Tetraodontidae) היא משפחה של דגים מקריני סנפיר המשתייכים לסדרת הנפוחתאים. דגים אלו נפוצים בעיקר באזורים הטרופיים, ובישראל בעיקר במפרץ אילת. חלק ממיני משפחת דגים זו מכונים בשפת העם "אבו נפחא".
לנפוחיתיים ארבע שיניים, וזהו מקור שמם המדעי (מיוונית: tetras -ארבע ; odontos-שיניים). השיניים משמשות אותם לפיצוח רכיכות וחסרי חוליות אחרים.
אחד מהמאפיינים הבולטים של הדגים החברים במשפחה זו - וזהו גם מקור שמה בעברית, היא היכולת להתנפח לגודל כפול ויותר בעת סכנה. מאפיין אחר, שאף הוא מגן בחלק המינים מפני טורפים, הוא עורם הקוצני. הגנה נוספת מפני טורפים הקיימת בחלק מהנפוחיתיים היא רעל עצבים קטלני הנקרא טטרודוטוקסין (Tetrodotoxin), שמצוי בעורם ובחלק מאיבריהם הפנימיים. אחד הדגים המשתייכים למשפחת הנפוחיתיים, דג הפוגו, נחשב למעדן ביפן ובארצות סמוכות, למרות הסכנה הרבה באכילתו.
במשפחה זו לפחות 121 מינים ב-21 סוגים. הם מצויים בדרך כלל באזורים הטרופיים, ונדירים באזורים קרים יותר. בים סוף ניתן למצוא חלק ממיני המשפחה, כמעט כולם מוגנים, במפרץ אילת יש מודעות לרעילותם של דגים אלו והם לא ניצודים ולא נאכלים.
בים התיכון ניצוד לעתים הדג לגינון נודד, דג מהסוג Lagocephalus, בגלל חוסר מודעות לרעילותו נגרמים מקרי הרעלה כתוצאה מאכילתו. ‏


== סוגים ורשימה חלקית של מיניםעריכה ==

מין יחיד Amblyrhynchotes honckenii
Arothron:
נפוחית ממושקפת (Arothron diadematus) - מצוי בים סוף
נפוחית לבנת כתמים (Arothron hispidus) - מצוי בים סוף
נפוחית העשב (Arothron immaculatus) - מצוי בים סוף
נפוחית מנוקדת שחורה (Arothron nigropunctatus) - מצוי בים סוף
נפוחית הכוכבים (Arothron stellatus) - מצוי בים סוף

Auriglobus
Canthigaster
פנינון האוכפים (Canthigaster coronata)
פנינון גמדי (פנינון גמד) (Canthigaster pygmaea)
פנינון נקוד (פנינון העין) (Canthigaster margaritata)

Carinotetraodon -
נפוחית אדומת זנב (Carinotetraodon irrubesco)
כדורנון אדום כרס Carinotetraodon lorteti

Chelonodon
כדורנון נקודות חלב Chelonodon patocha

מין יחיד - Chonerhinos naritus
Colomesus
Contusus
מין יחיד - Ephippion guttifer
מין יחיד - Feroxodon multistriatus
מין יחיד - Guentheridia formosa
Takifugu
פוגו

Gastrophysus
מין יחיד - Javichthys kailolae
Lagocephalus
לגינון מוארך Lagocephalus sceleratus
לגינון נודד Lagocephalus spadiceus

מין יחיד - Leiodon cutcutia
מין יחיד - Liosaccus cutaneus
Marilyna
מין יחיד - Leiodon cutcutia
Omegaphora
מין יחיד - Pelagocephalus marki
מין יחיד - Polyspina piosae
מין יחיד - Reicheltia halsteadi
Sphoeroides
Takifugu
Tetractenos
Tetraodon :( דגי אקווריום המכונים בסלנג אבו נפחא)
כדורנון דובוסי (Tetraodon duboisi)