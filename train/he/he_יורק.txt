יורק (באנגלית: York, ) היא עיר מוקפת חומה במחוז צפון יורקשייר שבצפון אנגליה, שבנויה בהצטלבות נהרות האוז והפוס. בשנת 2008, מנתה אוכלוסיית העיר מעל ל-195,000 נפש.
בעיר אתרי תיירות רבים, כשהידוע שבהם הוא קתדרלת יורק, שנבנתה בסגנון גותי אנגלי והיא אחת הקתדרלות הגדולות בחבר העמים הבריטי.
על שמו של דוכס יורק‏ נקראת העיר והמדינה ניו יורק שבארצות הברית.


== היסטוריה ==
בין השנים 71 ל-74 לספירה, בתקופתו של הנציב קריאליס בבריטניה, התיישב לגיון רומאי בחוף המזרחי של בריטניה הגדולה ובנה את אבורקום - יורק של היום. אבורקום נבנתה מחדש מספר פעמים, הקיסר ספטימיוס סוורוס ביצר אותה בשנת 197 ואף מת בה בשנת 211. אבורקום נהרסה חלקית בידי אלקטוס, ושוקמה בידי קונסטנטיוס כלורוס שמת בה ב-306. אבורקום הייתה מקום מושב נציב בריטניה התחתונה באימפריה הרומאית, והיישוב האזרחי בה קיבל תקפות של קולוניה לפני שנת 237 לספירה.


== הטבח ביהודי יורק ==
 ערך מורחב – הטבח ביהודי יורק
העיר יורק התפרסמה בהיסטוריה היהודית כאשר המון מוסת, שככל הנראה קיבל היתר מריצ'רד לב הארי, מל