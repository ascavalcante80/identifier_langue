שנת 1998 היא השנה ה-98 במאה ה-20. זוהי שנה רגילה, שאורכה 365 ימים. 1 בינואר 1998 לפי הלוח הגרגוריאני מקדים את 1 בינואר לפי הלוח היוליאני ב-13 ימים.
כל התאריכים שלהלן הם לפי הלוח הגרגוריאני.
 ערכים מורחבים – 1998 בישראל, 1998 בארצות הברית, 1998 ברוסיה


== אירועים בולטים בעולם ==

1 בינואר - הבנק המרכזי האירופי נוסד
19 בינואר – מטוסי הקרב F-15I נוחתים לראשונה בישראל, בבסיס חצרים
22 בינואר - נכשל שיגורו של הלוויין "אופק 4"
4 בפברואר - 2,323 הרוגים ברעידת אדמה באפגניסטן
20 בפברואר - אולימפיאדת נאגנו: המחליקה טרה ליפינסקי זוכה במדליית זהב והופכת לאדם הצעיר ביותר שזכה במדליית זהב במשחקי החורף האולימפיים
16 במרץ - האפיפיור יוחנן פאולוס השני מתנצל באופן רשמי על אי-פעילותה של הכנסייה הקתולית כנגד השמדת היהודים בשואה
10 באפריל - נחתם הסכם יום שישי הטוב בין בריטניה ובין אירלנד
7 במאי - חברת המכוניות מרצדס-בנץ רוכשת את חברת קרייזלר תמורת 40 מיליארד דולר. זהו המיזוג הגדול ביותר בענף הרכב, שיוצר את חברת דיימלר-קרייזלר
9 במאי - דנה אינטרנשיונל זוכה בתחרות האירוויזיון עם השיר "דיוה"
13 במאי - הודו מבצעת בהצלחה שני ניסויים בנשק גרעיני
21 במאי - במיאמי, פלורידה, מתנגד להפלות תוקף שלוש מרפאות המבצעות הפלות באמצעות חומצה בוטירית
21 במאי - שליט אינדונזיה, סוהארטו, מתפטר לאחר 32 שנות שלטון
23 במאי - תושבי אירלנד וצפון אירלנד מאשרים במשאל עם את הסכם יום שישי הטוב
28 במאי - פקיסטן מגיבה לניסויים הגרעיניים שערכה הודו בחמישה ניסויים גרעיניים משלה
30 במאי - 4,700 הרוגים ברעידת אדמה באפגניסטן
1 ביוני - מוקם הבנק המרכזי האירופי
10 ביוני - ברזיל מנצחת את סקוטלנד בתוצאה 2 - 1 במשחק הפתיחה של מונדיאל 1998
12 ביולי - KDE 1.0 משוחררת
12 ביולי - צרפת מנצחת את ברזיל בתוצאה 3 - 0 במשחק הגמר של מונדיאל 1998
17 ביולי - סופת צונמי שנגרמה עקב רעידת אדמה הורסת 10 כפרים בפפואה גינאה החדשה. כ-1,500 איש נהרגו ורבים אחרים נותרו ללא קורת גג
7 באוגוסט - ארגון אל קאעידה מתקיף את שגרירויות ארצות הברית בקניה ובטנזניה על ידי משאיות תופת, וגורם ל-223 הרוגים וכ-4,000 פצועים
14 באוגוסט - רכבת נוסעים אחרונה עוזבת את תחנת הרכבת ירושלים, והתחנה נסגרת
15 באוגוסט - פצצה מתפוצצת באומהה, צפון אירלנד, זוהי פעולת הטרור הקטלנית ביותר של "הצרות"
17 באוגוסט - פרשת מוניקה לווינסקי: נשיא ארצות הברית ביל קלינטון מודה, בעדות מוקלטת, שהיה לו "קשר פיזי לא יאה" עם המתמחה בבית הלבן מוניקה לווינסקי. באותו יום הוא מודה, בשידור לאומה, שהוא "הטעה אנשים" בקשר למערכת היחסים שלו עם לווינסקי
20 באוגוסט - צבא ארצות הברית משגר טילי שיוט נגד מחנות של אל-קאעידה באפגניסטן ונגד מפעל החשוד שהוא מייצר נשק כימי בסודאן, בתגובה לפיצוץ שגרירויות ארצות הברית בקניה וטנזניה ב-7 באוגוסט
20 באוגוסט - בית המשפט העליון של קנדה קובע שקוויבק אינה יכולה להתנתק מקנדה ללא אישור הממשלה הפדרלית
2 בספטמבר - 229 הרוגים בהתרסקות מטוס סוויסאייר בנובה סקוטיה
2 בספטמבר - בית הדין הבינלאומי המיוחד ברואנדה הרשיע את ז'אן פול אקייסו ברצח עם
7 בספטמבר - סרגיי ברין ולארי פייג' מייסדים את חברת גוגל
27 בספטמבר - הוקם מנוע החיפוש גוגל
23 באוקטובר - בנימין נתניהו ויאסר ערפאת חותמים על הסכם ואי
27 באוקטובר - גרהרד שרדר נבחר לקנצלר גרמניה בפעם הראשונה
29 באוקטובר - ועדת האמת והפיוס בדרום אפריקה מגישה את הדו"ח שלה על האפרטהייד, ובו מואשמים שני הצדדים במעשי זוועה
1 בנובמבר - הקמת בית הדין האירופי לזכויות אדם
2 בנובמבר - קומדיית המצבים בקר עלתה לראשונה לאוויר
3 בנובמבר - המתאבק המקצועי לשעבר ג'סי ונטורה נבחר למושל מדינת מינסוטה בארצות הברית
12 בנובמבר - חברת דיימלר-בנץ משלימה מיזוג עם קרייזלר ויוצרת את חברת דיימלר-קרייזלר
24 בנובמבר - AOL מודיעה על רכישת חברת נטסקייפ (Netscape Communications) תמורת 4.2 מיליארד דולר בעסקת החלפת מניות
29 בנובמבר - מפעל מל"מ של התעשייה האווירית מוסר את הטיל "חץ 2" הסדרתי הראשון לידי צה"ל
6 בדצמבר - הוגו צ'אווס זוכה בבחירות לנשיאות בונצואלה
7 בדצמבר או ב-2001 (ספק) - הוקמה המשטרה הפדרלית של בלגיה


== נולדו ==
5 ביוני - יוליה ליפניצקיה, מחליקה על קרח רוסייה, אלופה אולימפית בהחלקה על הקרח בקבוצות באולימפיאדת סוצ'י (2014)
8 ביולי - ג'יידן סמית', ראפר ושחקן קולנוע אמריקאי
2 בנובמבר - נדב גדג', זמר ישראלי, זוכה העונה השנייה של תוכנית המציאות "הכוכב הבא", ונציג ישראל בתחרות הזמר של האירוויזיון לשנת 2015


== נפטרו ==

5 בינואר - סוני בונו, זמר ושחקן (נולד ב-1935)
20 בינואר - זבולון המר, יו"ר המפד"ל, חבר הכנסת ושר החינוך והתרבות (נולד ב-1936)
8 בפברואר - הלדור לכסנס, סופר איסלנדי, זוכה פרס נובל לספרות (נולד ב-1902)
15 בפברואר - חיים בר און, מו"ל עיתונות ישראלי (נולד ב-1944)
22 בפברואר - אברהם ריביקוף, פוליטיקאי יהודי-אמריקאי (נולד ב-1910)
10 במרץ - הרב חיים דוד הלוי, רבה הראשי של תל אביב (נולד ב-1924)
15 במרץ - בנג'מין ספוק, רופא ילדים (נולד ב-1903)
15 באפריל - פול פוט, שליט קמבודיה האחראי לרצח מיליונים מבני עמו (נולד ב-1925)
17 באפריל - לינדה מקרטני, צלמת ומוזיקאית בלהקת "ווינגס", אשתו של המוזיקאי פול מקרטני (נולדה ב-1941)
23 באפריל - ג'יימס ארל ריי, רוצחו של מרטין לותר קינג (נולד ב-1928)
25 באפריל - כריסטיאן מורטנסן - האדם הראשון (הזכר) שהגיע לגיל 116 (נולד ב-1882)
27 באפריל - קרלוס קסטנדה, סופר אמריקאי פרואני (נולד ב-1925)
14 במאי - יצחק מודעי, מדינאי ישראלי, כיהן כשר 