אושמאל (ספרדית: Uxmal) הייתה עיר גדולה של ציוויליזציית המאיה שהתקיימה באזור מקסיקו לפני עידן הקולוניאליזם. העיר שוכנת כ-78 ק"מ דרומית לעיר מרידה במקסיקו.
האתר אשר כולל בין היתר מספר פירמידות גדולות, מקדשים ואתרי פולחן שונים, הוא כיום אחד מהאתרים הארכיאולוגיים החשובים ביותר של ציוויליזציית המאיה, יחד עם אלו של צ'יצ'ן איצה וטיקאל.
אושמאל נוסדה בסביבות שנת 500 לספירה על ידי השליט הון יוטציל צ'אק טוטול קסיו. העיר נשארה תחת שלטונה של שושלת קסיו (Xiu) במשך מאות שנים. חלק הארי של העיר נבנה בין השנים 700 - 1000 לספירה. בשיאה חיו בה כ-25,000 אנשים. בסביבות 1,200 ננטשה העיר ושושלת קסיו עברה למאני. עם זאת, ככל הנראה אושמאל לא ננטשה לחלוטין שכן העדויות של הכובשים הספרדים מצביעים על כך שאושמאל הייתה עדיין מיושבת בחלקה במהלך המאה ה-16.
פירוש השם אושמאל הינו "נבנתה שלוש פעמים".
אושמאל הוכר