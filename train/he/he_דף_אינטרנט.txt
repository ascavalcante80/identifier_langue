דף אינטרנט הוא מסמך המוחזק ברשת האינטרנט - World Wide Web - וניתן להצגה תוך שימוש בדפדפן. קבוצת דפים הקשורים ביניהם על ידי קישורים יוצרת אתר אינטרנט.
ההנחיות לדפדפן בדבר התוכן שעליו להציג ניתן לו בקוד HTML.
בדף אינטרנט שגרתי נכללים טקסט ואיורים. לעתים נכללים בדף גם קטעי אנימציה ומוזיקה. לעתים כולל הדף גם תוכנה, הכתובה בשפת JavaScript או בשפת VBScript. מאפיין מובהק של דף אינטרנט הוא הקישורים המפנים ממנו לדפים אחרים.
לא כל מה שמוצג בדפדפן הוא בהכרח דף אינטרנט, אלא רק מה שמוצג דרך פרוטוקול HTTP, יש מקרים שבהם מוצגים דברים אחרים דרך פרוטוקלים אחרים כמו FTP, Telnet וכדומה.


== סוגים של דפי אינטרנטעריכה ==
דפי אינטרנט הם משני סוגים:
דפים סטטיים: דפים שהתוכן שלהם נקבע מראש, ומאוחסן בצורתו זו בשרת האינטרנט. לכל הגולשים הפונים לדף סטטי מוצג תוכן זהה. סיומת שמו של דף סטטי היא בדרך כלל html או htm. ליצירתם של דפים סטטיים מוצע מגוון רחב של כלים, כגון Microsoft FrontPage או Adobe Dreamweaver. ניתן ליצור דף סטטי גם באמצעות עורך טקסט פשוט.
דפים דינמיים: דפים שהתוכן שלהם נוצר בעת קבלת דרישה להצגתם בשרת האינטרנט. התוכן נוצר, בהתאם למאפיינים שמסר הגולש, על-פי נתונים שמאוחסנים בבסיס נתונים. דוגמה לדף דינמי: דף שבו מוצגים נתונים מחשבון הבנק של הגולש. בדרך כלל סיומת שמו של דף דינמי היא בהתאם לשפה או לטכנולוגיה שבה הוא כתוב. הסיומת asp, למשל, מייצגת דף דינמי שנוצר באמצעות תוכנת ASP בשרת.
בנוסף, דפי אינטרנט סטטיים יכולים להפוך לדינמיים גם לאחר קבלת המידע מהשרת. כלומר, למרות שתוכן הדף נקבע מראש, התוכן משתנה באמצעות כלים שונים, כגון אנימציות GIF, קובצי פלאש או שפת JavaScript שמשנה את תוכן הדף ומבצעת בו מניפולציות ללא צורך בפניה לשרת.


== שיקולים בעיצוב דפי אינטרנטעריכה ==
דפי אינטרנט פונים לקהל גדול ואנונימי של גולשים, ולכן בעת עיצובו של דף אינטרנט נלקחים בחשבון העדפותיהם של מגוון הגולשים, כך שהדף יוצג כיאות לכל גולש. המאפיינים העיקריים שנשקלים במהלך פיתוחו של דף אינטרנט הם:
דפדפנים שונים: הדפדפן הדומיננטי כיום הוא גוגל כרום‏ אך קיימים דפדפנים נוספים כמו אינטרנט אקספלורר, מוזילה פיירפוקס, אופרה ועוד. אף שקיימים תקנים למרכיביו של דף אינטרנט, בדפדפנים השונים קיימות חריגות מתקנים אלה, כמו גם מנועי פריסת תצוגה שונים המפרשים באופן שונה נתונים מסוימים ויש להביאם בחשבון.
רזולוציות שונות: מסכי מחשב מתאפיינים ברזולוציות אחדות. דפים בעלי עיצוב פשוט יוצגו יפה בכל רזולוציה, אך דפים בעלי עיצוב מורכב מוצגים בצורה מיטבית ברזולוציה מסוימת, ששימשה את מפתח הדף, ומוצגים בצורה פחות טובה, ולעתים אף משובשת, ברזולוציות אחרות. פעמים רבות מצוין באתר: "אתר זה נראה היטב ברזולוציה 800X600", הודעה שפירושה, מבחינת הגולש: אם אתה ברזולוציה אחרת, כדאי שתחפש אתר אחר.
שפה: אנשים שונים דוברים בשפות שונות. מרבית האתרים מציגים את תוכנם בשפה יחידה, השפה המדוברת בקרב קהל היעד העיקרי של האתר. אתרים הפונים לקהל יעד שבו נכללים דוברי שפות אחדות, יציגו את תוכנם בשפות אלה, עם אפשרות מעבר משפה לשפה. פרויקט ויקיפדיה העולמי הוא דוגמה מובהקת לגישה זו. דוגמה נוספת היא אתר הכנסת, שעמוד השער שלו מציע לגולש לבחור אחת מבין שלוש שפות: עברית, ערבית או אנגלית.


== כתובת דף אינטרנט (URL)עריכה ==
הכתובת, המכונה URL, הינה הבקשה המופנית אל השרת בפרוטוקול HTTP, והיא מכונה HTTP Request. הכתובת מורכבת ממספר חלקים.
לדוגמה, כתובתו של הערך המקביל לערך הזה בוויקיפדיה האנגלית‏ היא http://en.wikipedia.org/w/index.php?title=Webpage.
חלקי הכתובת הם:
http פרוטוקול התקשורת.
//: מפריד את הפרוטוקול משם האתר.
en.wikipedia.org שם האתר (הכתובת הלוגית שלו).
/w/ מיקום הקובץ באתר (מיקום לוגי, לא 