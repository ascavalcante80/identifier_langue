פּרֶטוֹריה (באנגלית: Pretoria) היא עיר בירתה הראשית של דרום אפריקה, מושב הנשיא והממשלה. העיר חולקת את תואר עיר הבירה עם שתי ערים נוספות במדינה: קייפטאון – הבירה החוקתית (מושב הפרלמנט), ובלומפונטיין – הבירה המשפטית (מושב בית המשפט העליון). פרטוריה הוכרזה כבירה הביצועית (האדמיניסטרטיבית), בה יושבות זרועות הממשלה השונות והשגרירויות הזרות, ולכן מקובל, לרוב, להתייחס אליה כבירתה הרשמית של המדינה.
פרטוריה יושבת בעמק מוקף הרים בפרובינציית חאוטנג, כ-50 ק"מ מצפון ליוהנסבורג. אוכלוסיית העיר 1.3 מיליון תושבים, ובשטחה המטרופוליני כ-2 מיליון תושבים.
העיר נוסדה בשנת 1855 על ידי מרטינוס פרטוריוס, מחלוצי המתיישבים הבורים בדרום אפריקה, אשר קרא לה על שם אביו, אנדריאס פרטוריוס – גיבור לאומי בורי. היא שימשה אז כבירת "הרפובליקה הדרום אפריקנית" – מדינה בורית מצומצמת שהוקמה אז בשטחי פרוביציית טרנסוואל. בתום מלחמת הבורים השנייה (1902) נכבשו שטחי הבורים על ידי האימפריה הבריטית, וכמה שנים מאוחר יותר (1910) קיבלו 4 הפרובינציות של דרום אפריקה עצמאות תחת השם "איחוד דרום אפריקה" עם פרטוריה כבירה אדמיניסטרטיבית לכל הפרובינציות. תפקיד זה היא ממשיכה למלא עד היום.
פרטוריה ידועה גם כעיר הג'קרנדות, הידועים בשם העברי "סיגלון חד עלים". רחובותיה ושדרותיה של פרטוריה מעוטרים בעצי הג'קרנדה, הצובעים את כבישיה בצבעי סגול-כחול פסטליים.
בשנת 2005 הוחלט על שינוי שמ