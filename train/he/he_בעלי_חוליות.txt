בעלי חוליות או חולייתנים (שם מדעי: Vertebrata) היא קבוצה של בעלי חיים שניוני הפה מיתרניים ובעלי גולגולת.
לחולייתנים משתייכים הדגים, הזוחלים, הדו-חיים, העופות והיונקים – כולם בעלי מבנה שרשרת גרמי-חוליות (בלטינית: Vertebra, ומכאן שמם) או עמוד שדרה, המתפרס לאורך הגוף, ויוצר את הציר להתפתחות שאר השלד של בעל החיים. עמוד השדרה מחליף את מיתר הגב הקיים אצל המיתרניים האחרים כבסיס הגוף בתנועה.
בתום תקופת הסילור ובתחילת הדבון, לפני 400–420 מיליון שנים לערך, היו מרבית בעלי החוליות על פני כדור הארץ מבין חסרי הלסתות ומבין קבוצות שנכחדו והיו קרובות להם. לפני 380 מיליון שנים החלה דעיכה במספר חסרי הלסתות ועלייה הדרגתית עד לימינו במספר החולייתנים הלסתניים.
החולייתנים כוללים מספר תכונות המייחדות את חברי הקבוצה, ושלא הופיעו אצל המיקסינים:
כיסוי חיצוני המורכב מאפידרמיס ומדרמיס;
הכיסוי החיצוני מגיע בצורות שונות: שיער, קשקשים, נוצות, בלוטות, חומר קרני וכדומה;
החלפת המיתר בחוליות שדרה (שלמות או חלקיות בהתאם לקבוצה);
שלד פנימי שמחליף את השכבה המזודרמלית, ואליו מוצמד ראש בעל החיים עם איברים ייעודיים (חוטם, עיניים), הגפיים ושאר האיברים ה"תלויים" מהבטן;
תנועה המופקת משרירים הצמודים לשלד הפנימי;
מערכת עיכול מפותחת, בעלת בלוטות עיכול גדולות, לבלב וכבד;
לב בעל 2–4 חדרים;
חלל קרביים (coelom) מפותח;
2 כליות;
איברי מין נבדלים לזכר ולנקבה (לא אצל כולם).


== מיון מדעי של בעלי חוליות מאז הופעתם ועד התפתחות הביצה האמניוטיתעריכה ==
קבוצת קונודונטים (Conodonta) – חסרי לסתות שנכחדו
קבוצת פרוטוקונודונטים (Protoconodonta) – חסרי לסתות שנכחדו
קבוצת פרקונודונטים (Paraconodonta) – חסרי לסתות שנכחדו
קבוצת איקונודונטים (Euconodonta) – חסרי לסתות שנכחדו

קבוצת צמדים (Hyperoartia) – חסרי לסתות
סדרת צמדאים (Petromyzontiformes)
משפחת צמדיים (Petromyzontidae)

קבוצת אנספידים (Anaspida) – משורייני עור שנכחדו
קבוצת דמויי פטרספידים (Pteraspidomorphi) – חסרי לסתות שנכחדו
קבוצת הטרוסטרקים (Heterostraci) – משורייני עור שנכחדו

קבוצת תלודונטים (Thelodonti) – חסרי לסתות שנכחדו
קבוצת אוסטסטרקים (Osteostraci) – משורייני עור שנכחדו
על-מחלקת חולייתנים לסתניים (Gnathostomata)
מחלקת בעלי שריון (Placodermi) – בעלי סנפירים שנכחדו
סדרת פרוקי צוואר (Arthrodira) – נכחדה
סדרת אנטיארכים (Antiarchi) - נכחדה

מחלקת דגי סחוס (Chondrichthyes) – בעלי סנפירים
תת-מחלקת מחוייצי זימים (Elasmobranchii)
תת-מחלקת כסויי זימים (Holocephali)

קבוצת גרמיים (Teleostomi) – בעלי סנפירים
מחלקת אקנתודים (Acanthodii) – נכחדה
סדרת קלימטאים (Climatiiformes) – נכחדה
סדרת אישנקנתאים (Ischnacanthiformes) – נכחדה
סדרת אקנתודאים (Acanthodiformes) – נכחדה

קבוצת בעלי עצם (Euteleostomi)
מחלקת מקריני סנפיר (Actinopterygii) – דגי גרם
קבוצת בעלי סנפירים בשרניים (Sarcopterygii) – דגי גרם
קבוצת אקטיניסטים (Actinistia) – נכחדה; נכללה בעבר