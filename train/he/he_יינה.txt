יינה (בגרמנית: Jena ) היא עיר אוניברסיטאית במדינת תורינגיה שבמרכז גרמניה, העיר השנייה בגודלה אחרי עיר הבירה ארפורט. אוכלוסייתה מונה 102,494 תושבים. העיר מוכרת בעיקר בשל היותה עיירת סטודנטים ובה אוניברסיטת פרידריך שילר.


== היסטוריה ==
תאריך הקמתה הרשמי של יינה לא ידוע באופן רשמי. בשנת 1182 הוזכרה העיר יינה במסמך, ובשנת 1286 הוצג מסמך, בו כתוב שהעיר הוקמה. בשנת 1558 הוקמה האוניברסיטה המפורסמת של יינה, אוניברסיטת יוהאן פרידריך הגדול, שבמאה ה-18 כבר הפכה לאחת האונברסיטאות הגדולות והמפורסמות ברחבי מחוזות גרמניה, ובכך ביסס את יינה באופייה כעיר ספרותית ופילוסופית. בין אנשי הרוח, שקורות חייהם נשזרו בתולדותיה של יינה, היו פרידריך שילר, יוהאן וולפגנג פון גתה וגיאורג וילהלם פרידריך הגל.
במאה ה-19 התבססה העיר גם במישור הכלכלי עם הקמתה של חברת העדשות המפורסמת "קארל-צייס", אשר הכניסה את יינה גם לתחרות הכלכלית במרכז אירופה. במהלך מלחמת העולם השנייה הופצצה העיר על ידי בעלות הברית. 153 בני אדם שילמו בחייהם, ומרכז העיר נחרב והוקם מחדש לאחר המלחמה.
במהלך המלחמה הקרה ועד איחוד גרמניה הייתה יינה, כחלק ממזרח גרמניה, תחת שליטה קומוניסטית בחסות ברית המועצות.

