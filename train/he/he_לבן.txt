לבן הוא צבעם של חלב ושל שלג. הוא הצבע הנראה כאשר מביטים על אור המורכב מכל קשת הספקטרום הנראה, באור בהיר וללא בליעה, ואין לו כל גוון. צבע זה מתואר לפעמים כצבע אכרומטי (חסר צבע, לדוגמה הצבע שחור הוא צבע אכרומטי גם כן).
תאורה של אור לבן יכולה להיווצר על ידי ערבוב פרופורציונלי של שלושת צבעי היסוד של האור: אדום, ירוק וכחול.


== אטימולוגיה ==
המילה "לָבָן" מופיעה במקרא ודומה גם למילה, שמייצגת את הצבע הלבן, במודל השפה הפרוטו-שמית‏. (לפי המודל, בפרוטו-שמית היו שמות רק לארבעה צבעים: לאדום-חום, לירוק-צהוב, ללבן ולשחור).
השורש ל.ב.נ. מתאר הרבה דברים בשפות השמיות - קל למצוא את ההקבלות בין השפות אך לא קל לדעת מה נגזר ממה. המילה "לָבָן" היא מאותו שורש של המילה "לֶבֶּן" - דהיינו, יוגורט ודומה למילה הערבית, המתארת גבינה לבנה חמצמצה. באותו אופן, לעץ ה"לִבְנֶה" יש שם דומה גם בעברית, גם בערבית וגם באמהרית.


== לבן בצביעה ==
בתהליך צביעה הצבע הלבן יכול להיווצר על ידי החזרה של אור מפיגמנטים לבנים. כאשר מערבבים לבן עם שחור, נוצר צבע אפור. לתלמידי אומנות השימוש בלבן יכול להציג בעיות מסוימות, ויש לפחות קורס אחד באומנות שמעביר שיעורים על השימוש בצבע הלבן בציור.


== אור לבן ==
עד לקבלתה של תורת ניוטון, הדעה הרווחת בעולם המדעי הייתה שלבן הוא הצבע היסודי של האור, ושצבעים אחרים נוצרים על ידי הוספת רכיבים לאור. ניוטון הוכיח שהאור הלבן נוצר על ידי צירוף של צבעים אחרים.


== שימושים, סמליות וביטויים ==

המונח לבן, או אדם לבן, משמש בארצות הברית ובאירופה לציין את גזעים בעלי צבע עור בהיר, בעיקר אירופים וצאצאיהם באמריקה.
פקידים בכירים, אנשי עסקים ועובדים במגזר הפיננסי נקראים "עובדי צווארון לבן", מקור הביטוי הוא מכך שמעמד זה נהג ללבוש חולצה לבנה, לעומת חולצה כחולה של הפועל הפשוט.
עבריינים כלכליים, שעבירותיהם עוסקים בהונאות כספים, נקראים "עברייני צווארון לבן".
שקר שנאמר על מנת למנוע בעיה או אי נעימות נקרא "שקר לבן".
רעש לבן הוא מונח בתורת הקולות (אקוסטיקה) שמתאר צליל שורק רצוף הכולל את התדרים הנשמעים, המהווה מטרד בדרך כלל, אולם יכול לעתים להיווצר בשלבי מטרות בדיקה וניסוי.
"לראות את הלבן בעיניים" הוא ביטוי בעברית ישראלית שמציין בדרך כלל מפגש קרוב, לעתים קרובות בנסיבות אלימות, בין שני אנשים. יסוד הביטוי בכך שניתן להבחין בלובן העין רק ממרחק קרוב. לדוגמה: "אהוד ברק טוען שראה להרבה מחבלים את הלבן בעיניים".
לבן ביהדות וברוב העולם המערבי מסמל טוהר וקדושה, כך למשל, בגדי הכוהנים ביהדות הם לבנים.
הלבן והתכלת הם הצבעים הלאומיים של ישראל.
בדת היהודית ובדת הנוצרית מקובל שכלה לובשת לבן בליל כלולותיה כסמל לבתוליה.
במקומות שונים בעולם, כגון הודו או אפריקה מקושר הצבע הלבן עם אבלות ומנהגי אבל.
הצבע הלבן מקושר פעמים רבות לעלבון, בגלל החוורת פניו של אדם נעלב, מכאן הביטוי "מלבין פניו".
הלבנת כספים היא פעולה פיננסית פלילית שמטרתה הסתרת זהות המקור והיעד של הכסף המועבר בפעולה זו, הביטוי צמח מכך שה"כסף השחור" של העבריינים הופך לכסף חוקי "לבן".
דגל לבן משמש לפעמים כביטוי לנייטרליות של קבוצה, ובדרך כלל משמש צד בעימות שרוצה לשאת במשא ומתן, או להיכנע, כיום, הביטוי משמש ביטוי נרדף לכניעה (למשל "הקבוצה הרימה דגל לבן וויתרה על המשחק").
המונח "הספורט הלבן" מתייחס למשחק הטניס שבעבר נה