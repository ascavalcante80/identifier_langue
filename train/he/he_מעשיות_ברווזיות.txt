מעשיות ברווזיות או אגדות ברווזים (באנגלית: DuckTales)‏ היא סדרת אנימציה בת 100 פרקים שהופקה לטלוויזיה בין השנים 1987 ל-1990. הסדרה שודרה במקור בערוץ הראשון בסוף שנות השמונים ולימים בערוץ 2 במסגרת התוכנית "זמן דיסני" באמצע שנות התשעים.
בשנת 1990 הפיקו אולפני דיסניטון סרט באורך מלא בשם "מעשיות ברווזיות הסרט: אוצר המנורה האבודה", המבוסס על דמויות הסדרה.


== תקציר העלילה ==
התוכנית מתמקדת בהרפתקאותיהם של הדוד קמצוץ והאחיינים של דונלד דאק. אף על פי שהאחיינים מתגוררים בדרך כלל יחד עם דונלד דאק, הם נוהגים לגור יחד עם הדוד קמצוץ כאשר דונלד נקרא לשרת בחיל הים.
למרות שהדוד קמצוץ הוא הברווז העשיר ביותר בעולם, הוא כל הזמן מנסה למצוא דרכים חדשות להגדיל את הונו. רבים מן הפרקים מתמקדים בניסיונות של הדוד קמצוץ למנוע מנבלים שונים לשדוד את כל הונו. הנבלים העיקריים בסדרה הם חבורת הביגלים (Beagle Boys) ומג'יקה המכשפה אשר תמיד מוצאים דרכים לשדוד ולרמות את דוד קמצוץ והאחיינים. האויב המושבע של דוד קמצוץ בסדרה הוא פלינטהארט גלומגולד (Flintheart Glomgold) אשר מנסה להוציא לפועל תוכניות שונות אשר מטרתם לקחת מהדוד קמצוץ את התואר "הברווז העשיר ביותר בעולם".
במהלך העונה השנייה של הסדרה התווספו שתי דמויות נוספות - פנטון קראקשל (Fenton Crackshell) ובאבה דאק (Bubba Duck). כמו כן, בניגוד לעונה הראשונה שהתרחשה בעיקר במקומות שונים ברחבי העולם, עלילות הפרקים של העונה השנייה התרחשו בעיקר בעיר דאקברג בה גרים הדוד קמצוץ והאחיינים.
למרות שהדוד קמצוץ והאחיינים הם הדמויות הראשיות בסדרה, חלק מפרקי הסדרה מתמקדים גם בדמויות אחרות כמו לאנצ'פד מקדאק או גיירו.


== הדמויות הראשיות ==


=== בית מקדאק ===
הדוד קמצוץ (במקור סקרוג') (Scrooge McDuck)
יואי, דואי ולואי - שלישיית אחים זהים, האחיינים של דוד קמצוץ

יואי דאק (Huey Duck) - המנהיג בקרב האחים.
דואי דאק (Dewey Duck) - החכם בקרב האחים.
לואי דאק (Louie Duck) - הכי פיקח בקרב האחים.

ווביגייל "וובי" ונדרקוואק (Webbigail "Webby" Vanderquack) - ברווזה קטנה, מזכירה את "דייזי דאק" בצעירותה.
גברת בטינה מקורי (Mrs. Bentina Beakley) - אומנת ושומרת הבית וסבתה של וובי.
דאקוורת' (Duckworth) - המשרת של דוד קמצוץ.


=== חברים ===
שגרן (במקור: לאנצ'פאד) מקדאק (Launchpad McQuack) - טייס מקצועי, אך מתקשה מאוד בנחיתות.
דונלד דאק (Donald Duck) - הברווז המפורסם בעל פגם הדיבור. דונלד השאיר את האחיינים בהשגחתו של דוד קמצוץ בזמן שהוא עזב לשירות בחיל הים. דונלד מצטרף להרפתקאות החבורה לעתים קרובות. בסדרה בעברית מדבב אותו שי נובלמן


=== הדמויות 