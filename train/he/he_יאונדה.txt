יאונדה (בצרפתית: Yaoundé) היא בירת מדינת קמרון, והעיר השנייה בגודלה במדינה אחרי דואלה. בעיר מתגוררים כ-2.5 מיליון אנשים (נכון לשנת 2012). היא ממוקמת במרכז המדינה בגובה של כ-750 מטרים מעל גובה פני הים.


== היסטוריה ==
העיר יאונדה נוסדה בשנת 1888 בידי סוחרים גרמנים, כבסיס לסחר בשנהב. בזמן מלחמת העולם הראשונה כבשו את העיר כוחות צבא בלגים. לאחר המלחמה הפכה יאונדה לבירתה של קמרון הצרפתית ולאחר מכן של קמרון.


== כלכלה ==
כלכלת העיר מתבססת על תעשיית הסיגריות, חלב ומוצריו, מוצרי זכוכית וכריתת עצים. בסביבתה של העיר מגדלים קפה, קקאו, קופרה, קנה סוכר וגומי.


== השכלה ==
קמרון היא מדינה דו-לשונית כאשר גם האנגלית וגם הצרפתית הן שפות רשמיות. על כן מערכת החינוך מתחלקת לשתי השפות הללו וישנם בתי ספר המלמדים בצרפתי