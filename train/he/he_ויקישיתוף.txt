ויקישיתוף (באנגלית: Wikimedia Commons) הוא מאגר של תמונות, צלילים וקובצי מולטימדיה אחרים חופשיים.‏ זהו מיזם השייך לקרן ויקימדיה, והקבצים שהועלו לאתר זה יכולים לשמש את כל מיזמי קרן ויקימדיה בכל השפות, או לחלופין, בשימוש מחוץ לאתר זה, בהתאם לרישיון של התוכן שמשתמשים בו (או רשות הציבור, או ברישיון חופשי אחר, כדוגמת הרישיון לשימוש חופשי במסמכים של גנו).
נכון לספטמבר 2015, האתר מכיל מעל ל־28 מיליון קבצים חופשיים.‏


== היסטוריה ==
מיזם זה הוצע על ידי אריק מולר ב-19 במרץ 2004‏,‏ ונפתח ב-7 בספטמבר באותה שנה.‏ המטרה העיקרית ליצירת מאגר כללי הייתה הרצון לצמצום שכפולי יצירות בין מיזמי ושפות ויקימדיה, שבשמם הדומה הועלו למיזמי ויקי שונים לפני שוויקישיתוף נוצר. האפשרות הטכנית לשימוש בכל הקבצים מוויקישיתוף בכל מיזמי ויקימדיה יושמה ואופשרה באוקטובר 2004, ובכל אתר ויקימדיה מאז יש אימוץ מהיר של ויקישיתוף כמחסן. לוגו המיזם הוכן על ידי רייד בילס, מי ששלח לוגו זה בהתחלה לתחרות הלוגואים של ויקיחדשות. התמונה הוכנסה לתוך תחרות הלוגואים של ויקישיתוף, שם התמונה ניצחה, ואומצה באופן רשמי בנובמבר 2004‏.‏
במהלך חודש אפריל בשנת 2005, חברה מברלין בשם "Directmedia Publishing", הוציאה לאור מהדורה של ויקיפדיה בגרמנית ב-DVD, ונתרמו משם 10,000 עותקים של איורים ברשות הציבור, שהועלו עם המידע על התמונה ועל יוצריה.‏

מספר הקבצים בוויקישיתוף הגיע ל-100,000 ב-24 במאי 2005 (ללא אלפי תמונות של מזג האוויר או של מידע שוק לוויקיחדשות). הוא גם קיבל אזכור של כבוד בפרסי "Prix Ars Electronica" במאי 2005‏.‏ ויקישיתוף השיגו את הקובץ המיליון ב-30 בנובמבר 2006. תמונת הפסיפס של לוגו קרן ויקימדיה הוכן ידנית על ידי עורכי האתר, כדי לחגוג את ציון הדרך.‏
לאחר מכן, פותחו כלים לממשק בין ויקישיתוף לשאר אתרי קרן ויקימדיה. דניאל קִּינְזְלֶר כתב יישומים למציאת קטגוריות מתאימות לקבצים שהועלו ("CommonSense"), בדיקת שימוש בקובצי ויקישיתוף בשאר אתרי ויקימדיה ("CheckUsage"), איתור תמונות עם חוסר מידע על זכויות יוצרים, ומסירת מידע אודות פעולות ניהוליות כגון מחיקות באתרי ויקי רלוונטיים. לאתר גם יש עוד מנוע חיפוש לתמונות הקרוי בשם "MayFlower".
כלים וסקריפטים של העלאות מיוחדות, כדוגמת ה"commonist", נוצרו לפשט את תהליך ההעלאה של מספר רב של קבצים. בהוראה לסקור תצלומים חופשיים שהועלו לפליקר, משתמשים יכולים לשתף פעולה בהעלאת תמונות משם דרך תהליך חיצוני ("FlickrLickr"), משם הועלו יותר מ-10,000 קבצים לוויקישיתוף.


== מדיניות ושימוש ==
רוב מיזמי ויקימדיה עדיין מאפשרים העלאות מקומיות שלא יופיעו במיזמים אחרים או בשפות אחרות, אבל אפשרות זו מכוונת לשימוש ברישיונות שהמיזם המקומי מאפשר, אך ללא היתר לשיתוף בתכני זכויות יוצרים, כמו תוכן בשימוש הוגן. ויקישיתוף בעצמו אינו מאפשר העלאות בשימוש הוגן, העלאות שלא ברישיונות חופשיים, הכללת רישיונות המגבילים שימוש מסחרי ועבודות מועתקות. הרישיונות שמקובל לכלול הם הרישיון לשימוש חופשי במסמכים של גנו, רישיונות ייחוס ושיתוף זהה של Creative Commons ואת רשות הציבור.
שפת ברירת המחדל בוויקישיתוף היא אנגלית, אך משתמשים רשומים יכולים להתאים באופן אישי את ממשק המשתמש שלהם כך שישתמש בכל שפה אחרת. להרבה דפי תוכן (דפים ספציפיים ופורטלים), ישנו תרגום למגוון שפות. קבצים בוויקישיתוף מסווגים בשיטת הקטגוריות של מדיה ויקי. בנוסף, הם לעתים קרובות מסווגים בדפי גלריה. על אף שמלכתחילה הוצע שהמיזם יכלול גם קובצי טקסט חופשיים, קובצי הטקסט אורחו במיזם אחות של ויקישיתוף - ויקיטקסט.


== איכות ==

לוויקישיתוף ישנם שני מנגנונים להכרה בעבודות איכותיות. האחד ידוע בשם "תמונות מומלצות" (Featured pictures), שם מוגשות למעמד זה תמונות, וקהילת חברי ויקישיתוף מצביעים האם לקבל או לדחות את המועמדויות. תהליך זה החל בנובמבר 2004.
המנגנון השני ידוע בשם "תמונות איכותיות" (Quality images), אשר נפתח ביוני 2006, ותהליך הגשת המועמדויות אליו פשוטות יותר מב"תמונות המומלצות". ל"תמונות האיכותיות" מתקבלות רק עבודות שנוצרו באמצעות משתמשי ויקימדיה, בעוד של"תמונות