צרפת מחולקת ל-27 חבלים (בצרפתית régions), מתוכם 22 נמצאים בצרפת המטרופוליטנית (באירופה או בסביבתה) ו-5 נמצאים מעבר לים. כל חבל כזה מחולק למחוזות, או בצרפתית départements, בין 1 ל-8 מהם לחבל.


== מאפיינים כללים ==
בצרפת המטרופוליטנית, השטח החציוני של חבל הוא 25,809 קמ"ר. האוכלוסייה החציונית בחבל בצרפת היא 2,329,000 תושבים. החבל הגדול ביותר בצרפת המטרופוליטנית מבחינת שטח הוא מידי-פירנה (45,348 קמ"ר) והקטן ביותר הוא אלזס (8,280 קמ"ר). החבל המאוכלס ביותר הוא איל דה פרנס (10,952,011 תושבים) והמאוכלס פחות מכול הוא קורסיקה (260,196 תושבים).


== תפקיד ==
לחבלי צרפת אין אוטונומיה חוקתית או משפטית. הם מקבלים חלק מהמסים הארציים ומנהלים את תקציבם באופן עצמאי במועצות אזוריות. מפעם לפעם עולות בשיח הציבורי שאלות לגבי אוטונומיה חוקתית מסוימת לחבלים, אך הנושא תמיד מאוד שנוי במחלוקת. בנוסף, הוצע להעביר ולהכליל את המועצות המחוזיות במועצות האזוריות של כל חבל, ולשמור על המחוזות כתת-חלוקה אדמיניסטרטיבית בלבד.
האחריות הכספית של החבלים היא בעיקרה להקמה ולמימון של בתי ספר. במרץ 2004 הכריזה ממשלת צרפת על תוכנית שנויה במחלוקת להעביר לאחריות החבלים גם את הניהול והמימון של סגל שלא קשור בבתי הספר. מבקרי התוכנית טוענים כי ספק אם משאבים מספקים יועברו לחבלים, וכי צעדים אלו רק יתרמו לחוסר השוויון בין החבלים.


== רשימת החבל