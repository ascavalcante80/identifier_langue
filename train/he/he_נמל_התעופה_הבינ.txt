נמל התעופה הבינלאומי ציריך קלוֹטֶן (בגרמנית: Flughafen Zürich Kloten) הוא נמל התעופה הגדול והחשוב ביותר בשווייץ, ואחד הגדולים והעמוסים באירופה, הנמל ממוקם סמוך לעיירה קלוטן כ-13 ק"מ צפונית למרכז העיר.
בשנת 2008 עברו בנמל התעופה 22,100,000 נוסעים, בנמל מועסקים כ-15,000 עובדים.
בשנת 2010 קיבל הנמל בפעם השביעית ברציפות את פרס Skytrax, בקטגוריית שדות התעופה המובילים באירופה.


== היסטוריה ==
שדה התעופה נפתח בשנת 1919 כשדה תעופה צבאי, ובשנת 1932 החלה להשתמש בשדה חברת התעופה השווייצרית סוויסאייר.
בשנת 1947 החלו בפרויקט VII שכלל בין היתר בניית מסלול מבטון. ביוני 1948 הושלמה בנייתו של המסלול הראשון והוא היה מצויד במערכת נחיתת מכשירים.
באוגוסט 1953 נפתח מסוף נוסעים חדש, בינואר 1961 נחנך המסלול השני, בנובמבר 1975 נפתח הטרמינל הראשי, בינואר 1976 החלו בבניית המסלול השלישי, ביוני 1980 החלו בבניית תחנת הרכבת בנמל, באפריל 1986 נחנך מגדל הפיקוח החדש.
בשנות האלפיים הורחב נמל התעופה בצורה משמעותית.


== מתקני הנמל ==
בנמל ארבעה מסופים מחוברים לטרמינל הראשי AIRSIDE CENTER:
DOCK A מחובר למסוף DOCK B באמצעות הטרמינל הראשי.
DOCK B השיפוצים במסוף זה הסתיימו בנובמבר 2011, והוא משמש טיסות למדינות החתומות על אמנת שנגן.
DOCK E מחובר לטרמינל הראשי באמצעות הרכבת התת-קרקעית סקאי מטרו (Skymetro), במסוף 27 גשרים.
טרמינל מטענים (CARGO) ממוקם לצידו של הטרמינל הראשי, בשנת 2009 עברו דרכו 344,415 טון מטען.
Skymetro רכבת תת-קרקעית המקשרת בין Airside center למסוף E באמצעות שתי מנהרות העוברות מתחת למסלול 28/10, המערכת כוללת שלוש רכבות ומסוגלת להסיע עד 4,200 נוסעים בשעה.


== חברות תעופה ויעדים ==
בנמל פועלות כ-80 חברות תעופה הטסות לאירופה, אסיה, אפריקה, צפון ודרום אמריקה.
הנמל משמש כבסיס הפעולה המרכזי של החברות סוויס, בלאייר, Edelweiss Air, Helvetic Airways, וכבסיסם המשני של החברות אייר ברלין, והלו.


== תחבורה אל הנמל וממנו ==

הכביש המהיר A51 מקשר את נמל התעופה לציריך.

הכביש המהיר A53 מקשר את נמל התעופה לשאר הקנטונים של שווייץ.
מספר רכבות פועלות בנמל, רכבת S-Bahn של ציריך, רכבת היורו סיטי (EuroCity), רכבת האינטר סיטי (InterCity), והרכבת הקלה Glattalbahn.
נמל התעופה הוא גם תחנתם הסופית של מספר קווי אוטובוסים, שרותי מוניות נפוצים גם הם בנמל.


== תאונות ותקריות ==
בספטמבר 1963 התרסק מטוס קרוול של סוויסאייר במהלך ההמראה מנמל התעופה לתוך הכפר הומליקו