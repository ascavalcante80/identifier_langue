קו גריניץ' הוא המרידיאן (קו אורך) העובר בין הקוטב הצפוני לקוטב הדרומי וחוצה בדרכו את מצפה הכוכבים המלכותי של גריניץ' שברובע גריניץ' בלונדון, אנגליה. על-פי המוסכמות, קו זה ברשת הגאוגרפית הוא בעל המספר 0, וכל המרידיאנים האחרים מתייחסים אליו.
כשהוחל במדידת קווי האורך, נקבע "אורך אפס" שרירותית על ידי הקרטוגרפים והמודדים. במהלך המאה ה-19 התגבשה הסכמה לעבור לשיטה אחידה, אך נותרה מחלוקת בשאלה איזו עיר תעמוד בקו האפס: פריז או לונדון. בוועידה העולמית לקווי האורך (1884) הוסכם שאורך אפס יעבור בגריניץ', אך הצרפתים התנגדו להסכמה זו והמשיכו להשתמש בקו פריז, לבדם, במשך שנים רבות אחר כך.
אורך גאוגרפי מיוצג במעלות, דקות ושניות. כשמחלקים מעגל, היקפו של כדור הארץ, 360 מעלות, לעשרים וארבע - כמספר השעות ביממה, התוצאה היא שכל 15 מעלות מייצגות מרידיאן ראשי. ישנם 24 מרידיאנים ראשיים שכל אחד מהם מייצג הפרש של שעה נוספת ביחס לקו גריניץ'. כל תזוזה על פני כדור הארץ לכיוון מזרח מקו גריניץ'