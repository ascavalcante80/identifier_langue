ויסלה (פולנית Wisła (נשמע: ויסווה), גרמנית Weichsel) הוא הנהר הארוך ביותר בפולין, זורם במרכזה, מדרום לצפון, החל בהרים הבסקידים (מול הרי הטטרה שבסלובקיה), דרך קרקוב ווורשה ונשפך אל הים הבלטי מזרחית לגדנסק. אורך הנהר הוא 1,047 קילומטר ושטח אגן הניקוז שלו הוא 194,424 קמ"ר (מהם בשטח פולין 168,699 קמ"ר, שהם יותר מ-50% משטחה של פולין). נהרות גדולים המתנקזים אליו הם, סַן, נַרֶב והבּוּג המערבי, ממזרח, ופיליצה ממערב.
מבידגושץ' עד הים הבלטי הוויסלה עביר לכלי שיט בגודל בינוני, אולם במעלה הנהר הוא אינו מספיק עמוק למעבר חלק מכלי השיט. בין קרקוב לוורשה הוויסלה שוב משמש כנתיב מים מסחרי חשוב, בעקבות הקמת מספר תאי שיט באזור קרקוב.
נהר זה גם ידוע לשמצה בשל העובדה שבמהלך השואה הושלך אליו אפר של יהודים שגופותיהם נשרפו על ידי הנאצים במחנות ההשמדה. כתוצאה מכך, אסרו רבנים על יהודים לרחוץ בנהר זה[דרוש מקור].


== מקור השם ==
שם הנהר תועד לראשונה על ידי פליניוס הזקן בשנת 77 בספרו תולדות הטבע. פליניוס כתב כי נהר ויסטוליוס זורם אל הים הבלטי. השורש של השם הוא השורש ההודו-אירופי *u̯eis- "לחלחל, לזרום לאט" (השווה סנסקריט aveṣan ‘הם זרמו’, נורדית עתיקה veisa ‘רפש’), ומופיע במספר שמות נהרות אחרים (לדוגמה הנהר וזר). צורת ההקטנה -ila, -ula, שימשה בשפות הודו-אירופיות רבות, כולל לטינית. תלמי כינה את הנהר אוסטולה על פי התעתיק היווני של שמו. פומפוניוס ואמניאוס מרסלינוס כינו את הנהר ויסולה.


== גאוגרפיה ==
הנהר מתוחם לשלושה אזורים. אזור הנהר העליון מתחיל במקורותיו עד לעיר סנדומיר. חלקו המרכזי של הנהר מסנדומיר לפתחו של נרב. חלקו התחתון מנרב לדלתה של הוויסלה בים הבלטי.
אגן הניקוז של הנהר מכסה 194,424 קמ"ר, מתוכם 168,700 קמ"ר בשטח פולין. גובהו הממוצע 270 מעל פני הים. הנקודה הגבוה ביותר באגן הניקוז של הנהר היא פיסגת גרלץ' בהרי טאטרה ב