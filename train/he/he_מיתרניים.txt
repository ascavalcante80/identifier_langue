מיתרניים (שם מדעי: Chordata) היא מערכה של בעלי חיים שניוני הפה המתאפיינים בקיום מיתר גב חלול. במערכת זו כלולות תת-מערכות הבאות:
בעלי גולגולת
מיתרני זנב
מיתרני ראש
מיתרני פה
למערכת המיתרניים משתייכים העופות, הזוחלים, הדגים, הדו-חיים והיונקים - ובכללם האדם. רובם המוחלט של המיתרניים הם בעלי חוליות (חולייתנים).
אצל חלק מהמיתרניים עוברים עצבים מרכזיים בתוך מיתר הגב; אצל האחרים (כמו האדם) התנוון המיתר במשך הדורות, אם כי הוא מופיע לזמן קצר במשך התפתחות העובר. בנוסף, לכל המיתרניים יש זנב הנמשך אל מעבר לאגן. גם הזנב, בדומה למיתר הגב, התנוון במרוצת הדורות אצל חלק מהמינים, וגם הוא מופיע אצלם בדרך כלל במשך ההתפתחות העוברית. 2 שיאנים מפורסמים מהמיתרניים הם החיה הגדולה בעולם: לוויתן כחול והיצור המהיר בעולם: בז נודד.
יש יותר מ-60,000 מינים של מיתרניים.


== המיון המדעי של מיתרניים בני זמננו ==
תת-מערכת מיתרני זנב (Urochordata)
תת-מערכת מיתרני ראש (Cephalochordata)
תת-מערכת מיתרני פה
תת-מערכת בעלי גולגולת (Craniata)
קבוצת מיקסינים (Hyperotreti) - מיניה נכללו בעבר בחסרי לסתות
סדרת מיקסינאים (Myxiniformes)
משפחת מיקסיניים (Myxinidae)

קבוצת בעלי חוליות (Vertebrata)
קבוצת צמדים (Hyperoartia) - מיניה נכללו בעבר בחסרי לסתות
סדרת צמדאים (Petromyzontiformes)
משפחת צמדיים (Petromyzontidae)

על-מחלקת חולייתנים לסתניים (Gnathostomata)
מחלקת דגי סחוס (Chondrichthyes)
תת-מחלקת מחוייצי זימים (Elasmobranchii)
אינפרא-מחלקת כרישים עילאיים (Neoselachii)

תת-מחלקת כסויי זימים (Holocephali)
סדרת כימראים (Chimaeriformes)

קבוצת גרמיים (Teleostomi)
קבוצת בעלי עצם (Euteleostomi)
מחלקת מקריני סנפיר (Actinopterygii) – דגי גרם
סדרת Beryciformes
משפחת מגינוניים (Monocentridae)

קבוצת בעלי סנפירים בשרניים (Sarcopterygii) – דגי גרם
תת-מחלקת דמויי קלקנתים (Coelacanthimorpha)
אינפרא-מחלקת דגי ריאות (Dipnoi)
קבוצת בעלי ארבע רגליים (Tetrapoda)
מחלקת דו-חיים (Amphibia)
קבוצת בעלי שפיר עוברי (Amniota)
מחלקת יונקים (Mammalia)
קבוצת זאורופסידה (Sauropsida)
סדרת צבים (Testudines)
קבוצת זאוריה (Sauria)
קבוצת לפידוזאוריה (Lepidosauria)
סדרת מחודקי ראש (Sphenodontia)
סדרת קשקשאים (Squamata)

קבוצת ארכוזאוריה (Archosauria)
סדרת תנינאים (Crocodilia)