המדינה החופשית (אנגלית: Free State, אפריקאנס: Vrystaat, סות'ו: Foreistata) היא אחת מ-9 הפרובינציות המרכיבות את דרום אפריקה. בירתה היא בלומפונטיין, המשמשת כבירה המשפטית של דרום אפריקה. מקורה של הפרובינציה במדינת אורנג' החופשית, אשר נוסדה ב-1854 ואשר הפכה לפרובינציה של איחוד דרום אפריקה בשנת 1910, לאחר מלחמות הבורים. גבולותיה של הפרובינציה נקבעו עם הקמתה ב-27 באפריל 1994, עם ביטולם של הבנטוסטנים ואיחודם אל תוך המדינה.


== היסטוריה ==
 ערך מורחב – מדינת אורנג' החופשית
מדינת אורנג' החופשית הוקמה במחצת השנייה של המאה ה-19 בידי מתיישבים בורים אשר נדדו מאזור הכף בחיפוש אחר אדמה חופשית משלטון האימפריה הבריטית. בשנת 1848 סיפחה בריטניה את מדינת אורנג', ובשנת 1854 העניקה לה עצמאות בעקבות חתימת "הסכם בלומפונטיין" המכיר בריבונות הבורים בטריטוריה זו. במקביל הכירה בריטניה גם בעצמאותה של רפובליקת טרנסוואל השכנה. כבירת מדינת אורנג' החופשית נקבעה העיר בלומפונטיין.
לאחר מלחמות הבורים סופחה מדינת אורנג' החופשית לאימפריה הבריטית, ובשנת 1910 הייתה אחת מארבע הפרובינציות שאוחדו להקמת "איחוד דרום אפריקה", שבהמשך הפכה ל"רפובליקת דרום אפריקה". בלומפונטיין, בירת מדינת אורנג' החופשית, נקבעה כאחת משלוש ערי הבירה של דרום אפריקה, תפקיד אותו היא ממלאת עד היום (בירה משפטית – מושב בית המשפט העליון של דרום אפריקה).
ב-1994, עם פירוק משטר האפרטהייד, נקבעה חלוקה מחודשת של דרום אפריקה למחוזות, כך שבמקום 4 פרובינציות חולקה עתה המדינה ל-9 פרובינציות. תחת חלוקה החדשה נותרה מדינת אורנג' החופשית פחות או יותר בגבולותיה המקוריים, כמחוז בשם "המדינה החופשית".


== גאוגרפיה ==
פרובינציית המדינה החופשית משתרעת על רמות מישוריות רחבות ידיים בלב דרום אפריקה, בגובה ממוצע של 1,000 מטר מעל פני הים. במזרח הפרובינציה שיפולי רכסי הרי דראקנסברג והרי מאלוטי, ושם עולה הגובה לכדי 2,000 מטר. הקרקע העשירה ואקלים נוח מהווים כר נוח לחקלאות משגשגת - ברחבי הפרובינציה כ-30,000 חוות האחראיות לכ-70% מתבואת הדגן של דרום אפריקה, ועל כן נחשבת המדינה החופשית "אסם התבואה" של דרום אפריקה.
השטח הסלעי של הפרובינציה עשיר במינרלים ומחצבים, בין אלה בולטים זהב ויהלומים המצויים בצפון הפרובינציה ובמערבה.
האקלים באזור הוא יבשתי, ומתאפיין בקיץ חם וגשום ובחורף קר ויבש. האזורים ההרריים במזרח הפרובינציה עשויים להיות מושלגים בחורף. המישורים העשביים מהווים בית גידול למיני בעלי חיים כגון גנו שחור, דלגן, קודו, תאו אפריקני, קרנף לבן, זברה ושאר אוכלי עשב.


== כלכלה ==
כלכלת האזור נשענ