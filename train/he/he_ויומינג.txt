ויומינג (באנגלית: Wyoming ) היא מדינה בארצות הברית. פירוש שמה באחת השפות האינדיאניות המקומיות הוא "המישורים הגדולים".
אף שהיא העשירית בשטחה בין מדינות ארצות הברית, אוכלוסיית המדינה היא הקטנה ביותר - ב-2007 הוערכה ב-523,000 נפש בקירוב.
כלכלתה של ויומינג מתבססת על ניצול משאביה הטבעיים הרבים ועל תיירות.


== מקור השם ==


== היסטוריה ==

בשנת 1867 הגיעה מסילת הברזל יוניון פסיפיק אל העיר שאיין, בירת המדינה. בניית המסילה הביאה לגידולה של העיר, וב-25 ביולי 1868 הוכרז האזור כטריטוריית ויומינג. בשנת 1872 הוכרז פארק ילוסטון כפארק לאומי והיה למעשה הפארק הלאומי הראשון בעולם. הפארק נמצא בצפון-מערבה של המדינה.
ויומינג הפכה לאחת ממדינות ארצות הברית ב-10 ביולי 1890 והיא קרויה על שם עמק ויומינג בפנסילבניה, המוזכר בשיר גרטרוד מויומינג מאת תומאס קמפבל. שם האזור הוצע על ידי נציג בית הנבחרים ג. מ. אשבי ממדינת אוהיו.
בשנת 1869 העניקה טריטוריית ויומינג באופן זמני זכות הצבעה לנשים, על מנת להשיג די מצביעים ולהפוך למדינה[דרוש מקור]. במדינת ויומינג מונתה לראשונה אישה כרשמת בית משפט וכשופטת בית משפט.
ויומינג היא גם המדינה הראשונה בה נכנסה מושלת לתפקיד. ב-4 בנובמבר 1924 נבחרו לראשונה שתי נשים בשתי מדינות שונות למשרת המושל, נלי טיילו רוס במדינת ויומינג, ומרים א. פרגוסון בטקסס. רוס הושבעה לתפקיד ב-5 בינואר 1925, וכך זכתה להיות האישה הראשונה בתפקיד זה בהיסטוריה של ארצות הברית. כשבועיים לאחר מכן הושבעה לתפקידה פרגוסון.


== גאוגרפיה ==
צפונית לוויומינג נמצאת מדינת מונטנה, מזרחית לה דקוטה הדרומית ונברסקה, מדרומה קולורדו וממערבה יוטה ואיידהו. ויומינג מיושבת בדלילות רבה, ורוב שטחה ריק לחלוטין. ויומינג היא המדינה עם האוכלוסייה הקטנה ביותר בכל ארצות הברית, ושנייה בדלילות האוכלוסין רק לאלסקה. במדינה, בה עובר רכס הרי הרוקי, פארקים לאומיים רבים, ביניהם ניתן למנות את הפארק הלאומי ילוסטון והפארק הלאומי גרנד טיטון, בהם נופים ואוצרות טבע בהיקף מרשים.
מבחינה מינהלית, מחולקת ויומינג ל-23 מחוזות, ראו פירוט בהמשך.


== ממשל ופוליטיקה ==

ע"פ חוקת ויומינג, הרשות המחוקקת במדינה מורכבת מבית נבחרים המונה 60 חברים ומסנאט המונה 30 חברים. בראש הרשות המבצעת עומד מושל, הנעזר במספר בעלי תפקידים מוגדרים (לא קיימת משרת סגן מושל). בראש הרשות השופטת עומד בית משפט עליון המונה חמישה חברים. בניגוד למדינות אחרות בארצות הברית, לא קיים בית משפט נפרד לערעורים.
בשל מיעוט האוכלוסייה, מייצג את ויומינג נציג יחיד בבית הנבחרים של ארצות הברית, ובסך הכל יש לה שלושה נציגים בקונגרס, יחד עם הייצוג בסנאט שאליו שולחת כל מדינה בארצות הברית שני נציגים, ללא תלות בגודלה. בהתאם לכך מונה חבר האלקטורים של ויומינג שלושה חברים - מה שמקנה לה את היחס הגבוה ביותר בארצות הברית בין מספר האלקטורים לגודל האוכלוסייה.
ויומינג הייתה הטריטוריה האמריקאית הראשונה ולאחר מכן המדינה הראשונה באיחוד שהעניקה זכות הצבעה לנשים. ויומינג היא גם החלוצה במינוי נשים לתפקידים ציבוריים ברשות השופטת והיא המדינה הראשונה שנבחרה בה אישה לתפקיד המושל.
באופן מסורתי, תושבי ויומינג נוטים לימין השמרני, והיא נחשבת כמעוז של המפלגה הרפובליקנית, הן בבחירות פדרליות והן בבחירות למשרות ברמת המחוז והמדינה. מאז 1978 ייצגו את המדינה בקונגרס נציגים מן המפלגה הרפובליקנית בלבד (נכון ל-2011).


== כלכלה ==
ב-2005 עמד התל"ג של ויומינג על 27.4 מיליארד דולר. שיעור האבטלה ב-2006 היה 3.3%, נמוך מן השיעור הממוצע בארצות הברית שעמד על 4.6%.
כלכלת ויומינג נשענת בעיקר על ניצול משאבי טבע ועל ענף התיירות.
משאבי הטבע העיקריים הם פחם, גז טבעי, נפט, טרונה (מינרל אוופוריטי המשמש לייצור נתרן פחמתי, ויומינג מספקת כרבע מן התפוקה העולמית) ומינרלים נוספים. בעבר פעלו בוויומינג גם מכרות אורניום, אך כמעט כולם נסגרו עם הירידה במחירי האורניום בשנות השמונים של המאה העשרים.
ענף התיירות מהווה גם הוא מקור הכנסה ותעסוקה מרכזי. למעלה מ-6 מיליון מטיילים ביקרו ב-2002 בפארקים הלאומיים בוויומינג.
החקלאות, שהייתה בעבר ענף מרכזי במדינה, איבדה את חשיבותה הכלכלית אך נותר לה מקום מרכזי בזהות 