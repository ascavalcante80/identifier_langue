הינדי או הינדית (हिन्दी) היא שפה מקבוצת השפות ההודו-איראניות במשפחת השפות ההודו-אירופיות המדוברת בעיקר בצפון, מרכז ומערב הודו, והיא אחת מהשפות הרשמיות בה. ההינדי היא המדוברת ביותר בהודו, ואחת מהמדוברות ביותר בעולם. כ-250 מיליון איש בהודו מגדירים אותה כשפת אמם‏, אך קשה מאוד להגדיר מספר מדויק עקב הניבים הרבים והשונים.
השפה התפתחה כפרקריט (ניב מקומי) של הסנסקריט מעורב בפרסי (שפה פרסית של ראשית ימי הביניים שהגיעה עם הכובשים המוסלמים).
בשנת 1965 הוכרזה ההינדי כשפה הרשמית בהודו לצד האנגלית. כוונתה הראשונית של הממשלה הפדרלית הייתה להנהיג את ההינדי בלבד כרשמית, אולם עקב ההסתה והמחאות בטאמיל נאדו כנגד שפת ההינדי החליטה הממשלה להנהיגה יחד עם האנגלית, על-מנת להפחית את עוצמת המהומות. האנגלית, שהייתה שפת השלטון בהודו בתקופתה הקולוניאלית, שימשה ועדיין משמשת במערכת בתי המשפט בה. עם 