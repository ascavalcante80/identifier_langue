אולן בטור או אולאנבאטר (מונגולית: Улаанбаатар) היא בירת מונגוליה והעיר הגדולה ביותר במדינה. אוכלוסייתה מונה כ-1,029,900 נפשות (2008).


== גאוגרפיהעריכה ==
העיר ממוקמת בצפון-מזרח המדינה על גדות נהר הטול, 1,351 מ' מעל גובה פני הים. האקלים יבשתי, קר ויבש: כמות המשקעים בעיר היא 310 מ"מ לשנה, והטמפרטורה הממוצעת בה היא 2.9- מעלות.


== היסטוריהעריכה ==
אולן בטור נוסדה ב-1639 כעיירה בודהיסטית בשם אורגה (מונגולית: Өргөө אורגו, ארמון). היא נקראה גם איח חורה (מונגולית: Их хүрээ, המעגל הגדול) או ניסלל חורה (מונגולית: Нийслэл хүрээ, מעגל הבירה) כיוון שמשך 139 שנים הייתה למעשה יישוב נייד אשר לבו מעגל אוהלי לבד, מושבה של המנהיגות הדתית העליונה של החָלְח (הקבוצה האתנית המהווה כיום את רוב תושבי מונגוליה העצמאית) ורק ב-1778 השתקעה לבסוף באתר הנוכחי. בשנות ה-60 של המאה ה-19 שגשגה העיר, בעקבות הימצאותה על דרך המסחר בתה בין סין לרוסיה. לאחר הכרזתה של מונגוליה על היותה אוטונומיה ב-1911, הפכה העיר לבירת הרפובליקה החדשה ושמה שונה לאולן בטור (במונגולית: גיבור אדום), לכבודו של הגיבור הלאומי המונגולי דמדין סוחבאאטאר. פסלו של סוחבאאטאר, ששחרר את מונגוליה מהשלטון הסיני ושירת בצבא האדום, ניצב בכיכר על שמו במרכז העיר.


== חינוךעריכה ==
באולן בטור נמצאת האוניברסיטה הלאומית של מונגוליה, שהיא האוניברסיטה הוותיקה, הגדולה והמקיפה ביותר במדינה. בנוסף, נמצאות בעיר מספר אוניברסיטאות נוספות, שחלקן החלו את דרכן כפקולטות באוניברסיטה הלאומית של מונגוליה.


== תחבורהעריכה ==
שדה התעופה הבינלאומי צ'ינגיס חאן (Chinggis Khaan International Airport, יאט"א: ULN; עד 2005 בויאנט-אוחה Buyant-Ukha Airport) ממוקם במרחק 18 קילומטרים דרומית מערבית לעיר. חברות התעופה העיקריות המגיעות לשדה התעופה הן חברת התעופה המונגולית, קוריאן איר ואיר צ'יינה. אולן בטור מקושרת לערי מונגוליה באמצעות רשת כבישים, רובם דרכים כבושות, וכמו כן באמצעות רכבות לתשתית הרכבות הסינית ולרכבת הטרנס סיבירית.


== תיירותעריכה ==


=== אתרי תיירות בעירעריכה ===
כיכר סוחבאטר ובניין הפרלמנט - לבה של העיר, וסביבה רוב מבני הציבור והמוזיאונים. בחזית בניין הפרלמנט מוצגים פסליהם של ג'ינגיס חאן ויורשיו, ובתוכו מוזיאון להיסטוריה של המדינה המציג את סמליה לאורך ההיסטוריה.
המוזיאון הלאומי להיסטוריה - מציג את ההיסטוריה והתרבויות השונות של תושבי מונגוליה החל מתקופת האבן ומכיל ממצאים ארכאולוגיים רבים.
מוזיאון הטבע - מציג את הגאוגרפיה, צמחייה ובעלי חיים של מונגוליה. בעל אוסף נרחב של עצמות דינוזאורים שהתגלו במדבר גובי.
מנזר גנדן (גנדנטגצ'ינלן) - נוסד ב-1840 ונחשב למנזר החשוב ביותר במדינה. בעבר היה 