אדיס אבבה (אמהרית: , "פרח חדש", אורומו: Finfinne) היא בירת אתיופיה והאיחוד האפריקאי. כעיר עצמאית לאדיס אבבה יש סטטוס כפול: גם עיר וגם כמדינה. באדיס אבבה חיים כ-80 לאומים, הדוברים 80 שפות שונות. כמו כן, יש בה קהילות נוצריות ומוסלמיות. המקום הנמוך ביותר בעיר הוא נמל התעופה הבינלאומי אדיס אבבה בולה שנמצא בגובה 2,326 מטר והמקום הגבוה ביותר הוא הרי אנטוטו שמתנשאים לגובה של כ-3,200 מטר. בשנת 2005 הוערך מספר התושבים בעיר בכ-2,973,004.
אדיס אבבה היא העיר הגדולה והמפותחת ביותר באתיופיה. יש בעיר אוניברסיטה, בתי ספר למוזיקה ואומנות ומכוני מחקר.
העיר משמשת כביתם של ארגונים עולמיים רבים, כגון ארגון האיחוד האפריקאי. דבר זה השפיע רבות על צמיחתה והתפתחותה והביא להקמתם של מסעדות, בתי קפה, בתי קולנוע, מועדונים, בתי הימורים, ברים וכדומה.


== היסטוריהעריכה ==
העיר נוסדה ב-1886 על ידי הקיסר מנליק השני. מיקומה של העיר - על ההר אנטוטו - נבחר על ידי הקיסרית, טיטו בטול. העיר כמעט שננטשה עקב המחסור בעץ להסקה, עד שהובאו אליה אקליפטוסים. על פי המסורת המקומית, התפעלותו של הקיסר מהתפרחת של עץ האקליפטוס, תפרחת שנקראה "פרח חדש" בהיעדר שם מקומי לעץ, היא זו שקבעה את שם העיר.
בשנת 1936 כוחות איטלקים פלשו לעיר כחלק מהמלחמה האיטלקית-אתיופית השנייה, ולאחר המלחמה הפכו את העיר לבירת מזרח אפריקה האיטלקית. העיר נכבשה בחזרה ב-1941 על ידי כוחות בריטים ואתיופים כחלק מהמערכה במזרח אפריקה במלחמת העולם השנייה.


== כלכלהעריכה ==
העיר מהווה שער כניסה לאתיופיה עבור תיירים מכל רחבי העולם, בהיותה המרכז הפוליטי, התרבותי והמסחרי של המדינה.


== תחבורהעריכה ==
ב-2003 נפתח בנמל התעופה של העיר, נמל התעופה הבינלאומי אדיס אבבה בולה, בית נתיבות חדש. דרך נמל התעופה של העיר הועלו כ-14,400 מיהודי אתיופיה במבצע שלמה בשנת 1991.
העיר הייתה העיר מחוברת לג'יבוט במסילת רכבת, אך המסילה אינה פעילה. ישנן תוכניות להקמת מסילה חדשה בעתיד הקרוב.
בנוסף יש תוכניות להקמת מערכת רכבת קלה בעיר. ב-2010 הגיע תאגיד המסילות האתיופי להסכמה עם בנק הייבוא-ייצוא הסיני על מימון התוכנית שתכלול 30 ק"מ של מסילה ושני קווים.


== חינוךעריכה ==
האוניברסיטה המקומית נקראה בעבר אוניברסיטת היילה סלאסי, על שם הקיסר הקודם של אתיופיה. היא הוקמה ב-1950.


== אתריםעריכה ==
קתדרלת השילוש הקדוש.
קתדרלת גאורגיוס הקדוש.
המוזיאון האתנולוגי באדיס אבבה.
המוזיאון הלאומי של אתיופיה.
מוזיאון אנטוטו.
הנציבות הכלכלית של האומות המאוחדות לאפריקה
שוק המרקאטו - הגדול ביותר בכל אפריקה, ואחד הגדולים בעולם.
תיאטרון האגר פיקר


== אקליםעריכה ==
באדיס אבבה אקלים סאב-טרופי הררי עם שינויי מזג אוויר קלים של כ-10 מעלות, המעניקים תחושה של אביב אפריקאי תמידי בעיר.


== ערים תאומותעריכה ==
ישראל באר שבע, ישראל
סין בייג'ינג, סין
דרום קוריא