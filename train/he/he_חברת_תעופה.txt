חברת תעופה היא חברה שמתמחה בהטסת אנשים או שינוע סחורות ממקום מסוים לאחר, על ידי שימוש בכלי תעופה (בדרך כלל מטוס נוסעים), ואשר לה מערך מסודר של מועדי טיסות סדירות או ארעיות או שהן מפעילות טיסות שכר ("צ'רטר"). חברות התעופה עובדות לעתים בשיתוף פעולה כדי לתאם מחירים או על מנת לשתף משאבים (במינוח מקצועי: "קוד-שרינג" Code Sharing).
חברות רבות שוכרות או משכירות מטוסים לחברות אחרות על בסיס ארעי, בטווח שנע בין ימים לחודשים או שנים. חברות רבות משתמשות בשיטות אלו מכיוון שכך הן חוסכות בהוצאות תחזוקה ובעלות על מטוסים שאין לחברה צורך בהם. מצב זה נפוץ בעיקר בתפעול קווי תעופה שבהן הביקוש משתנה במהלך השנה, לדוגמה: אתרי תיירות רבים יהיו יעד מבוקש בתקופת הקיץ, אז מזג האוויר נוח ואנשים רבים נמצאים בחופשה ממקום העבודה, אך בתקופת החורף הביקוש בקווי תעופה ליעדים אלו יקט