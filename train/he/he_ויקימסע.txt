ויקימסע (באנגלית: Wikivoyage) הוא מיזם רב-לשוני של קרן ויקימדיה ליצירת מדריך טיולים חופשי, שיתופי ומהימן שכל אחד יכול לתרום ליצירתו ופיתוחו.


== היסטוריה ==
ראשיתו של המיזם בהחלטת עורכי המהדורה האיטלקית והמהדורה הגרמנית של אתר האינטרנט "ויקיטיול" (Wikitravel) לרכז את הפעילות ואת כל התוכן שפיתחו עד אז באתר חדש. זאת, בהתאם לרישיון החופשי של האתר בו פעלו, שאיפשר לעורכים לבצע "פיצול" מעין זה. כתוצאה מכך, ב-10 בדצמבר 2006 הושק האתר "ויקימסע", בעודו מופעל ונמצא בבעלות עמותה גרמנית בשם Wikivoyage e.V., שהוקמה לשם מטרה זו.
בשנת 2012, לאחר זמן רב בו קהילת העורכים של המהדורה האנגלית של "ויקיטיול" לא היו שבעי רצון משירות האירוח של האתר, גם הם החליטו לבצע "פיצול" דומה לזה שעשו העורכים באיטלקית ובגרמנית לפניהם. כתוצאה מכך, במהלך אותה שנה, כל הקהילות בשפות השונות של האתר ויקיטיול ביצעו "פיצול" ומיזוג עם ויקימסע. במהלך דצמבר 2012 כל המהדורות של ויקימסע הועברו להתארח בשרתים של קרן ויקימדיה. השקה-מחדש, באופן רשמי, של כל המהדורות, התקיימה ב-15 בינואר 2013, יום השנה ה-12 להשקתה של ויקיפדיה.‏‏
ב-28 במרץ 2013 החלה לפעול המהדורה העברית של ויקימסע.


== ראו גם ==
תיירות
ויקיטיול


== קישורים חיצוניים ==
ויקימסע העברי
ויקימסע במספר שפות
Wikipedia Ta