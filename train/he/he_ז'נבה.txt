ז'נבה (בצרפתית: Genève, בגרמנית: Genf, באיטלקית: Ginevra, ברומאנש: Genevra) היא עיר הבירה של קנטון ז'נבה בדרום מערב שווייץ. העיר השוכנת בקצה המערבי של אגם ז'נבה (Lac Léman), במקום מוצאו של נהר הרון, על גבול צרפת. ז'נבה היא מרכז תיירות, מסחר ודיפלומטיה חשוב. העיר היא השנייה באוכלוסייתה בשווייץ (אחרי ציריך), והעיר הגדולה באזור רומנדי, האזור דובר הצרפתית בשווייץ.
כיום מתגוררים בעיר ז'נבה כ-185 אלף תושבים. המטרופולין של ז'נבה, הנקרא agglomération franco-valdo-genevoise, נמצא בחלקו גם בקנטון וו השווייצרי ובמחוזות אן וסבואה עילית הצרפתיים. במטרופולין מתגוררים 812,000 תושבים, שני שליש מהם בשטח שווייץ ושליש בערי הלווין שבשטח צרפת. מעריכים שבשנת 2030 יגיע מספר התושבים במטרופולין ז'נבה למיליון.
בז'נבה שוכן ארמון האומות בו משתמש ארגון האומות המאוחדות, ומספר סוכנויות נוספות של האו"ם. כמו כן שוכנים בה ארגונים ומוסדות בינלאומיים רבים, ביניהם: הנציבות לענייני הפליטים, ארגון הבריאות העולמי, ארגון הסחר העולמי, המרכז האירופאי למחקר גרעיני - CERN, וארגון הצלב האדום הבינלאומי.
ז'נבה נחשבת לאחת מהערים היפות והנקיות בעולם, ותחום התיירות בה מפותח מאוד. היא גם נחשבת אחת הערים בעלת איכות החיים הגבוהה בעולם, ואחת הערים היקרות ביותר בעולם למגורים. העיר היא היעד המתויר ביותר בשווייץ, וידועה בתעשיות השעונים, התכשיטים, ההייטק והשוקולד שלה.


== גאוגרפיה ואקליםעריכה ==
ז'נבה שוכנת בקצהו הדרום-מערבי של אגם ז'נבה, על שתי גדותיו של נהר הרון, שיוצא מהאגם בשטח העיר. היא נמצאת בלב בקעה רחבה מוקפת בהרים, שנמצאים מחוץ לגבול קנטון ז'נבה, בצרפת - סלב, ווארון ו-ואש, שמהווים חלק מהרי האלפים, מדרום, והרי היורה מצפונה. העיר משתרעת על שטח של 15.86 קמ"ר ושוכנת בגובה של 373.6 מטר מעל פני הים. חלקו של האגם הגובל בז'נבה משתרע על שטח של 38 ק"מ ומכונה "האגם הקטן" (Petit lac). הנהר המרכזי השני של ז'נבה הוא נהר ארוו, שמקורו בקרחון במון בלאן והוא נשפך לנהר הרון מערבה ממרכז העיר.


== היסטוריהעריכה ==


=== העת העתיקהעריכה ===
ההתיישבות במקום החלה בשנים 123-105 לפני הספירה, אז נבנה ליד שפך האגם נמל קטן, והתושבים חיו בבתים פזורים עשויים עץ. העיר נזכרת בכתבים עתיקים כמקום בו התמקם יוליוס קיסר בשנת 58 לספירה בדרכו לכבוש את גאליה. בשלב זה הפכה ז'נבה לעיר רומית קטנה של ממש, למרות שמעמדה עדיין היה קטן מזה של הערים ניון ואוונטיקום הסמוכות. העיר נבנתה מחדש, והפעם מאבן, אחרי אסון טבע באמצע המאה הראשונה לספירה, אך חרבה שוב בהתקפות גרמאניות לקראת סוף המאה השלישית לספירה. בגדה הימנית של האגם נמצאו שרידים של וילה רומית גדולה.
הנוצרים הראשונים הגיעו לעיר במהלך המאה הרביעית. במאות הבאות העיר התפתחה כמרכז העירוני והדתי של הסביבה, אך לקראת תחילת ימי הביניים שילוב של הגירה טבעית ואסונות טבע הוביל להתרכזות של העיר על גבעה מבוצרת סמוכה לשפך האגם, ולפגיעה בהתפתחותה ובחשיבותה האזורית.


=== ימי הבינייםעריכה ===
במהלך המאות השמינית עד השלוש עשרה לספירה השליטה הפוליטית והדתית בעיר התאפיינה בסכסוכים והחלפות ידיים בלתי פוסקות בין אצילים, מלכים וכמרים מדרגות שונות, כמו ברוב החלק הזה של אירופה. בתחילת המאה ה-14 בחרו התושבים אנשים שייצגו את העיר וישלטו בה. במהלך השנים הקרובות ניסתה העיר, שהפכה בהמשך לרפובליקה, לשמור על עצמאותה מפני הדוכס של סבויה. הסכסוך ביניהם הגיע לשיאו בניסיון כושל של דוכס סבויה לכבוש את העיר בשנת 1602, קרב שנודע לאחר מכן כ"הטיפוס" - ל'אסקלד, והשפיע עמוקות על אופי העיר. עד היום נחגג בעיר פסטיבל האסקלד לזכר הניצחון הגדול, פסטיבל של סופשבוע שלם במהלכו מתמלאת העיר העתיקה באנשים מחופשים ללוחמים מהתקופה, מצעד של מאות אנשים מחופשים חוצה את העיר העתיקה ונגמר במדורת ענק בחצות מול הקתדרלה הגדולה ובשירת שיר ניצחון והודיה בצרפתית עתיקה. הקרב הוביל לחתימה של הדוכס מסבויה על הסכם המכיר בעצמאותה של העיר.


=== הרפורמהעריכה ===
החל משנת 1526, נחשפה העיר להשפעה עמוקה של הדוגלים ברפורמה, השפעה שהובילה בשנת 1535 לאיסור על קיום מיסות קתוליות בעיר. בשנת 1536 העיר אימצה באופן רשמי את הרפורמה, ולעיר הגיע ז'אן קלווין - אחד מגדולי ומראשוני הכמרים וההוגים הפרוטסטנטים. העיר הפכה למרכז פרוטסטנטי-קלויניסטי חשוב.


=== העת החדשהעריכה ===
במאה השמונה עשרה עברה העיר פריחה כלכלית ותרבותית מרשימה. התעשייה המרכזית בה - 32% מהכלכלה העירונית - הייתה תעשיית השעונים. במישור הפוליטי העיר סערה - המעמד הנמוך, חסר הזכויות הפוליטיות, התקומם כנגד המיעוט הבורגני השולט. האריסטוקרטים קראו לעזרתם את מלך צרפת לואי השישה עשר והמהפכנים נוצחו, וחלקם הוגלה לפריז, שם השתתף במהפכה הצרפתית. לאחר המהפכה גברו המהפכנים על האריסטוקרטים, והעיר הפכה לרפובליקה דמוקרטית.
בשנת 1815 הפכה הרפובליקה של ז'נבה לקנטון בקונפדרציה ההלווטית - שווייץ. לקראת אמצע המאה ה-19 נפתחה בעיר הבורסה הראשונה בשווייץ, והאזור כולו נכנס לתוך המהפכה התעשייתית. העיר קלטה הגירה ממדינות שונות והפכה לעיר קוסמופוליטית.
בין מלחמות העולם חוותה שוב העיר פיתוח מואץ. הוקמה בה מערכת טראם, והעיר אוחדה מוניציפלית עם עוד ארבעה ערים צמודות אליה לכדי עיר אחת גדולה. לאחר מלחמת העולם הראשונה, בה נותרה שווייץ נייטרלית, הוקם בז'נבה חבר הלאומים ובה התקיימה פעילותו. לאחר מלחמת העולם השנייה הפך חבר הלאומים לארגון האומות המאוחדות, ואיתו הפכה ז'נבה למרכזם של עוד עשרות ארגונים בינלאומיים.


== דמוגרפיהעריכה ==
מספר תושבי העיר נכון ל-2013 הוא 191,557. בגלל אופייה הבינלאומי והסובלני למהגרים, אחוז הזרים בעיר הוא מהגבוהים בעולם - 45.6%, מתוכם 63% אירופאים, 16% אפריקאים, 11% מהאמריקות ו-9% מאסיה.


== חינוך ותרבותעריכה ==
ז'נבה היא העיר שמקדישה את האחוז הגדול ביותר מתקציבה לתרבות בכל אירופה - מעל 20%. המוסדות המרכזיים בה הם התיאטרון העירוני הגדול, הקונסרבטוריון, אולם הקונצרטים, וכן שורה של מוזיאונים חשובים: המכלול הגדול ביותר בשווייץ של מוזיאונים להיסטוריה ואמנות עם מעל למליון פריטים, מוזיאון היסטוריה של הטבע, מוזיאות אתנולוגי, מוזיאון הרפורמה וגן בוטני. מלבד מוסדות אלה תומכת העירייה בשורת מוסדות אמנות ומוזיקה אלטרנטיביים ובמרכזים שכונתיים רבים. מדי שנה מתקיימים בעיר עשרות פסטיבלים ואירועים תרבותיים, הכוללים בין השאר פסטיבל מוזיקה גדול, פסטיבל עירוני בחודשי הקיץ וחג ה"אסקלד" המסורתי בחורף.
האוניברסיטה של ז'נבה הוקמה ב-1559 על ידי קלוין, ומדורגת באופן קבוע בין 150 האוניברסיטאות הטובות בעולם. מלבד מקצועות רגילים, כאדריכלות, מוזיקה, פסיכולוגיה ועוד, היא מאכלסת כמה בתי ספר יוקרתיים המתמחים ביחסי חוץ וביחסים בינלאומיים. בעיר שוכנים כמה בתי ספר בינלאומיים דוברי אנגלית המשמשים את ילדי הדיפלומטים הרבים בעיר.


== תחבורה ותשתיותעריכה ==
נמל התעופה הבינלאומי של ז'נבה מרוחק כשמונה קילומטרים ממרכז ה