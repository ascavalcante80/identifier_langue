קופנהגן (בדנית: København - "נמל הסוחרים" (קֻוּפְנהַאֻוּן), ) היא בירת ממלכת דנמרק והעיר הגדולה בממלכה. בעיר חיים כ-2 מיליון תושבים וכ-2.5 מיליון במטרופולין שלה. מרבית העיר נמצאת על האי שלן (בדנית: Sjælland) וחלקים אחרים שלה על איים נוספים.
בשנת 2000 נחנך גשר ארסונד שמחבר בין העיר למאלמה שבשוודיה. אתרים ידועים בעיר הם כנסיית גרונדטוויג, גני טיבולי (פארק השעשועים הראשון בעולם), כריסטיאניה (רובע ההיפים היחיד בעולם) וסְטְרֶאֵט (Strøget) - המדרחוב הארוך ביותר בעולם.
אחד מהמותגים המזוהים ביותר עם דנמרק - הבירה קרלסברג - מיוצר במפעל בעיר.


== היסטוריהעריכה ==
העיר הוזכרה לראשונה בספרות כתובה במאה ה-11 לספירה והיא קיבלה מעמד של עיר במאה ה-13. העיר הותקפה שוב ושוב על ידי ברית ערי הנזה. חשיבותה של העיר צמחה החל מהמאה ה-12 עד שנהפכה למרכז מסחר חשוב, אך היא לא נהפכה לבירת דנמרק עד אמצע המאה ה-15.
במהלך השנים 1658-1659 העיר עמדה תחת מצור שוודי בידי המלך קרל ה-10 והצליחה לבצע תקיפת נגד מוצלחת. ב-1711 מגפה הרגה שליש מאוכלוסיית העיר. בקרב קופנהגן (1801) צי בריטי הביס את הצי העוגן של דנמרק-נורווגיה ליד קופנהגן. בקרב קופנהגן השני הבריטים הפציצו מטרות אזרחיות בעיר ברקטות בעלות ראש-הצתה וחוללו שריפה שהשמידה את רוב העיר, הנחיתו 30,000 חיילים וגרמו למותם של כ-2,000 אזרחים.
במהלך מלחמת העולם השנייה העיר, כמו שאר המדינה, היו תחת כיבוש צבאי של הגרמנים החל מ-9 באפריל 1940 עד 4 במאי 1945. לאחר הפלישה לנורמנדי הגרמנים חששו שהמשטרה הדנית תהווה בעיה, לכן ב-1944 הייתה כוונה לעצור את אנשי המשטרה, למרות שרבים התחבאו או ברחו לשוודיה. עקב כך, אחוזי הפשיעה בקופנהגן היו גבוהים במהלך שמונת החודשים האחרונים למלחמה.


== כלכלהעריכה ==
קופנהגן היא לא רק בירתה בפועל של דנמרק אלא גם הבירה הכלכלית של דנמרק ושל כל האזור הסקנדינבי-בלטי. כמעט 3.5 מיליון תושבים חיים במרחק של כ-50 ק"מ מקופנהגן, מה שהופך אותה לאזור המיושב ביותר בצפון אירופה. בשנת 2008 קופנהגן דורגה במקום הרביעי ברשימת 50 ערי העתיד של אירופה, אחרי לונדון, פריז וברלין. חברות ענק רבות הקימו בעיר את המפקדות שלהן. ביניהן, מיקרוסופט. ישנן כ-2,600 מפקדות של חברות בינלאומיות בעיר.


== תחבורהעריכה ==
קופנהגן יושבת על צומת דרכים בין החשובים בצפון אירופה. גשר ארסונד מחבר אותה עם העיר מאלמו בשוודיה ובעצם מחבר את אירופה למדינות הנורדיות כגון שוודיה, נורווגיה ופינלנד. הגשר בנוי מכביש ומסילת רכבת. נמל התעופה קופנהגן קסטרופ הוא הנמל התעופה הגדול בסקנדינביה ובין הגדולים באירופה. זהו שדה תעופה מהנוחים ביותר לטיסות קישור ליעדים בסקנדינביה ובמזרח הרחוק. חברת התעופה הראשית של מדינות סקנדינביה סקנדינביאן איירליינס מפעילה טיסות סדירות וישירות פעמיים בשבוע לנמל התעופה מנמל תעופה בן-גוריון.
בעיר יש רכבת תחתית עם שני קווים ועוד שניים תחת בנייה שצפויים להיות מושלמים ביולי 2019‏. בנוסף יש מערכת רכבות עירונית בשם S-tog. העיר מקושרת דרך קווי רכבת לערים ועיירות מרכזיות בדנמרק וליעדים בינלאומיים באירופה כמו סטוקהולם, המבורג וברלין.
קופנהגן ידועה כאחת הערים הידידותיות לרוכבי אופניים בעולם. 36% מכלל האזרחים משתמשים באופניים על מנת להגיע לעבודה או למקום הלימודים. מערכת שבילי האופניים בעיר מקיפה ביותר.


== חינוךעריכה ==
בעיר לומדים כ-89,000 סטודנטים במספר מוסדות כשהגדולים שבהם הם אוניברסיטת קופנהגן (40,000 סטודנטים) ובית הספר לעסקים של קופנהגן (17,000 סטודנטים).


== תרבותעריכה ==
לקופנהגן היסטוריה מימי הביניים שרבים מסממניה האדריכליים משומרים וחיים בהרמוניה לצד הקידמה הקיצונית שמאפיינת את העיר.
בקופנהגן מוזיאונים רבים, מהם המוקדשים לנושאים צרים כמו המוזיאון לתולדות הצי הדני או המוזיאון הגאולוגי, ומוזיאונים כלליים יותר כגון המוזיאון הלאומי, שאוצר ממצאים מההיסטוריה הדנית. לצד המוזיאונים מוקדשים כאמור חלקים מהעיר לשימור העבר, ובמרכז העיר נמצאים פסלים רבים שמוקדשים לבניה המפורסמים של דנמרק. כך בשדרת אנדרסן ניצב פסל אנדרסן המשקיף על גני טיבולי מצדו השני של הרחוב.
לצד השימור מוקדשים מוקדי תרבות רבים לבידור. בקופנהגן תיאטראות רבים, אופרה, בתי קולנוע ומוקדי תרבות נוספים. בחלקים שונים של העיר נמצאים פארקים גדולים, חלקם מגודרים בחומת לבנים נמוכה כמו הפארק המלכותי שבקרבת הארמון המלכותי.
במרכז העיר נמצאות כנסיות רבות, חלקן משוחזרות וחלקן בנות כמה מאות שנים. לצד הכנסיות שבנויות בסגנונות הבארוק, רוקוקו, נאו קלאסי וסגנונות נוספים, נמצא בית כנסת קטן. מלכיה של דנמרק השקיעו ממיטב כספם בבניית ארמונות - חלקם הפכו למוזיאונים ואילו אחרים משמשים את בני משפחת המלוכה.
פסל בת הים הקטנה המוצב על סלע קטן בנמל של קופנהגן, הוא מסמליה המזוהים של העיר. הפסל, מחווה לבת הים הקטנה של אנדרסן, נוצר על ידי אדווארד אריקסן והושלם ב-1913.
קופנהגן אירחה את כל 