סופר עוסק בכתיבת סיפורת - ספרים וסיפורים קצרים (לעתים נקרא כך גם מי שעוסק בכתיבת ספרי עיון). מקור השם הוא, לפי התלמוד (מסכת חגיגה ט"ו ב' ומסכת קידושין ל' א') והמדרש (מדרש תנחומא פרשת בשלח ט"ז), החכמים הראשונים שנקראו סופרים, כי היו סופרים את כל האותיות שבתורה. אף על פי כן, לפי מחקרים מודרניים, המילה בנויה על המילה ספר, אשר שאולה מאכדית.
הכשרה לכתיבה של ספרות יפה ניתנת בסדנאות המיועדות למטרה זו, וכן במסגרת החוג לספרות באוניברסיטאות. הכשרה זו אינה חיונית, ורבים מהסופרים עוסקים בכתיבה ללא הכשרה מסוג זה.
בתמורה לעמלו מקבל הסופר שכר סופרים, שהוא אחוז מסוים ממכירות הספר. בישראל רק סופרים מעטים מוצאים את כל פרנסתם (או את עיקרה) בשכר הסופרים המשולם להם, ומרביתם עוסקים בעבודה נוספת, המספקת את פרנסתם העיקרית. יוצא דופן היה ש"י עגנון, שכבר בשלב מוקדם למדי קיבל תשלום חודשי קבוע מהמו"ל שלו, הוצאת שוקן, כך שיכול היה להקדיש את כל זמנו לכתיבה. בין שאר הסופרים המקבלים שכר סופרים קבוע, אך בצורה אחרת, ניתן למנות את הסופר העברי הידוע עמוס עוז, אשר הוצאת כתר משלמת לו תשלום חודשי קבוע כדי שיפרסם את ספריו בעברית בהוצאה זו בלבד (ולא בכדי שיכול להקדיש את כל זמנו לכתיבה כעגנון). סופרים מצליחים הכותבים באנגלית ובשפות נפוצות אחרות זוכים לשכר סופרים נאה מאוד.
אגודת הסופרים העבריים מקבלת לשורותיה כל סופר שפרסם לפחות שני ספרים.


== ראו גם ==
מחבר
משורר


== לקריאה נוספת ==
רנה ליטוין, הייתי כאן, הוצ