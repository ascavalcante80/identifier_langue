סוויס אינטרנשיונל איירליינס (גרמנית Swiss International Airlines) היא חברת הדגל של שווייץ. החברה נמצאת בבעלותה של חברת לופטהנזה הגרמנית, והיא חברת התעופה הגדולה במדינה. בסיסה המרכזי של סוויס הוא בנמל התעופה הבינלאומי ציריך-קלוטן ובסיסיה המשניים הם בנמל התעופה הבינלאומי של ז'נבה ובנמל התעופה הבינלאומי יורואירפורט בבזל.


== תולדות החברהעריכה ==
סוויס נוסדה לאחר התמוטטות "סוויסאייר" בשנת 2001 בעקבות פשיטת רגל, שנגרמה מהתנהלות פיננסית לקויה. האסטרטגיה העסקית של סוויסאייר, שכללה התרחבות העסקים, רכישת מטוסים חדשים וכן רכישת חברת התעופה הבלגית סבנה, התגלתה כגורמת הפסדים; בעקבות פיגועי הטרור של ה-11 בספטמבר, שפגעו בכל חברות התעופה הגדולות, התגלה בציבור מצבה החמור של סוויס והיא נאלצה להכריז על פשיטת רגל (עוד קודם לכן פשטה סבנה את הרגל). חברת קרוסאייר, שהייתה חברת הבת של סוויסאייר לטיסות קצרות, קיבלה את רוב נכסי סוויסאייר ושינתה את שמה ל"סוויס". עם רכישתה של סוויס על ידי לופטהנזה, היא התקבלה כחברה בברית סטאר אלייאנס, ברית חברות-התעופה בה חברה גם לופטהנזה, והצטרפה לתוכנית הנוסע המתמיד שלה - Miles & More.
בניסיון להתחרות בפעילותיהן של חברות התעופה הזולות, סוויס מפעילה היום את swiss sun - שירות המאפשר לנוסעים לטוס משווייץ אל יעדי "שמש" כגון לרנקה בקפריסין, ברצלונה, בורגס, וורנה במחיר מוזל. כמו כן, סוויס מפעילה את swiss europe - שירות שמציע טיסות בתוך אירופה לערי בירה מרכזיות במחירים מוזלים.


== צי המטוסיםעריכה ==


== פעילות החברה בישראלעריכה ==
החברה מפעילה 2 טיסות יומיות בקו בין נמל התעופה הבינלאומי ציריך-קלוטן לנמל התעופה בן-גוריון. הטיסות מבוצעות במטוסי איירב