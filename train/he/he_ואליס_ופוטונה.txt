ואליס ופוטונה (בצרפתית: Wallis et Futuna), או, בשמם הרשמי טריטואר דז איל ואליס אה פוטונה (בצרפתית: Territoire des îles Wallis et Futuna) היא קבוצה של שלושה איים טרופיים געשיים: האי ואליס (המכונה גם אובאה), האי פוטונה והאי אלופי. איים אלה ממוקמים באוקיינוס השקט בין פיג'י וסמואה.
האיים מהווים קולקטיב מעבר לים של צרפת מאז שנת 2003. בין השנים 1961 - 2003 היו האיים טריטוריית צרפת.


== היסטוריה ==
אף שהאיים התגלו על ידי מגלים הולנדיים ובריטיים (האי ואליס קרוי על שם המגלה סמיואל ואליס) במאה ה-17, היו הצרפתים האירופאים הראשונים שיישבו את האיים, עם הגעתם של מסיונרים צרפתיים לאיים בשנת 1837. מסיונרים אלה המירו את דת התושבים המקומיים לנצרות קתולית.
ב-5 באפריל ביקשו המתיישבים הצרפתיים את הגנתה של צרפת בשל מרד של המקומיים, וב-5 באפריל 1887 מלכת האי אובאה (האי ואליס) חתמה על חוזה הקובע שבאי יהיה פרוטקטורט צרפתי. מלכי סיגאבה ואלו באיים פוטונה ואלופי בהתאמה חתמו אף הם על ההסכם ב-16 בפברואר 1888 והאיים הפכו חלק מהמושבה הצרפתית קלדוניה החדשה.
בשנת 1917 סופחו האיים לצרפת. בשנת 1959 הצביעו תושבי האי בעד הפיכתם לטריטוריה צרפתית. הצבעה זו נכנסה לתוקף בשנת 1961.


== ממשל ==
הטריטוריה מחולקת לשלושה אזורים מסורתיים של שבטים (royaumes coutumiers) - האי אובאה - כיום ואליס, סיגאבה (חלקו המערבי של האי פוטונה) ואלו (חלקו המזרחי של האי פוטונה). אובאה מחולקת לשלושה מחוזות: האנאקה, היהיפו ומואה.
בירת האיים, מאטא אוטו, הנמצאת באי ואליס.
מהיות האיים טריטוריה של צרפת, האיים מנוהלים בהתאם לחוקת צרפת מה-28 בספטמבר 1958, ופועלת בהם מערכת המשפט הצרפתית.
נשיא הטריטוריה ואספת הטריטוריה נבחרים על ידי התושבים. צרפת מיוצגת באיים על ידי המנהלן סאביאר דה פורסט (Xavier de Furst) אשר מונה לתפקידו ב-18 בינואר 2005. בראש האספה הטריטוריאלית עומד פרטרליון קנימואה (מאז ינואר 2001). מועצת הטריטוריה מורכבת משלושת מלכי השבטים, ומשלושה חברים הממונים על ידי המנהלן על פי עצת האספה המחוקקת של הטריטוריה.
האספה המחוקקת כוללת 20 חברים הנבחרים לתקופה של חמש שנים. ואליס ופוטונה שולחים נציג אחד לסנאט הצרפתי ונציג אחד לאספה הלאומית של צרפת.
במאטא אוטו ישנו בית משפט אזרחי המפעיל את המשפט הצרפתי כערכאה ראשונה, אולם מלכי השבטים מפעילים בתי משפט מנהגיים במשפטים אזרחיים. בית המשפט לערעורים מצוי בנואומאה שבקלדוניה החדשה.


== גאוגרפיה ==

איי ואליס ופוטונה ממוקמים בין הוואי לניו זילנד.
הטריטוריה כוללת את האי ואליס, שבו עיקר האוכלוסייה, האי פוטונה והאי אלופי, שכיום אינו מיושב. בעבר האי אלופי היה מיושב, אולם כל תושביו נאכלו על ידי תושבי האי פוטונה הקניבלים במהלך מתקפה אחת שערכו תושבי פוטונה בסוף המאה ה-19. כמו כן הטריטוריה מורכבת מ-20 איונים בלתי מיושבים. השטח הכולל של הטריטוריה הוא 274 קמ"ר, ואורך קו החוף שלה: 129 ק"מ.
הנקודה הגבוהה ביותר באיים היא ההר סינגאבי (באי פוטונה) שגובהו 765 מטרים.
האקלים באי חם וגשום בין נובמבר לאפריל, וקריר ויבש בין מאי לאוקטובר. יורדים באיים בין 2,500 ל- 3,000 מילימטרים של גשם מדי שנה. הלחות הממוצעת היא 80%, והטמפרטורה הממוצעת: 26.6°C.
רק 5% מקרקעות האי ניתנות לעיבוד חקלאי. מרבית שטחי היערות של האי בוראו על מנת ליצור אדמות חקלאיות. בשל כריתת היערות התגבר הסחף באיים.
באי אלופי אין כיום יישובים בשל מחסור במקורות מים מתוקים באי.


== כלכלה ==
עיקר כלכלת האיים המסורתית מבוססת על החקלאות, ו-80% מתושבי האיים מתפרנסים מחקלאות (בעיקר גידול קוקוס, ירקות וגידול חזירים) ודייג. כ-4% מהתושבים מועסקים על ידי השלטון המקומי. חלק מהכנסות האיים מקורם בהרשאות שניתנות ליפן ודרום קוריאה לדוג בשטחי האיים.
התל"ג (נכון לשנת 1995) היה 28.7 מיליון דולרים - תל"ג לנפש של $2,000. הכנסות המדינה הם כ-20 מיליון דולר, לעומת הוצאות של 17 מיליון דולרים.
עיקר הייצוא מהאיים הוא ייצוא של קופרה, מלאכת יד, מוצרים חקלאיים כגון פרי הלחם, בטטות, שורשי טארו. האיים מייבאים מוצרים בשווי של 13.5 מיליון דולרים בשנה, בעיקר מצרפת, אוסטרליה וניו זילנד.
המטבע בו נעשה שימוש במדינה הוא פרנק CFP, שלו שער חליפין קבוע מול האירו - 1,000 פרנקים הם 8.38 אירו.


== אוכלוסין ==
נכון לשנת 2003 התגוררו באיים 14,944 תושבים (מהם 67.4% באי ואליס, 32.6% באי פוטונה). מרבית התושבים הם ממוצא פולינזי. היתרה ממוצא צרפתי. מרבית תושבי האיים נוצרים קתוליים. התושבים מדברים הן צרפתית (ל-90% מהאוכלוסייה כשפה שנייה) והן ואליסיאנית או פוטואנית - שפות פולינזיות מקומיות. רק כמחצית מהתושבים יודעי קרוא וכתוב.


== תרבות ==
תרבות האיים ואליס ופוטונה היא 