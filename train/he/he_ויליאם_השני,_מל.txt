ויליאם השני (שכונה "רופוס" בשל דמותו האדמונית) (1056 - 2 באוגוסט 1100) היה בנו השלישי של ויליאם הכובש ומלך אנגליה מ-1087 ועד ל-1100. הוא היה גם בעל סמכות בנורמנדי והשפעה בסקוטלנד.


== ביוגרפיה ==

תאריך לידתו המדויק של ויליאם אינו ידוע, אך היה זה בין השנים 1056 ל-1060. הוא נולד בדוכסות אביו בנורמנדיה, שאחיו הבכור, רוברט קצר הנעל, ירש. כבנו המועדף של אביו, זכה ויליאם בכס אנגליה לאחר מותו של ויליאם הכובש, אך תמיד הייתה קיימת איבה בינו לבין אחיו הבכור, למרות שהם התפייסו לאחר ניסיון הפיכה ב-1091 של אחיהם הצעיר הנרי. מבין השלושה, נדמה כי ויליאם היה המפייס.
חלוקת אדמות ויליאם הכובש לשני חלקים הציבה דילמה בפני אותם אצילים, שהחזיקו באדמות משני צדדי התעלה. מאחר שויליאם הצעיר ורוברט היו אויבים טבעיים, חששו אותם אצילים כי לא יוכלו למלא את דרישות שני המנהיגים, וכך היה עליהם להסתכן ולאבד את חסדיו של שליט אחד על מנת לזכות בחסדי השני. הפתרון היחיד, כפי שהם ראו זאת, היה לאחד פעם נוספת את ממלכת אנגליה ודוכסות נורמנדיה תחת שליט אחד. במרדף אחד מטרה זו, הם מרדו בויליאם ב-1088 לטובת אחיו רוברט, כשבראשם עומד הבישוף אודו מבאייה, אחיו למחצה של ויליאם הכובש. ויליאם הצליח לאסוף את האנגלים ולהביס את המרד, ובכך להבטיח את סמכותו באותה תקופה מוקדמת ומסוכנת לשלטונו.
ב-1096 הצטרף רוברט למסע הצלב הראשון והשאיר את ויליאם לכהן כעוצר נורמנדיה עד לשובו. אך לא הצליח לחזור לנורמנדיה עד ספטמבר 1100, חודש לאחר מותו של ויליאם.
זמן ניכר מתקופת שלטונו של ויליאם חלף במאבקים עם הכנסייה. לאחר מות ארכיבישוף לנפרנק ב-1089, הוא הקצה רווחים כנסיתיים שלהם הוא לא היה זכאי, וספג על כך ביקורת רבה. ב-1093 מונה אנסלם לתפקיד הארכיבישוף מקנטרברי, מינוי שגרר תקופה ארוכה של טינה בין המדינה לכנסייה. ויליאם ואנסלם חלקו איש על רעהו בדבר מגוון של נושאים כנסייתיים, ובאוקטובר 1097 יצא אנסלם לגלות. בעיה זו של ויליאם הומתקה מעט, על ידי יכולתו לטעון לרווחי הארכיבישופות של קנטרברי כל זמן שאנסלם נותר בגלות, ואנסלם נשאר בגלות עד לשלטונו של יורשו של ויליאם, הנרי הראשון.
ויליאם הסתכסך גם עם מלקולם השלישי, מלך סקוטלנד, אך שמר על שלום עם יורשו, המלך אדגר.
ויליאם היה ידוע גם בשל אופיו הראוותני. הוא מעולם לא נישא, ולא היו לו ילדים בלתי חוקיים. כיום מקובל להניח כי הוא היה הומוסקסואל.
אחד הדברים הזכורים ביותר לגבי ויליאם רופוס היה הצורה בה מת, במהלך ציד בניו-פורסט. הוא מת כאשר ח