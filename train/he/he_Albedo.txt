אלבדו (albedo) הוא גודל חסר ממד המבטא את מידת ההחזריות של משטח או גוף. זהו היחס בין כמות הקרינה האלקטרומגנטית המוחזרת מגוף או משטח לכמות אשר שפגעה בו. התוצאה אשר לרוב מבוטאת באחוזים בין 0% ל-100% היא מושג חשוב בקלימטולוגיה ואסטרונומיה. היחס הזה תלוי בתדירות הקרינה המדוברת. הוא תלוי גם בזווית הפגיעה של הקרינה. אלבדו של שלג טרי הוא גבוה: עד 90%. לפני האוקיינוס לעומת זאת יש אלבדו נמוך. האלבדו הממוצע של כדור הארץ עומד על 37-39%, בעוד האלבדו של הירח הוא 12%. באסטרונומיה האלבדו של גופים לוויניים ואסטרואידים יכול להעיד על הרכב פני השטח שלהם, ובייחוד תכולה של קרח.
פעולות בני האדם שינו את האלבדו של אזורים רבים בכדור הארץ (בין היתר על ידי בירוא יערות והקמת חוות). אולם קשה לכמת את ההשפעה הזו ברמה גלובלית, לא ברור אם השינויים האלו נוטים להעלות או להוריד את התחממות כדור הארץ.
הדוגמה ה"קלאסית" של אפקט האלבדו הוא משוב טמפרטורת השלג. כאשר אזור מכוסה שלג מתחמם, השלג ניתך לאיטו והאלבדו פוחת. יותר שמש נקלטת, והטמפרטורה נוטה לעלות. ההיפך הוא גם נכון: אם נוצר שלג, מתחיל מעגל של קירור. עוצמת השפעת האלבדו תלויה בגודל השינוי באלבדו ובכמות החשיפה לשמש. מסיבה זו ההשפעה עשויה להיות גדולה באזורים טרופיים.


== דוגמאות לאפקט האלבדו ==


=== האזורים הטרופים ===
למרות שאפקט האלבדו ידוע יותר לגבי האזורים הקרים של כדור הארץ, מאחר שמצוי שם יותר שלג, למעשה הוא חזק יותר באזורים הטרופיים, וזאת משום שהם מצויים תמידית תחת אור שמש. כאשר חוואים ברזילאים חוטבים אזורים של יער גשם טרופי חשוך כדי להחליף אותם באדמה כהה יותר כדי לגדל בה גידולי שדה, הטמפרטורה הממוצעת של האזור נוטה לעלות בכ-3°C בשנה.


=== אפקטים בקנה מידה קטן ===
אלבדו פועל גם בזעיר אנפין. אנשים הלובשים ביגוד כהה בימי הקיץ נמצאים בסיכון גבוה יותר למכת חום מאלו הלובשים בגדים בהירים.


=== אזורי טבע נוספים ===
האלבדו של אזורי יערות המכוסים לחלוטין באורנים בזמני החורף עומד על 9% בלבד, בין האחוזים הנמוכים הקיימים עבור סביבה טבעית. הדבר נובע חלקית בשל צבע האורנים, וחלקית בשל פיזור אור השמש בתוך העצים אשר מפחית את כמות כלל האור המוחזר. בשל החדירות הנמוכה, אלבדו האוקיינוס אף נמוך יותר, כ-3.5%, למרות שהדבר תלוי עד מאוד בזווית הקרינה. לאדמת ביצות גדושה אחוזים של בין 9% ל-14%. עצים נשירים עומדים של 13%. שדה מכוסה עשב לרוב עומד על 20%. מדבר או חוף ים גדול עומדים לרוב על 25%, אך הדבר משתנה לפי צבע הקרקע. (הנתונים לפי ויקיפדיה האנגלית, מתוך מחקר של אדוארד ווקר).


=== אזורים עירוניים ===
לאזורים עירוניים יש ערכים לא טבעיים של אלבדו בשל מבנים עשויים ידי אדם אשר קולטים את אור השמש לפני הגיעו לקרקע. באזורי צפון כדור הארץ, הערים חשוכות באופן יחסי, ונמצא כי האלבדו בהן עומד על 7%, עם עליה קלה בלבד בזמני הקיץ. ברוב הארצות הטרופיות ממוצע הערים עומד על 12%. ההבדל נובע כמובן מההבדל בסביבה הטבעית.


