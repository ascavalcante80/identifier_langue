התואר אמן בינלאומי (באנגלית: [International Master [IM) או בקיצור אב"ל, ניתן לשחקני שחמט מצטיינים על ידי הארגון העולמי פיד"ה. התואר ניתן הן לגברים והן לנשים מאז שנת 1950. תואר זה ניתן לכל החיים.
התואר ממוקם מבחינת איכותו מתחת לתואר רב אמן (באנגלית: [Grandmaster [GM), ומעל לתואר אמן פיד"ה (באנגלית: [FIDE master [FM).
על מנת שפיד"ה תעניק את התואר לשחקן, נדרשים לרוב שלושה ציונים (תוצאות מספיקות לקבלת דרגה) בתחרויות בינלאומיות שבהן משתתפים אמנים בינלאומיים ורבי אמנים בינלאומיים. מד כושר של אמן בינלאומי נע בדרך כלל בין 2400 - 2500, למרות שלעתים יהיו אמנים בינלאומיים חזקים שטרם הפכו לרבי אמנים עם מד כושר גבוה יותר.
במקרים נדירים תוענק הדרגה לשחקנים על השגים יוצאי דופן. לדוגמה, בכללים הנהוגים כיום, הזוכה באליפות העולם לשחמט לנוער יקבל דרגת אמן בינלאומי אם עדיין איננו מחזיק בדרגה זו.‏
לאחר השגת תואר אמן בינלאומי מרבית השחקנים המקצוענים שמים לעצמם כמטרה להפוך לרבי אמנים. ישנה גם אפשרות להפוך לרב אמן מבלי לקבל דרגת אמן בינלאומי קודם לכן. ישנם מספר שחקנים שדילגו על תואר אמן בינלאומי כמו לארי כריסטיאנסן, בוריס גלפנד וולדימיר קרמניק.
תואר אמן בינלאומי ניתן גם לשחקני שחמט בהתכתבות על ידי האיגוד הבינלאומי ICCF וכן למחברי בעיות שחמט ולפותרי בעיות.
אמן בינלאומי הוא בדרך כלל ברבע האחוז העליון של השחקנים התחרותיים בעת שהוא מקבל את התואר.‏ נכון ליולי 2015 רשומים בפיד"ה 2293 שחמטאים הנושאים תואר זה, מתוכם 83 שחמטאיות. 41 שחמטאים ישראלים פעילים בעלי דרגה זו, מתוכם 2 שחמטאיות: (אנג'לה בורסוק ומאשה קלינובה).
פיד"ה גם מעניקה 