אמהרית (አማርኛ - אַמַרִנְיַה) היא שפה ממשפחת השפות השמיות, שהתפתחה בקרן אפריקה במהלך המאה ה-10. השפה נכתבת באמצעות כתב געז שהתפתח מהאלפבית הדרום ערבי, בכתב זה כל סימן גרפי מייצג הברה (המורכבת בדרך כלל מעיצור ומתנועה), מבחינת הדקדוק ואוצר המילים הושפעה האמהרית מהלשונות האפריקיות.
באתיופיה האמהרית היא השפה הרשמית במדינות אמהרה, מדינת האומות, הלאומים ועמי הדרום, בנישנגול-גומאז, גמבלה ובערים אדיס אבבה ודירה דאווה. ריכוזים של דוברי אמהרית נמצאים גם בישראל ובארצות הברית.


== הגיית השפה וכתיבתהעריכה ==
 ערך מורחב – כתב געז


=== עיצוריםעריכה ===

אמהרית נמנעת מצרוף העיצורים ʔ ו-h עם התנועה ä, ועל כן האותיות שאמורות לסמל את ההברות ʔä/hä נהגות במקום זאת ʔa/ha, בהתאמה. למקרים החריגים שכן נדרשת הגיית ההברה ʔä, הומצאה האות החדשה ኧ.


=== התנועותעריכה ===

באמהרית שבע תנועות: סגורה קדמית, סגורה מרכזית וסגורה אחורית מעוגלת; אמצעית קדמית, אמצעית מרכזית (שווא) ואמצעית אחורית מעוגלת; ותנועה פתוחה מרכזית. כפי שניתן לראות בטרפז התנועות משמאל, הגייתן של ארבע התנועות הקדמיות והאחוריות משתנה בין הניבים השונים של אמהרית, ולעתים בעלות גוון מרכזי יותר.


== הפועלעריכה ==
צורת הפועל באמהרית היא שמית מובהקת, ומאוד דומה לצורת הפועל העברי. הדמיון הצורני הוא בכך שכל פועל אמהרי מורכב משלוש מורפמות: השורש העיצורי משובץ בסירוג בתבנית-תנועות (לפי הבניין) ליצירת הבסיס, ואל הבסיס מתחברת מוספית (תחילית, סופית או מוספית-מסגרת) המציינת גוף, מין ומספר. לדוגמה, הפועל ሰበረ סֶבֶּרֶה ("הוא שָבַר") מורכב משלוש מורפמות: השורש ስብረ sbr (מקביל לעברית שב"ר) משתבץ בתבנית-התנועות של זמן עבר ä-ä, ליצירת הבסיס ሰበር- säbr, ולבסיס זה מצטרפת הסופית המציינת גוף-שלישי-זכר-יחיד -ä.
באמהרית יש כ-14 בניינים‏. הבניינים יכולים להעניק לפועל משמעות של גרימה (כמו משמעותו המרכזית של בניין הפעיל, בעברית), של פעולה אינטנסיבית (כמו משמעותו המרכזית של בניין פיעל, בעברית), משמעות ש