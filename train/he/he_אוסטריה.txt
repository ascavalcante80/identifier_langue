רפובליקת אוסטריה (בגרמנית: Republik Österreich, קרי: "רפובליק אֻסטרייך") היא מדינה פדרלית במרכז אירופה המורכבת מ-9 מדינות. היא גובלת בליכטנשטיין ובשווייץ במערב, באיטליה ובסלובניה בדרום, בהונגריה ובסלובקיה במזרח ובגרמניה ובצ'כיה בצפון.


== היסטוריהעריכה ==
 ערך מורחב – היסטוריה של אוסטריה
כ-1,000 שנים לפני הספירה ישבו בה שבטים איליריים ואחר כך שבטים קלטיים. במאה ה-1 לפני הספירה חילקו הרומאים את הארץ לשלוש פרובינציות. לאחר התפוררות האימפריה הרומית חדרו לארץ שבטים סלאביים ושבטים גרמאניים. בשנת 800 לספירה הוקמה "רוזנות הספר המזרחי" (אוסטמארק) על ידי קרל הגדול וזהו מקור השם "אוסטריה" (בגרמנית: Österreich, "ממלכת המזרח"). בהמשך פלשו ההונגרים לשטחיה, והובסו על ידי הקיסר אוטו הראשון במאה ה-10.
בית הבסבורג (הבית ששלט בה עד סוף מלחמת העולם הראשונה) עלה לשלטון במאה ה-13 במקום בית באבנברג. מלכי בית זה צירפו לשטחם את טריאסטה ואיחדו את המדינה כדי לאפשר למדינה גישה אל הים התיכון. בתחילת המאה ה-16 הדפו האוסטרים מצור עות'מאני על בירתם וינה.
במאה ה-17 השתתפה אוסטריה במלחמת 30 השנה, נלחמה ברפורמציה, והחזירה את הדת הקתולית. למזלם הם הצליחו להדוף את האימפריה העות'מאנית שהגיעה עד שערי וינה. באותה מאה החלה אוסטריה להגדיל את שטחיה וכוחותיה, וכבשה את שלזיה, בוהמיה, טרנסילבניה והונגריה. במחצית השנייה של המאה ה-18 קיבלה את גליציה בחלוקת פולין. מריה תרזה ובנה יוזף השני הנהיגו משטר אבסולוטי נאור שבו שמו דגש על סובלנות, חינוך, צבא וכלכלה.
אוסטריה לקחה חלק במלחמות נפוליאון שלאחריהם אירחה את קונגרס וינה, כבר ב-1806 עקב מהלכיו של נפוליאון, ביטל הקיסר את מעמדו כשליט האימפריה הרומית הקדושה של האומה הגרמנית והכריז על עצמו כשליט קיסרות אוסטריה. הנסיך מטרניך היה האישיות המרכזית בממלכה עד 1848. לאחר דיכוי מהפכת 1848 עלה על הכס הקיסר פרנץ יוזף הראשון ובימיו הוקמה "ממלכת אוסטרו הונגריה", שהפסיקה להתקיים בתום מלחמת העולם הראשונה. בעקבות חוזה סן ז'רמן חזרה אוסטריה להיות מדינה עצמית ושטחה צומצם מאוד.
בשנת 1920 הייתה אוסטריה לרפובליקה דמוקרטית. היא סבלה מצוקה כלכלית ומאבקים סוציאל-דמוקרטיים רבים, שכתוצאה מהם פיזר הקאנצלר אנגלברט דולפוס את הפרלמנט והפך למעשה לדיקטטור. בשנת 1934 נרצח דולפוס על ידי קושרים נאצים. כל הניסיונות למנוע את הצטרפותה וסיפוחה לגרמניה הנאצית נכשלו, ובשנת 1938 סיפח אדולף היטלר את אוסטריה במהלך שנודע כאנשלוס. לאורך כל שנות מלחמת העולם השנייה הייתה אוסטריה חלק אינטגרלי מגרמניה ואף הצמיחה חלק נכבד ממנהיגי המשטר הנאצי. לאחר תבוסת גרמניה בתום המלחמה חולקה אוסטריה ל-4 אזורים שעליהם שלטו ברית המועצות, אנגליה, צרפת, וארצות הברית. בשנת 1955 פינו הכוחות הזרים את אדמתה לאחר שהשלטון הבטיח להישאר ניטראלי בנושא השטחים האירופאים, ניטראליות שנמשכה לאורך שנות המלחמה הקרה.
בשנת 1995 אוסטריה הצטרפה לאיחוד האירופי ובשנת 1999 היא הצטרפה לגוש האירו.


== פוליטיקה וממשלעריכה ==
 ערך מורחב – פוליטיקה של אוסטריה
צורת השלטון במדינה היא רפובליקה פדרלית דמוקרטית והנשיא נבחר בבחירות ישירות ואינו רשאי לכהן יותר מ-2 תקופות. בפרלמנט ישנם 2 בתים והם המועצה הלאומית והמועצה הפדרלית. ראש הממשלה מתמנה על ידי הנשיא מתוך המפלגה הגדולה ביותר שמנצחת בבחירות. שתי המפלגות הגדולות הן מפלגת העם האוסטרית והמפלגה הסוציאל-דמוקרטית האוסטרית.
מאז 2008 מתפקדת באוסטריה ממשלת אחדות בראשותו של הקאנצלר, ורנר פיימן, מנהיג המפלגה הסוציאל-דמוקרטית.


=== יחסים עם ישראלעריכה ===
 ערך מורחב – יחסי אוסטריה-ישראל
לרוב התקימו יחסים תקינים בין ישראל לאוסטריה. המדינה שימשה כתחנת מעבר ליהודים שיצאו מברית המועצות, ובפורומים לאומים תמכה בישראל. אוסטריה מייבאת מישראל כמויות גדולות של פרי הדר.
עם זאת, על היחסים העיבו במשך השנים מספר פרשיות, ובהן בחירתו של קורט ולדהיים בעל העבר הנאצי לנשיא אוסטריה וחברות מפלגת החירות האוסטרית (FPÖ) הימנית קיצונית, בראשות ירג היידר, בקואליציה משנת 2000.


=== חלוקה פדרליתעריכה ===
 ערך מורחב – מדינות אוסטריה
על פי החוקה של המדינה, אוסטריה היא רפובליקה פדרלית, להלן רשימה של המדינות הפדרליות המרכיבות אותה:


== כלכלהעריכה ==
התעשייה תופסת מקום מרכזי בכלכלה האוסטרית. המוצרים העיקריים בתעשיית המדינה הם טקסטיל, כימיקלים, מתכות, מוצרים שונים בתחום האלקטרוניקה, מוצרי ברזל ופלדה, דשן, מכונות, מוצרי עץ שונים, נייר, מלט וסוכר. התיירות ויצוא העץ מהווים מקור חשוב למטבע הזר. החקלאות באוסטריה, על אף שהיא לוקחת חלק קטן בכלכלת המדינה, מספקת את צורכי האוכלוסייה. באוסטריה הגידולים העיקריים הם תפוחי אדמה, גפנים, סלק, בקר, דגנים וחזירים. במדינה נחצבים אוצרות טבע שונים, שהם: ברזל, כסף, אבץ, גז, גבס, אלומיניום, מלח נפט, עץ, מגנזיום, עופרת, פחם, ליגניט, נחושת ואנרגיית מים.
בזכות הרי האלפים ואוצרות האומנות והאדריכלות שלה מושכת אליה אוסטריה תיירים רבים, למדינה מגיעים כ-20 מיליון תיירים בשנה.


== גאוגרפיהעריכה ==

 ערך מורחב – גאוגרפיה של אוסטריה
מבחינה גאוגרפית אוסטריה נמצאת במרכז יבשת אירופה, כשהיא גובלת בצפון בצ'כיה וגרמניה, במזרח בסלובקיה ובהונגריה, בדרום בסלובניה ובאיטליה, ובמערב בשווייץ ובליכטנשטיין. לאוסטריה אין מוצא אל הים.
אוסטריה ברובה היא מדינה הררית, רק מתוך כ-32% משטחה היא נמצאת בגובה הנמוך מ-500 מטרים מעל פני הים. רכס הרי האלפים מתנשא במערב ובמרכז המדינה ומהווה כ-62% משטחה. ההר הגבוה ביותר במדינה הוא הגרוסגלוקנר שמתהדר ב-3797 מטרים גובה מעל פני הים ונמצא ברכס הוהה טאורן. במזרח משתרעים מישורים פוריים שנהר הדנובה מנקז אותם. אורכה של אוסטריה ממערב למזרח הוא 560 קילומטרים.


== דמוגרפיהעריכה ==
האוכלוסייה במדינה עולה על 8 מיליון איש כאשר צפיפות האוכלוסייה באוסטריה עומדת על 97 נפש לקמ"ר. מתוך כלל האוכלוסייה כ-64% חיים בשטחים עירוניים.
רובם של התושבים הם אוסטרים דוברי גרמנית אך קיימים גם מיעוטים סלובנים, קרואטים, הונגרים, צ'כים ואחרים. כ-12% מתושבי אוסטריה הם בעלי אזרחות זרה, שיעור הגבוה מזה שבגרמניה, למשל. נתון זה מפתיע אנשים רבים, שכן גרמניה ידועה כמדינת הגירה (ואכן מתגורר בה מספר המהגרים הגדול מבכל מדינות אירופה - 7 מיליון) ואילו אוסטריה נתפסת כמדינה הומוגנית למדי. רובם של הזרים באוסטריה מתגוררים בווינה. אזורים רבים במדינה, במיוחד אזורי הכפר, הומוגניים לחלוטין.


=== עריםעריכה ===

וינה, בירת המדינה, היא עיר ראשה קלאסית:
כחמישית מאוכלוסיית אוסטריה מתגוררת בה,
העיר הבאה אחריה בגודל, גראץ, קטנה מווינה פי 7,
וינה היא המרכז הפוליטי, התרבותי והכלכלי הבלתי-מעורער של אוסטריה.


=== דתותעריכה ===
מבחינה דתית, כ-70% מהתושבים באוסטריה הם נוצרים קתולים; רק כ-5% הם פרוטסטנטים.
האסלאם היא הדת השלישית בגודלה באוסטריה, לאחר הנצרות הקתולית והפרוטסטנטית עם 4.66% מאמינים מכלל אוכלוסיית אוסטריה. רוב המוסלמים הגיעו לאוסטריה ב-1960 מטורקיה כפועלים אורחים ומהאזורים המוסלמיים של יוגוסלביה. ישנם גם מוסלמים ממוצא פקיסטני וערבי.
במדינה המערבית ביותר באוסטריה, פורארלברג מצוי המיעוט המוסלמי הגדול ביותר: 8.36% מהאוכלוסייה, ובווינה יש את המיעוט השני בגודלו: 7.82% מהאוכלוסייה. לאחר מכן באות המדינות האמצעיות, מדינת זלצבורג, אוסטריה עילית, אוסטריה תחתית וטירול, ולאחר מכן שטיריה, קרינתיה ובורגנלנד.


=== יהדות אוסטריהעריכה ===

 ערך מורחב – יהדות אוסטריה
לפי האגדה[דרוש מקור] הייתה ממלכה יהודית באוסטריה שכונתה בשם יודאיספטן בשטח אוסטריה של היום עוד לפני שהאזור תועד תיעוד היסטורי. יש להניח שהיהודים הגיעו לחבל ארץ זה עם הרומאים אולם העדות הקדומה ביותר ליהודים היא מהמאה ה-10. בימי הביניים הם ישבו בעיקר בעיר הבירה וינה וסביבותיה. יש עדות שכבר בשנת 1204 היה שם בית כנסת.
במאה ה-13 הייתה אוסטריה מרכז תורני חשוב לגרמניה ולארצות הסלביות. באמצע המאה העניקו הדוכסים שמשלו באזור זכויות יתר ליהודים. על אף שהכנסייה עודדה אנטישמיות, הקהילה היהודית שגשגה ולכן גם האנטישמיות כלפיה ופרעות נערכו בה. היהודים הואשמו בחילול לחם קדוש ומצבם הדרדר עד שבשנת 1420 הועלו למוקד 210 מהאוכלוסייה היהודית והשאר גורשו. באותה תקופה נקראה אוסטריה בפי היהודים "ארץ הדמים". לאחר זמן רב החלה הקהילה היהודית להתחדש באוסטריה ושוב החלה לפרוח. ב