פלפל אנגלי (שם מדעי: Pimenta dioica), המכונה גם פלפל ג'מייקה, פלפל ההדס או פימנטה (Pimenta), הוא תבלין שנוצר מפירותיו של העץ Pimenta dioica, ממשפחת ההדסיים. פירות הבוסר של העץ משמשים כתבלין לאחר שעברו ייבוש. מקור הפלפל האנגלי הוא באנטילים הגדולים, בדרום מקסיקו ובמרכז אמריקה. כיום הוא מגודל באזורים רבים אחרים בעלי אקלים חם.


== אטימולוגיה ==
מקור השם העברי של הפלפל האנגלי הגיע מרוסיה עם העליות הראשונות לארץ[דרוש מקור]. במספר שפות ארופיות הוא נקרא דווקא "פלפל ג'מייקה", בשל מקורותיו באזור ג'מייקה, ושגשוגו הרב באי זה בפרט. לאחר שהאנגלים השתלטו על ג'מייקה ב-1655, הם הגבירו את כמויות הייצור של התבלין והחלו לייצאו בכמויות גדולות, ומכאן כנראה נובע שמו ברוסיה שיבאו תבלינים רבים משם.
באנגלית הוא מכונה "allspice" (תבלין-כול) – כינוי נפוץ לתבלין זה במספר שפות אירופיות 