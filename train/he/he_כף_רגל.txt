כף הרגל היא החלק התחתון של הרגל בבעלי חיים מסוימים. עליה בעל החיים דורך בזמן הליכה.
בבני אדם, עצמות כף הרגל כוללות את עצם הערקום ועצם העקב (כף רגל אחורית, באנגלית: hindfoot), שאר עצמות שורש הרגל - עצם הסירה, עצם הקוביה ושלוש עצמות הטריז המופרקות עם עצמות המסרק (כף רגל אמצעית, midfoot) ומהגלילים ועצמות אצבעות כף הרגל (כף רגל קדמית, forefoot).
בכף הרגל מספר מפרקים שהעיקריים שבהם הם: הקרסול הכולל את המפרק שבין השוק לעצם הערקום שבכף הרגל, מפרק הערקום והעקב, מפרקים בין עצמות הערקום והעקב לבין עצם הסירה ועצם הקוביה, מפרקים בין עצמות הטריז שבעצמות שורש הרגל לבין עצמות המסרק, מפרקים בין עצמות המסרק לגלילים, ומפרקים בין הגלילים ועצמות אצבעות כף הרגל.
מספרם הרב של המפרקים ואופן פעולתם מאפשרים את התאמת חלקה התחתון של כף הרגל למשטחים שונים, בין אם הם מישוריים וחלקים ובין אם הם משופעים וטרשיים. כף הרגל מתאימה את עצמה כך שהן העמידה והן התנועה יתאפשרו על פני משטחים מגוונים. חלק גדול מתנועות מפרקי כף הרגל אינו בא לידי ביטוי בחיים המודרניים הכוללים שימוש בנעליים בעלי סוליות נוקשות והליכה על משטחים סלולים ומרוצפים.
מנח עצמות כף הרגל מתווה מספר קשתות: קשת אורכית שהעדרה מכונה "פלטפוס" ("פלט" - ישר, "פוס" - כף רגל) ושתי קשתות רוחביות, אחת בקו בסיסי עצמות המסרק והשנייה בקו ראשי עצמות המסרק. לפי חלוקה אחרת, בכף הרגל שתי קשתות אורכיות: אחת צידית והשנייה תיכונה וקשת רוחבית אחת בקו בסיסי עצמות המסרק. הקשתות פועלות כבולמי זעזועים בכל פגיעה של כף הרגל ומשקל הגוף כולו בקרקע (תנע הגוף), ומחלקות את המאמצים הפיזיקליים בין עצמות כף הרגל.


== אצבעות כף הרגלעריכה ==
 ערך מורחב – אצבעות כף הרגל
אצבעות כף הרגל של האדם הן עשר אצבעות הנמצאות בכפות הרגלים. האצבעות מורכבות מעצמות קצרות המכונות גלילים ומונעות על ידי שרירים הממוקמ