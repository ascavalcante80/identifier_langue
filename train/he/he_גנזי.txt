גנזי (Ghanzi) היא עיירה במערב בוטסואנה. העיירה היא בירת מחוז גנזי. משמעות שמה של העיירה בשפה המקומית הוא "אחוריים נפוחים", רמז לאנטילופות, ובהמשך הבקר הבריא שהיה מכונס באחד העמקים בסביבה. האזור הוא גבולו הצפוני של מדבר קלהארי.


== היסטוריה ==
האירופאי הראשון שהתיישב בגנזי היה האפריקאנר הנדריק ון זיל (Hendrik van Zyl) שהגיע למקום ב-1870 ועסק במסחר ובציד. ההגירה המשמעותית של האפריקאנרים לגנזי החלה בשנים 1897-1898 לערך. המתיישבים קיבלו את הזכות לגדל באזור עדרי בקר.


== דמוגרפיה ==
מספר תושבי העיירה עמד בשנת 2011 על 12,267 איש. האוכלוסייה במקום מורכבת מקבוצות אתניות שונות כמו: באסראווה (Basarwa), באקגלאגדי (Bakgalagadi) ובאהררו (Baherero) שהיחסים בניהם הם יחסי סובלנות. השפות העיקרית המדוברת באזור היא השקגאלאגארי (Shekgalagari).


== גאולוגיה ==
הקרקע בסביבה מורכבת מאדמת חול עם צמחייה דלילה בגובה 1100-1230 מטרים מעל פני הים. מדבר הקלהארי הוא שטח החול הרצוף ביותר בעולם ושטחו 2500 קמ"ר. סלע היסוד הוא לבה בזלתית כמו בכמחצית שטחה של בוטסואנה. עומקה של שכבת החול נע בין 5 מטרים ל-200 מטרים.


== אקלים ==
האקלים הוא צחיח למחצה. הטמפרטורות המקסימליות נעות בין 33-45 מעלות צלזיוס בינואר ומגיעות ל-22 מעלות צלזיוס ביולי. טמפרטורת המינימום בתקופת החורף הם בין 4 מעלות צלזיוס ל-5 מעלות צלזיוס מתחת לאפס. כמות המשקעים השנתית הממוצעת היא 375 מ"מ אם כי היא יכולה להשתנות בשנים מסוימות בהפרשים של עד 50%.


== כלכלה ==
בגנזי פועל סניף בנק אחד ושלושה מרכזי קניות.
השילוב של אופי הקרקע והאקלים גורם לאזור להיות בלתי ראוי לעיבוד חקלאי באופן כללי. על ידי שימוש בהשקיה מגדלים באזור תירס, דורה, בוטנים, שעועית, אפונה ומלון.
באזור התגלו מרבצים גדולים של כסף ונחושת.


== תיירות ==
גנזי היא נקודת עצירה לתיירים שנוסעים 