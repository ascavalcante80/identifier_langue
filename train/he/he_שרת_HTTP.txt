שרת HTTP (נקרא גם שרת דפי אינטרנט, שרת web או שרת אינטרנט) הוא תוכנת שרת המתקשרת בפרוטוקול HTTP. השם משמש לעתים גם ככינוי למחשב עליו פועלת תוכנת השרת, אם כי לאותו מחשב יכולים להיות גם תפקידים נוספים. שרתי HTTP הם שרתי התוכן המרכזיים ברשת האינטרנט וברשתות מחשבים אחרות, ומשמשים להפצת דפי HTML, תמונות, וקבצים אחרים.


== היסטוריה ==
שרת ה-HTTP הראשון, httpd (ראשי תיבות של: Hyper-Text Transfer Protocol Daemon) נכתב על ידי טים ברנרס-לי. הוא החל לעבוד על הפרויקט בשנת 1989 במסגרת עבודתו בCERN, ובשנת 1990 הציג את הגרסה הראשונה של השרת, במקביל להצגת דפדפן האינטרנט הראשון, WorldWideWeb. טים ברנרס-לי יצר למעשה את הגרסה הראשונה של פרוטוקול ה-HTTP, שלימים נקראה HTTP 0.9, גרסה זו של הפרוטוקול הייתה פשוטה ביותר ולמעשה כללה פקודה אחת בלבד - "GET", ללא מבנה פתיח, ניהול תקשורת או הודעות שגיאה.
כיום, שרתי דפי אינטרנט מסוגלים לא רק לשלוח ללקוח קבצים השמורים על מחשב השרת, אלא גם להריץ יישומים על השרת בתגובה לבקשות שהתקבלו, לשמור ולמחוק נתונים שצורפו לבקשה, ולשלוח ללקוח תכנים המיוצרים באופן דינמי. מערכת מדיה-ויקי אשר עליה מבוססת ויקיפדיה היא דוגמה ליישום המורץ על שרת כזה. על-מנת לייצר את התכנים הדינמיים מריצים בדרך כלל תוכנה בשילוב עם שרת דפי האינטרנט. בעבר תוכנות כאלו נכתבו בשפות כמו C++‎ וקושרו לשרת באמצעות CGI. כיום משתמשים בשפות וטכנולוגיות כמו PHP,‏ JSP,‏ ASP ו-ASP.NET למימוש מטרה זו.
רוב שרתי ה-HTTP תומכים גם בפרוטוקול HTTPS לשם הצפנת התקשורת בין השרת ללקוח.


== יישומים בולטים ==
השרתים בולטים בתחום זה הם אפאצ'י מבוסס הקוד הפתוח ושרת IIS של מיקרוסופט, הטבלה שבהמשך מציגה את התפלגות שרתי ה-HTTP השונים ברשת האינטרנט, על פי בדיקת חברת Netcraft מחודש ספטמבר 2013‏.
שרתים בולטים אחרים:
NCSA httpd - שרת HTTP שנכתב ב-NCSA (המרכז הלאומי ליישומי מחשוב-על. שם פותח גם הדפדפן הפופולרי הראשון, NCSA Mosaic) והיה השרת הפופולרי ביותר בימיה הראשונים של האינטרנט. אפאצ'י התבסס עליו בהמשך, 