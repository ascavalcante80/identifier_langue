טוקיו (ביפנית: 東京都 ‏- IPA: ) היא עיר הבירה של יפן המהווה את המרכז התרבותי והכלכלי של המדינה. טוקיו ממוקמת בחופו המזרחי של האי הונשו שהוא האי הראשי של יפן, על גדות מפרץ טוקיו. בטוקיו חיים למעלה מ-13 מיליון תושבים, ובטוקיו רבתי מעל ל-35 מיליון תושבים, מה שהופך את מטרופולין טוקיו למטרופולין המאוכלסת בעולם. למעלה משני מיליון איש המתגוררים מחוץ לעיר נוסעים בקביעות לעבוד בתוך העיר טוקיו.
טוקיו נחשבת לאחת הערים המתקדמות והמודרניות בעולם. קו הרקיע שלה עמוס גורדי שחקים המעוצבים בחדשנות בחלקם; מערכת התחבורה הציבורית שלה נחשבת לטובה בעולם; מערכת הכבישים שבה הומה ויעילה; וניתן למצוא בה אזורי קניות ובילוי נוצצים ויוקרתיים, המשלבים בין המודרניות של עיר מערבית גדולה, לבין מאפיינים יפניים מסורתיים, חלקם מיוחדים רק לאזור טוקיו.


== אטימולוגיהעריכה ==
בעברה, נודעה טוקיו בשם "אדו", אשר משמעותו שפך‏ (הכוונה היא לשפך הנהר, על שום מיקום העיר). שם העיר שונה לטוקיו (טו - מזרח | קיו - בירת) כאשר הפכה אדו לבירת הקיסרות בשנת 1868, בקנה אחד עם מסורת מזרח אסיאתית בה כוללים את המילה "בירה" בשם עיר הבירה.‏ בתקופת מייג'י המוקדמת, העיר נקראה גם "טוקאי" (Tōkei), הגייה אלטרנטיבית לאותן אותיות סיניות המייצגות את המילה "טוקיו".‏ בכמה מסמכים מערביים ששרדו, נהוגה ההגייה "Tokei". עם זאת, ההגייה הזאת ארכאית ואינה בשימוש.‏


== ממשלעריכה ==

טוקיו היא במעמד סטטוטורי זהה ל-47 המחוזות של יפן, אף שבפועל אינה מוגדרת כמחוז, אלא כמטרופולין.
הממשל המקומי של טוקיו הוא ייחודי מבין מחוזות יפן. העיר מוגדרת כ"מטרופוליס", ומנוהלת על ידי ממשלת המטרופולין של טוקיו. העיר מחולקת (כמפורט מטה) ל-23 רבעים ו-26 אזורים עירוניים נוספים, וכן כלולים בה איים רבים באוקיינוס השקט.


== היסטוריהעריכה ==

את חשיבותה הנוכחית של טוקיו ניתן לשייך לפועלם של שני אנשים: השוגון טוקוגאווה איאיאסו, והקיסר מוצוהיטו. בשנת 1603, לאחר איחוד המדינות השונות למדינה אחת, השוגון טוקוגאווה איאיאסו (Tokugawa Ieyasu), הפך את העיר, שנקראה אז אדו (Edo) לעיר הבירה מבחינה מעשית, אם כי מבחינה פורמלית עיר הבירה ("קיו" ביפנית) המשיכה להיות קיוטו, מאחר ששם שכנה המשפחה הקיסרית. השוגון הקים את מבצרו המרשים, מקום מגוריו, מגורי לוחמיו הסמוראים והמרכז המנהלי, במקום שהיום נמצא הארמון הקיסרי (皇居). אז היה זה ממש מעל לנמל, אך כיום הוא במרכז העיר, שכן חלקים גדולים מהעיר נמצאים על מילוי אדמה מלאכותי. כתוצאה מפעולה זו גדלה העיר והפכה לאחת הערים הגדולות בעולם (במאה ה-18 התגוררו בעיר למעלה ממיליון תושבים).
לאחר ההפיכה באמצע המאה ה-19 שהפילה את השוגונים והחזירה את שלטון הקיסר, עבר בשנת 1869 הקיסר מוצוהיטו בן ה-17 מקיוטו לאדו, שינה את שם העיר לטוקיו, והפך אותה לבירה הקיסרית. את ארמונו קבע הקיסר במתחם הגדול (קוטרו כחמשה ק"מ) שבו שכן מבצרו של השוגון. כיום ניתן לבקר בחלק קטן ממתחם זה, המכונה "הגנים המערביים" , בעוד שלמתחם הפנימי ניתן להיכנס רק פעמיים בשנה: ב-23 בדצמבר, יום הולדתו של הקיסר מוצוהיטו, וב-2 בינואר, לרגל השנה החדשה. בתמונות המתפרסמות בכלי תקשורת רבים נראים הקיסר ומשפחתו יוצאים למרפסת ומנופפים מספר פעמים לקהל הרב (כ-40,000 איש המתחלפים בכל פעם).


=== אסונותעריכה ===

בשנת 1923 נפגעה העיר ברעידת האדמה הגדולה בקאנטו (קאנטו הוא חבל הארץ אשר טוקיו במרכזו). ברעידת אדמה זו נהרגו כ-140,000 בני אדם וכשני מיליון איש ואישה איבדו את ביתם, בעיקר בשל שריפות ענק שהשתוללו בכאוס שלאחר הרעידה. כ-20 שנה לאחר מכן, העיר עמדה שוב בפני סכנה גדולה. הפצצות בעלות הברית במהלך 1945 פגעו קשה בעיר, ולמעשה החריבו כמעט את כולה.
כחלק ממאמצי השיקום המוצלחים מאוד שנערכו ביפן בתקופה שלאחר מלחמת העולם השנייה, שוקמה העיר, ולמעשה נבנתה מחדש מהיסוד. התוצאה היוותה בסיס לטוקיו של היום. הוקמו בה מערכות רכבת תחתית ורכבות מצוינות, נבנו גורדי שחקים רבים, ומרכזי מסחר ובילויים קרמו עור וגידים. כיום טוקיו נחשבת למופת של השתקמות מהפצצות, בקנה מידה אחד עם ברלין המשוקמת.


== גאוגרפיהעריכה ==
טוקיו ממוקמת בצפון מערב מפרץ טוקיו, לחוף האוקיינוס השקט. גודל העיר כ-90 ק"מ ממזרח למערב וכ-25 ק"מ מצפון לדרום.
מטרופולין טוקיו היא המטרופולין הגדולה בעולם. העיר מורכבת מ-23 רבעים מיוחדים, 26 ערים, 5 עיירות ו-8 כפרים.


=== 23 רובעי טוקיועריכה ===
מרכז טוקיו מורכב מ-23 עיריות, חלקן מוגדרות כרובע ("קוּ") וחלקן כעיר ("שִׁי"). כולן ישויות עירוניות עצמאיות, עם ראש עיר נבחר ומועצה נבחרת, אך חלק מהפונקציות המשותפות לרבעים מנוהלות על ידי ממשלת מטרופולין טוקיו. נכון לשנת 2003, התגוררו ברבעים 8.34 מיליון תושבים. צפיפות האוכלוסין הממוצעת: 13,416 נפשות לקמ"ר.


=== עריםעריכה ===

מערבית ל-23 הרבעים של טוקיו מצויים "ערים" ("שִׁי") אשר מעמדן המשפטי זהה למעמד ערים אחרות ביפן. ערים אלה מהוות פרברים של טוקיו, ומקום מגורים לעובדים הרבים היוממים בעיר. קבוצת ערים אלה מכונה - "מערב טוקיו".


=== הריםעריכה ===

מלבד הר פוג'י הגובל בטוקיו, הנחשב לאחד מסמלי יפן ולאחד ההרים המפורסמים בעולם, ישנם מספר הרים נוספים בטוקיו. ההר הגבוה ביותר המצוי בשטח המטרופולין הוא הר קומוטורי שגובהו 2,017 מ'. הרים נוספים בטוקיו הם הר טאקאסו (1,737 מ'), הר אודאקה (1,266 מ'), והר מיטאקה (929 מ'). בחלקה המערבי ביותר של העיר נמצא מחוז נישיטאמה("גאן" ביפנית) , אשר רובו הררי מאוד ואינו מאפשר מגורים.


=== אייםעריכה ===

במפרץ טוקיו נמצא האי המלאכותי אודאיבה. מלבדו, מרבית איים השייכים לעיר טוקיו פרוסים עד למרחק של 1,300 ק"מ ממרכז העיר. הם מנוהלים על ידי סניפים של הממשל המטרופוליני, ורובם נחשבים למעשה לכפרים ולא לחלק מטוקיו עצמה.
איי איזו
אושימה - איי קוזושימה, ניי-ג'ימה, אושימה וטושימה.
מייאקה - איי מיקוראג'ימה ומייאקג'ימה (העיר העיקרית באיים: מייאקה).
האצ'יג'ו - איי אאוגאשימה והאצ'יג'וג'ימה (העיר העיקרית באיים: האצ'יג'ו).
ארכיפלג אוגסווארה
איי בונין, וכן איי נישינושימה, קיטא איוו ג'ימה, איוו ג'ימה, ומינאמי איוו ג'ימה. כמו כן, האי המזרחי ביותר ביפן, מינאמיטורישימה, והאי הדרומי ביותר ביפן, אוקינוטורישימה, מהווים חלק משרשרת האיים השייכת לטוקיו.


=== פארקים לאומייםעריכה ===

במערב טוקיו מצויים שלושה פארקים לאומיים: פארק לאומי צ'יצ'יבו טאמה, פארק לאומי מייג'י נו מורי טאקו קוואסי ופארק אואנו ("מתנה קיסרית") דרומית לטוקיו נמצא הפארק הלאומי איי אוגסווארה.


=== אתרים עיקרייםעריכה ===

במרכזה של טוקיו מצוי הארמון הקיסרי - במקום בו עמדה בעבר טירת אדו.
בניין השלטון המטרופוליני של טוקיו נמצא בשינג'וקו.
אזורי העסקים והכספים העיקריים של טוקיו, בהם נמצאים הנהלות הבנקים הגדולים הם מארונוצ'י ואטמאצ'י.
אזורי הקניות והבידור העיקריים הם אזורי גינזה ויוראקוצ'ו.
שיבויה הוא מרכז אופנה, קניות ובילויים יוקרתי והומה בצורה יוצאת מגדר הרגיל אפילו בקנה המידה של טוקיו. מעבר החצייה המרכזי בשיבויה, הסמוך לתחנת הרכבת שיבויה, הוא מעבר החצייה ההומה ביותר בעולם. אתרים מפורסמים בשיבויה: חנות הכלבו 109 ופסלו של הכלב האצ'יקו.
ברובע מינאטו-קו מצוי מגדל טוקיו, מגדל תקשורת ותצפית ומגדל תומכות הפלדה הגבוה בעולם.
בסומידה ניתן לצפות בעיר טוקיו ממגדל עץ השמיים, מגדל תצפית שהוא הגבוה ביותר ביפן. במגדל יש 2 תחנות תצפית. בתחנת התצפית הראשונה הוצבו מול החלונות מסכים אינטראקטיביים, המאפשרים להציג את תמונת הנוף הנשקף מהחלון כפי שהיא נראית בשעת יום ובשעת לילה.
באואנו מצוי פארק אואנו וגן החיות אואנו וכן מספר רב של מוזיאונים. סמוך לפארק אואנו נמצא שוק אמיוקו, אחד השווקים הגדולים באסיה, בו ניתן למצוא בגדים, אביזרי אופנה, מוצרי מזון ומתנות.


== סביבהעריכה ==
עיריית טוקיו חוקקה תקנה אשר מטרתה לצמצם בפליטת גזי חממה. המושל שינטרו אישיהארה יצר את מערכת איזון הפליטה הראשונה ביפן, בכוונה להוריד את פליטת גזי החממה בשיעור מצטבר של 25% עד 2020, מתחת לרמה של 2000.‏ טוקיו היא דוגמה לאי חום עירוני (מטרופולין אשר חמה בצורה יוצאת דופן מאשר האזור המקיף אותה), והתופעה חמורה במיוחד ברבעי המטרופולין‏ (ולא בערים המרכיבות את טוקיו). על פי ממשלת מטרופולין טוקיו,‏ הטמפרטורה הממוצעת השנתית עלתה בכ-3 מעלות צלזיוס במהלך 100 השנים האחרונות. זהו שינוי דרמטי כל כך, עד שבחוגים מסוימים מצוטטת טוקיו כ"דוגמה משכנעת לקשר שבין צמיחה עירונית לאקלים"‏


== דמוגרפיהעריכה ==

לפי שעות היממה (נכון לשנת 2007)
שעות היום: 14.978 מיליון
שעות הלילה: 12.416 מיליון
לפי לאום
תושבים זרים: 364,653 (נכון ל-2006)


== כלכלהעריכה ==
מטרופולין טוקיו היא בעלת הכלכלה המטרופולינית הגדולה בעולם. על פי מחקרים שנערכו, בשנת 2008 לאזור העירוני של טוקיו (35.2 מיליון תושבים) היה תמ"ג כולל של 1.479 מיליארד דולר (שווי כוח הקנייה), מה שמיקם את טוקיו במקום הראשון ברשימה.‏ על פי נתונים שנאספו בשנת 2009, 51 מהחברות שמדורגות במדד הפורצ'ן גלובל 500 (המדרג את 500 התאגידים הגדולים בעולם על פי הפדיון שלהן), בסיסן בטוקיו. מספר זה הוא כפול ממספר חברות במדד שנמצאות בעיר המדורגת במקום השני מבחינת מספר החברות, פריס (27 חברות).‏


== תחבורהעריכה ==

טוקיו, כמרכז אזור טוקיו רבתי, הוא השטח הגדול ביפן מבחינת תחבורה קרקעית ואווירית. התחבורה הציבורית בתוך טוקיו נשלטת על ידי רשת ענפה של רכבות ורכבת תחתית, הידועות ביעלות וניקיון.‏ בנוסף, ישנן מספר מפעילות תחבורה ציבורית המספקות שירותי אוטובוסים, מונורייל, וחשמליות, המהוות אמצעי תחבורה יעיל אך שולי יחסית.


=== שדות תעופהעריכה ===
לטוקיו שני שדות תעופה מרכזיים. נמל התעופה טוקיו האנדה, שהוא נמל התעופה הגדול ביפן, ומשמש בעיקר לטיסות פנים, ונמל התעופה טוקיו נריטה (ממוקם בנריטה שבצ'יבה), המשמש בעיקר לטיסות בינלאומיות. בנוסף, לטוקיו ארבעה שדות תעופה משניים: שדה התעופה צ'ופו שב-צ'ופו סיטי, המשמש לטיסות מקומיות לאיי איזו; שדה התעופה אושימה, שדה התעופה הצ'יג'וג'ימה, שדה התעופה מייאקג'ימה.


=== רכבותעריכה ===

מערכת הרכבות היא אמצעי התחבורה הראשי של טוקיו (ושל יפן). קו יאמאנוטה, קו קייהין טוהוקו, קו צ'והו וקו סובו מהווים את קווי הרכבת העיקריים המשרתים את תושבי טוקיו. חברת הרכבות של יפן מפעילה את כל הקווים האלה, דרך חברת הבת שלה, חברת הרכבות של מזרח יפן. בעיר פועלת גם רכבת השינקנסן.קו יאמאנוטה הוא קו מעגלי, המופעל בידי חברת הרכבות של מזרח יפן, ועובר דרך מרבית התחנות החשובות של מרכז טוקיו, ודרך האזורים השוקקים ביותר שלה: גינזה, שיבויה, אקיהברה ושינג'וקו. על פי נתונים מ-2008, ביום ממוצע נוסעים בקו יאמאנוטה כ-3.232 מיליון נוסעים. סך הכול אורכו הכולל של הקו, על כל 29 תחנותיו, הוא 34.5 קילומטר.


=== רכבת תחתיתעריכה ===
בהיותה מהיעילות, נקיות, מורכבות ומקיפות בעולם, נחשבת מערכת הרכבת התחתית של טוקיו, הטוקיו מטרו, לטובה ביותר בעולם. היא משמשת כציר תחבורה מרכזי בעיר, ויש הטוענים (המספרים שונים ממחקר למחקר ומשתנים באופן תדיר) שהיא מערכת הרכבת התחתית העירונית העמוסה בעולם. על הפעלת הרכבת התחתית מופקדת לשכת התחבורה של מטרופולין טוקיו ("טואיי סבוואי"). ראו למשל את קו גינזה.


=== אוטובוסיםעריכה ===

בנוסף על השלטון המקומי המפעיל רשת אוטובוסים רחבה, פועלות בטוקיו מספר חברות אטובוסים פרטיות. לאוטובוסים בטוקיו תפקיד משני בלבד והוא השלמת קווי הרכבת התחתית.


==== מוניותעריכה ====
המוניות משמשות את תושבי טוקיו בעיקר אחרי חצות, כאשר קווי הרכבת התחתית אינם פעילים.


== תרבותעריכה ==


=== מוזיאוניםעריכה ===

המוזיאון הלאומי של טוקיו
המוזיאון הלאומי לאומנות מערבית
מוזיאון המדע הלאומי
מוזיאון אדו טוקיו
מוזיאון טאיאן לאומנות של מטרופולין טוקיו
המוזיאון הלאומי לאומנות מודרנית (טוקיו)
המוזיאן הפתוח לארכיטקטורה אדו טוקיו
מוזיאון הצילום המטרופוליני של טוקיו
מוזיאון האומנות המטרופוליני של טוקיו
קוקוגיקאן - מוזיאון הסומו


==== מוזיאונים שולייםעריכה ====
מוזיאון שיטמאצ'י
טוקיו בונקה קייקאן
מוזיאון פוקאגאווה אדו
מוזיאון ה