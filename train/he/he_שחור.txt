שחור הוא צבעם של פחם ושל החלל החיצון. זהו הצבע הכהה ביותר. הוא נתפש בצורה ויזואלית כהיעדר אור המגיע לעין.
ככל שפיגמנט סופג יותר אור ולא משקף אותו בחזרה לעין, כך "ייראה יותר שחור". פיגמנט שחור יכול להיות תוצאה של שילוב של כמה פיגמנטים הסופגים בהתאמה את כל הצבעים. אם מערבבים את שלושת צבעי היסוד בפרופורציות מתאימות, אזי בתאורה אחידה התוצאה מחזירה כה מעט אור ביחס לסביבתה עד שהיא נקראת שחורה.


== אטימולוגיהעריכה ==
הטיות של תואר השם ״שחור״, כמו ״שחרחר״, מופיעות מספר פעמים בשיר השירים והן מתארות צבעי עור ושיער, הדומים לצבעו של העורב. על פי מודל השפה הפרוטו-שמית, באם כל השפות השמיות הייתה מילה, שתיארה את הצבע השחור. אולם, מילה זו שונה מן המילה העברית ״שחור״.


== שימושים, סמליות וביטוייםעריכה ==


=== בפיזיקהעריכה ===
חור שחור הוא גוף כה מסיבי שהאור אינו יכול לברוח ממנו. לכן גם אי אפשר לצפות בו ישירות, רק לשער על מיקומו בעקבות ההשפעות שהוא יוצר על סביבתו.
גוף שחור בולע כל קרינה.


==== שימושים בכוחות הביטחוןעריכה ====
בצה"ל, שחור הוא צבע הכומתה של חיל השריון, וצבעי דגלו של החיל הם שחור וירוק.


=== בפוליטיקהעריכה ===
באיטליה הפשיסטית תומכיו של בניטו מוסוליני כונו "החולצות השחורות" בגלל מדיהם השחורים.


=== שחור ורועעריכה ===

בעולם המערבי הצבע השחור מעורר לרוב קונוטציות שליליות, לדוגמה: במונח "יום שחור" משתמשים כאשר באותו יום חל אירוע עצוב או טרגי. הסיבה ששחור מקושר לאופל, קדרות ורוע היא העובדה ששחור הוא הצבע של חושך, שממנו פחדו הקדמונים (בניגוד ללבן הבהיר המסמל את האור). כתוצאה מכך הצבע השחור מקושר למוות, לכוחות אפלים, לנסתר ולעל-טבעי ולכוחות הרשע.
בתרבות המערבית לבוש שחור הוא הלבוש הנאות ליום אבל והצבע השחור מקושר עם המוות.
שחור הוא צבעה של התרבות הגותית, בה הוא מסמל אפלה ומוות.
שחור גם נחשב לצבעה של תרבות המטאל, בה הוא מתקשר לעתים קרובות לנושא השטן.
קראקר מכונה בדרך כלל כהאקר בעל "כובע שחור".
בספרים ובסרטים רבים שחור הוא צבעם של כוחות הרשע, והמילה "שחור" מופיעה בכינויים הקשורים אליהם. למשל: "השער השחור", "אביר הוורד השחור", שחור הזקן ועוד.
לעומת זאת, בתרבויות אחרות כגון שבטי המסאי של קניה וטנזניה, הצבע השחור מתקשר עם ענני גשם ולכן הוא סמל של חיים ושיגשוג. בדת הוויקה, הצבע השחור מסמל הגנה וביטחון.
לעומת התרבות המערבית, לשחור במזרח הרחוק אין כל משמעות - לא לטוב ולא לרע.


=== שחור בחברה ובכלכלהעריכה ===
"שחורים" משמש כינוי לאנשים שצבע עורם כהה. בארצות הברית זהו הכינוי לאפרו-אמריקאים, ואילו בישראל הוא כינוי למזרחים (על אף שישנם גם אנשים בהירי עור בקרב עדות המזרח), לאתיופים ולפליטים או עובדים זרים ממדינות אפריקה.
"זהב שחור" הוא כינוי לנפט.
"שוק שחור" הוא שוק לא חוקי של סחורות גנובות ומוברחות.
הים השחור הוא ים בין יבשת אסיה לאירופה צפונית לטורקיה. למילה kara בטורקית יש משמעות כפולה: שחור וצפון. kara deniz=הים השחור=הים הצפוני. ak deniz הוא שמו של הים התיכון כי הוא דרומית לטורקיה, ak=דרום=לבן.
ה"ג'ולי רוג'ר", דגל שחור עם גולגולת, עצמות, שלד, חרב או שילוב של סמלים אלה, היה סמלם של שודדי ים.
"שחור משחור" - התממשות תחזית קודרת