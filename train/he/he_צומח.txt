צומח (שם מדעי: Plantae או Viridiplantae) היא ממלכה שכוללת בתוכה יצורים חיים מבצעי פוטוסינתזה המכילים את הפיגמנטים שהם כלורופיל a וכלורופיל b. חומר התשמורת העיקרי אצלם הוא עמילן. ממלכת הצומח ממוינת לשתי קבוצות עיקריות:
מערכת הירוקיות.
קבוצה הכוללת בתוכה את תת-ממלכת הצמחים, סדרת הנאווניתאים ועוד שככל הנראה התפתחה מן הירוקיות.
מקובל להניח שצמחים התפתחו מאצות ירוקיות בגלל המשותף ביניהם: הפיגמנטים הפוטוסינתטיים הם כלורופיל a וכלורופיל b, חומר התשמורת העיקרי הוא עמילן, דופן התא מכיל תאית.
שיטות הרבייה של הצמחים רבות ומגוונות, החל מהתחלקות תאים, כמו בחלק מהאצות הירוקיות, וכלה בהאבקה והתפתחות זרעים כמו בבעלי הפרחים.
רוב הצמחים הם אוטוטרופים שמייצרים את המזון שלהם עצמאית על ידי הפוטוסינתזה. חלק מהצמחים הם טפילים, ומנצלים לקיומם חומר אורגני מצמחים חיים אחרים. לעומתם, צמחים טורפים מנצלים חומר אורגני מבעלי החיים. המדע העוסק בחקר הצומח נקרא בוטניקה.


== המיון המדעי של ממלכת הצומחעריכה ==
להלן המיון השלם, המלא והמעודכן לשנת 2004:
מערכת הירוקיות (Chlorophyta) – אצות ירוקות
מחלקת אצות ירוקניות
מחלקת Pedinophyceae
מחלקת Picocystophyceae
מחלקת Prasinophyceae
מחלקת Trebouxiophyceae
מחלקת Ulvophyceae

תת-ממלכת Streptophyta
קבוצת נאוניתיות
על-מערכת צמחי עובר (Embryophyta)
סדרת נאווניתאים (Charales)
סדרת Coleochaetales

מחלקת Chlorokybophyceae
מחלקת Klebsormidiophyceae
מחלקת Mesostigmatophyceae
מחלקת Zygnemophyceae

הערה
בשיטה המודרנית של המיון המדעי לא תמיד דרגת מיון מסוימת נכללת בדרגת המיון שמעליה. כלומר, סדרה של צמחים יכולה להיות כלולה במערכה ולא תהיה שייכת לאף מחלקה.
קבוצה היא דרגת מיון בדיוק כמו מערכה, מחלקה, סדרה ומשפחה