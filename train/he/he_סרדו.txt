סרדוֹ‏ (נקראת לעתים, בהתאם לאזור או לתרבות המקומית סרדוּ‏ או סרדה) היא שפה הנמנית עם השפות הרומאניות במשפחת בשפות ההודו-אירופיות. משנת 1997 היא מוכרת כשפה רשמית של האזור האוטונומי סרדיניה, יחד עם השפה האיטלקית.
לפי הערכה, מספר דוברי הסרדו בעולם מגיע ל-2.5 מיליון. דוברי השפה מחוץ לאי הם מהגרים המצויים במדינות אוסטרליה, גרמניה, ארצות הברית ובריטניה.


== מאפייני השפה ==
השפה נחשבת לשמרנית ביותר מבין השפות הרומאיות המערביות, אשר מוצאן מהשפה הלטינית. ניתן למצוא אותה בשני ניבים עיקריים:
הקאמפידנזה (campidanese) - הניב מדובר בחלק המרכזי-דרומי של האי, באזור בו מצויה אוכלוסיית 900,000 תושבים, כמחצית מאוכלוסיית האי. הניב נחשב כמרוחק יחסית מהשפה הלטינית.
הקאמפידנזה הנו ניב הומוגוני יחסית לניב השני הנפוץ, הניב לוגודורזה־נאורזה. למרות זאת, קיים מיון משני לשבעה ניבים:
דרומי meridionale
מרכזי centrale
מזרחי occidentale o rustico
אזורי סוצ'יטאנו sulcitano
אזורי סאראבזה sarrabese
ברבריצ׳נו דרומי barbaricino meridionale
אזורי אוגליאסטרינו ogliastrino
לוגודורזה - נאורזה (logudorese-nuorese) - ניכרות בו השפעות השפות הקטלאנית והלטינית. הניב מדובר באזורים הצפוניים של האי, המכונים בשם: Capo di sopra - שפירושו - הראש העליון, וכולל את הפרובינציות של סאסארי, אולביה טמפיו, נאורו וחלק מאוריסטיאנו. העיר המרכזית באזור היא סאסארי והיא משקל נגד לעיר הראשית באי קליארי שכונתה בשם: Capo di sotto שפירושו - הראש התחתון. באופן מסורתי, שתי הערים חילקו ביניהן את האי באופן מִנהלי.
מספר דוברי ניב זה נאמד ב-400,000. הוא כולל שני ניבי משנה:
לוגודורזה
נאורזה


== לוח השװאתי למלים בשפות הדומות ללטינית ==


== תולדות השפה ומוצאה ==
תולדות האי סרדיניה מצביע על בידודה מהיבשת האירופית עד לעת החדשה. עובדה זו שמרה על היסודות הרומאיים (לטינײם ואטרוסקים) של השפה, יחד עם השפות הקדם-רומאיות שהיו באי. שפת הסרדו, בדומה לשפות לטיניות אחרות ספגה השפעות מהשפות הבאות:
איבריות
אטרוסקי
פניקי
וכן השפעות משניות מהשפות:
קטלאנית
ספרדית
איטלקית
מוצא השפה, המכונה לעתים בכינוי פאלאוסרדיניאן (Paleosardinian), עדיין לא ברור בשל העדר עדויות בכתב. קיימים ממצאים בכתב רק מימי הביניי