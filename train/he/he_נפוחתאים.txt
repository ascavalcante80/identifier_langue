נפוחתאים היא סדרה טקסונומית של משפחות דגים, ממחלקת מקריני סנפיר. מקור שמה המדעי של הסדרה (Tetraodontiformes) הוא "אלה שבצוּרת טטראודונטידים (Tetraodontidae)", כלומר דגים הדומים למשפחת הנפוחיתיים. הסדרה כוללת 10 משפחות ובהן 360 מינים. רוב המינים הם שוכני מים מלוחים, בעיקר בשוניות אלמוגים. גופם של דגים אלה אינו גמיש ותנועתם איטית למדי. קשיחותו של הגוף מספקת הגנה חלקית מטורפים, אך אמצעי ההגנה של דגים אלה מגוונים יותר.

לניצרניים היכולת לנעול את סנפיר הגב הקוצני שלהם במעין ניצרה, וכך למנוע מטורפים לטרוף אותם. לנפוחיתיים ולקיפודגיים היכולת להתנפח לגודל כפול מגופם ויותר על ידי בליעת מים. מינים רבים ממשפחות הנפוחיתיים, ה-Triodontidae והקיפודגיים מכילים את רעל העצבים הקטלני טטרודוטוקסין באיבריהם הפנימיים.


== המשפחות הנמנות עם הסדרה ==
Aracanidae: במשפחה זו שישה סוגים ו-13 מינים. אין דגי אקווריום.
נצרניים (Balistidae), ביניהם גם הנצרן.
דו-שיניים (קיפודגיים) (Diodontidae)
דגי שמש (Molidae): מקור השם במילה הלטינית mola שפירושה אבן ריחיים, על שום צורת הדג. 3 סוגים ו-4 מינים. שני מינים, אחד מהם הוא דג השמש, מגיעים לאורך של שלושה מטרים ולמשקל של עד 1500 קילוגרם ויותר.
חדקוציים (Monacanthidae)
קופסינוניים Ostraciidae
נפוחיתיים (Tetraodontidae)
Triacanthidae :(תלת קוציים או דגי חצובה) במשפחה זו 4 סוגים ושבעה מינים. אין דגי אקווריום.
Triacanthodidae - פירוש השם הוא שלושה קוצים. במשפחה זו 11 סוגים ו-20 מינים. חיים במיים מלוחים. אין דגי אקווריום.
Triodontidae - (תלתשיניים) במשפחה זו סוג יחיד Triodon, ובו מין יחיד - Triodon macropterus. פירוש השם - שלוש שיניים.


== מינים ידועים מים סוף הנמנים עם הסדרה ==
משפחת הנפוחיתיים:
בסוג נפוחית (Arothron):
נפוחית המשקפיים או נפוחית ממושקפת - Arothron diadematus
נפוחית הטבעות - Arothron hispidus
נפוחית הכוכבים - Arothron stellatus
נפוחית מנוקדת שחורה - Arothron nigropunctatus

בסוג פנינון (Canthigaster)
פנינון נקוד - Canthigaster margaritata
פנינון האוכפים - Canthigaster coronatus

בסוג לגינון (Lagocephalus)
לגינון נודד - Lagocephalus spadiceus

משפחת הנצרניים:

פיחון א