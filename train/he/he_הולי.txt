הולי (Holi) הוא אחד הפסטיבלים המפורסמים והפופולריים ביותר בהודו ובנפאל. הוא נחוג יום אחרי ליל הירח המלא של חודש פהאלגונה (Phālguna) - בפברואר או מרץ ומציין את סוף החורף כסמל לניצחון הטוב על הרע. המשתתפים בפסטיבל שותים בהנג (מריחואנה מעורבת בחלב חם), מתרוצצים ברחובות וזורים זה על זה אבקה בצבעים עזים (גלאל). בכל מקדש הינדי בהודו נערך פסטיבל. בדרך כלל מוציאים החוצה ביום הפסטיבל את פסל האל הנמצא בתוככי המקדש, נושאים אותו על כפיים בתהלוכה ברחוב והמאמינים סוגדים לו. אלים ממין זכר נלקחים לעתים קרובות אל פסלי בנות זוגם, ושם משעשעים אותן בשירים, בריקודים ובמזמורי הלל כרצון לגשר על הפער ביניהם. דם של קורבנות מוגש כמנחה לאלות דוגמת קאלי ודורגא.
מספר ימים לפני הפסטיבל אוספים בכיכרות העיר ערמות עצים וענפים, ובערב לפני החג מדליקים מדורות ענק ורוקדים סביבן.
החנויות נסגרות לרגל הפסטיבל וכל הרחובות מתמלאים באנשים הודים ותיירים כאחד, ומתיזים את הגלאל בשילוב של מים על כל עובר ושב ללא הבדלי דת ומעמד.


==  ==
אחד הסיפורים הקשורים לפסטיבל ההולי מספר אודות מלך שדרש מכל נתיניו לסגוד רק לו ולא לאף אל. משסירב בנו שהיה חסיד של האל וישנו להיענות לדרישה זו, גז