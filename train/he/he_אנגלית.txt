אנגלית (English) היא שפה ממשפחת השפות הגרמאניות שמקורה באנגליה, והיא אחת השפות המדוברות ביותר בעולם. השפה רכשה לה מעמד דומיננטי והיא השפה המרכזית והרשמית בארצות רבות. אנגלית נלמדת ומובנת יותר מכל שפות העולם, משמשת שפה שנייה ושפה רשמית במדינות רבות, ולרוב מוגדרת לינגואה פרנקה בזכות השפעתה העצומה בתחומים רבים.
על-פי הערכות יש בעולם בין 500 מיליון ל-1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל-450 מיליוני בני אדם מדברים אנגלית כשפת אם. אנגלית היא השפה השלטת בתקשורת, באקדמיה, במדע, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.
התפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בין היתר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.
זוהי שפה רשמית בבריטניה, אירלנד, קנדה, ניו זילנד, מלטה, הודו, פקיסטן, פיליפינים, סינגפור, ובמספר מדינות באפריקה, באמריקה הלטינית ובאיי אוקיאניה. בארצות הברית ובאוסטרליה לא מוגדרת שפה רשמית, אך השפה האנגלית משמשת את ממשלותיהן ואת תושביהן יותר מכל שפה אחרת.


== התפתחות השפהעריכה ==
בניתוח התפתחות השפה לאורך השנים נוהגים להבחין בין ארבעה שלבי התפתחות עיקריים, המייצגים ארבע שפות שונות:
אנגלית עתיקה (Old English). דומה יותר לאיסלנדית מאשר לאנגלית; הבנתה על ידי דוברי אנגלית מודרנית כמעט בלתי-אפשרית.
אנגלית תיכונה (Middle English). זו הייתה שפתו של המשורר ג'פרי צ'וסר, מחבר "סיפורי קנטרברי" (The Canterbury Tales) והנחשב למייסד השירה האנגלית.
אנגלית מודרנית מוקדמת (Early Modern English). זו הייתה שפתו של ויליאם שייקספיר. השוני בין אנגלית זו ובין המודרנית מקביל לשוני בין העברית המקראית, שבה כתוב התנ"ך, ובין העברית הישראלית המדוברת כיום.
אנגלית מודרנית (Modern English).


== הגיית השפה וכתיבתהעריכה ==


=== עיצוריםעריכה ===

1 - אמנם למילה מקור גרמאני, היא נהגית כך (עם ק ולא צד"י גרושה כפי ש"אמוּרה" הייתה להיהגוֹת) בשל בלבול המילה היוונית "אכוס", אשר בעלת משמעות וצורה דומים‏.


=== תנועותעריכה ===
מערך התנועות באנגלית מורכב, יחסית לזה שבעברית, וכולל מספר גבוה יחסית של תנועות שונות.
הערה: התנועות המוצגות בטרפזים משמאל ובטבלה להלן הן רק הבסיסיות. באנגלית ישנו מספר אלופונים גבוה לתנועות אלו בהתאם למיקומן והטעמתן במילה.


== דקדוק אנגליעריכה ==


=== מערכת הפועל האנגליעריכה ===


==== פעלים המתארים פעולותעריכה ====
באנגלית שלושה סוגי פעלים: חזקים, חלשים ושונים. הפעלים החזקים הם הפעלים אשר במעבר בין שלושת הזמנים (שיוסברו בפסקה הבאה), משתנה בהם אות/תנועה במרכז הפועל. הפעלים החלשים הם אלו שבמעבר בין הזמנים, מוספת להם תוספת "-ed", או אחד מהעיצורים "t, d"; אלו הם רוב הפעלים. הפעלים השונים הם אלו שבמעבר בין שלושת הזמנים הפועל משתנה בלי התאמה לשום תבנית. באנגלית ארבעה זמנים: הווה (present), עבר, (past) עתיד (future) ועבר-עתיד (past-future); לכל אחד ארבע צורות: פשוט (simple), מתקדם (progressive), מושלם (perfect) ומושלם-מתקדם (perfect-progressive). לכל אחד מהצירופים האפשריים יש שני "קולות": אקטיבי ופסיבי. להלן יודגמו הצירופים השונים במקרים השימושיים (לא כולל צירופים הכוללים את הזמן: "עתיד-עבר" או את הצורה "מושלם מתקדם"):
תבנית הזמן "עתיד מתקדם" היא: "will be V1+ing" והפועל הוא "be", אז התבנית אמורה להיות, בעיקרון: "will be being". כיוון שדבר זה לא נשמע אסתטי ואף מרגיש כאילו הוא חוזר על עצמו, מוותרים על הפועל עצמו ומשאירים את זה "will be".
הערה: בדיבור כיום, בעיקר בצפון אמריקה, צורת זמן ה"מושלם" נדירה יחסית. במקום זאת משתמשים בדרך כלל בצורת הזמן ה"פשוט", אם כי לרוב צורת דיבור זו אינה נכונה.
הזמן הפשוט מתאר פעולה כללית שאדם עושה/עשה/יעשה, בלי קשר לשאלה עוד כמה זמן או לפני כמה זמן (בעבר והווה בהתאמה) או שזו פעולה שעושים כהרגל. דוגמה: He climbs mountains, הוא מטפס על הרים (כהרגל).
הזמן המתקדם מתאר פעולה שמתרחשת/התרחשה/תתרחש, ובאותו זמן קורה/קרתה/תקרה פעולה נוספת. דוגמה: When you got here, I was writing the essay, כשהגעת לכאן, כתבתי את המאמר. דרך נכונה יותר לתאר זאת היא התרגום: "כשהגעת לכאן, הייתי באמצע כתיבת המאמר".
הזמן המושלם מתאר את התנועה המדוברת ביחס לתנועה אחרת אשר מתרחשת/התרחשה/תתרחש בהווה/עבר/עתיד (בהתאמה). דוגמה: Whenever I get home, usually John has already arrived, כשאני מגיע הביתה, ג'ון בדרך כלל כבר מספיק להגיע.


==== פועלי-עזרעריכה ====
באנגלית 2 פועלי עזר עיקריים: be ו- have, אשר מוטים לכמה פעלים שונים, בהתאם לצורה ולזמן הפועל.
פועלי העזר חיוניים לאנגלית, ובלעדיהם משפט הכולל פעולה לא יהיה תקני ואף לא ישמע הגיוני בכלל.
Be: לפועל Be תפקוד עיקרי אחד שהוא לתפקד כמקשר בין שם עצם לפועל במשפט, והוא חלק בלתי נפרד מהפועל. משתמשים בו בצורה המתקדמת ובעתיד מתקדם ביחד עם Have.
Have: לפועל Have שני תפקודים עיקריים:
תפקוד דומה מאוד לפועל Be
תפקוד כשייכות, אך תפקוד זה קיים רק בזמנים מסוימים.
משתמשים בו בצורה המושלמת, בעתיד מושלם משתמשים בו ביחד עם Be.
בטבלות הבאות הסימנים V1, V2, V3 ממלאים את מקום הפועל אשר אמור להיות שם. כאשר V1 זו צורה ההווה הבסיסית, V2 זו צורה העבר הבסיסית, בפעלים חלשים בתוספת -ed ו-V3 זו צורת הסביל אשר גם מתפקדת כצורת המושלם, בפעלים חלשים צורה זו זהה לצורת העבר הבסיסית. צורות אלו הן הצורות המשמשות כיום כַשיטה הבסיסית ללימוד פעלים באנגלית בישראל. מילים אשר מסומנות בהדגשה הן הטיה של הפועל Be, ומילים אשר מסומנות בנטייה הן הטיות של הפועל Have.


=== נטיות שמות עצםעריכה ===


=== מספריםעריכה ===


==== מספרים מוניםעריכה ====
one - אחת
two - שתיים
three - שלוש
four - ארבע
five - חמש
six - שש
seven - שבע
eight - שמונה
nine - תשע
ten - עשר
eleven - אחת עשרה
twelve - שתים עשרה
thirteen - שלוש עשרה
fourteen - ארבע עשרה
fifteen - חמש עשרה
sixteen - שש עשרה
seventeen - שבע עשרה
eighteen - שמונה עשרה
nineteen - תשע עשרה
twenty - עשרים
thirty - שלושים
forty - ארבעים
fifty - חמישים
sixty - שישים
seventy - שבעים
eighty - שמונים
ninety - תשעים
one hundred - מאה
two hundred - מאתיים
three hundred - שלוש מאות
four hundred - ארבע מאות
five hundred - חמש מאות
six hundred - שש מאות
seven hundred - שבע מאות
eight hundred - שמונה מאות
nine hundred - תשע מאות


==== מספרים סידורייםעריכה ====
first - ראשון
second - שני
third - שלישי
fourth - רביעי
fifth - חמישי
sixth - שישי
seventh - שביעי
eighth - שמיני
ninth - תשיעי
tenth - עשירי
eleventh - האחד עשר
twelfth - השנים עשר
thirteenth - השלושה עשר
fourteenth - הארבעה עשר
fifteenth - החמישה עשר
sixteenth - השישה עשר
seventeenth - השבעה עשר
eighteenth - השמונה עשר
nineteenth - התשעה עשר
twentieth - העשרים


== אוצר מיליםעריכה ==

אנגלית היא השפה בעלת אוצר המילים הגדול ביותר. את מספר המילים בה קשה לאמוד, אך לפי מספר הערכות הוא כ-600,000 מילים (אם כי כמחציתן הן שמות תרופות). רוב השפות הן בעלות מספר מילים מועט יותר (במילון אבן שושן למשל, מוערך מספר מילות השפה העברית בכ-70,000). הקף אוצר המילים של האנגלית אינו מעיד על מספר המילים בהן משתמשים רוב הדוברים בפועל, מספר שאינו שונה מהותית משפות אחרות, ומוערך בכ-5000 מילות שיחה יומיומית מדוברת, ובעוד כ-15,000 שבהן נעשה שימוש בכתיבה/קריאה של אדם ממוצע.
בצורה פשטנית ניתן לומר שמחציתו של אוצר המילים האנגלי שאוב משפות גרמאניות, ומחציתו שאוב משפות לטיניות (לטינית וצרפתית בעיקר). במחקר שנעשה ב-1973 סרקו החוקרים את כל המילים במילון אוקספורד והגיעו לחלוקה האטימולוגית הבאה:
56% מהמילים מקורן בשפות לטיניות (צרפתית, ספרדית, איטלקית, לטינית).
25% מהמילים מקורן בשפות גרמאניות (הולנדית, גרמנית ושפות סקנדינביות).
5% מהמילים מקורן ביוונית.
4% מהמילים מקורן בלתי-ידוע.
3% מהמילים מקורן בשמות פרטיים.
1% מהמילים מקורן בשפות אחרות (0.1% מהמילים מקורן בעברית).
תקפותו של מחקר זה, ושל מחקרים אחרים בנושא, מוגבלת, בעיקר עקב הקושי בהגדרה של "מילה", על שלל הטיותיה ונגזרותיה. בהתפלגות מקורות המילים באנגלית שלעיל ניתן לראות כי למעלה ממחצית מהמילים מקורן בשפות לטיניות, לעומת רבע בלבד בעלות מקור גרמאני. אם נבחן את המילים הנמצאות בשימוש יומיומי בלבד, נגלה כי התמונה משתנה.
למושגים רבים מאוד באנגלית קיימת מילה שמקורה גרמאני ומילה שמקורה בצרפתית, לטינית או יוונית עתיקה (לרוב דרך הלטינית). כפילות זו, בין השאר, הפכה את האנגלית לשפה בעלת אוצר המילים הגדול ביותר. בדרך כלל קיימת דומיננטיות של המילים שמקורן גרמאני, כשהן משמשות לרוב בדיבור היומיומי. המילים שמקורן גרמאני נוטות להיות קצרות ובעלות מובן רחב ואוניברסלי. המילים שמקורן בצרפתית או לטינית לרוב ארוכות יותר (ומורכבות בצורה מודולרית מתחיליות וסופיות), ספציפיות יותר ונוגעות בתחומים מיוחדים ומצומצמים. להלן מספר דוגמאות:
לב. בגרמנית לב הוא Herz, בהולנדית Hart, כמו המילה האנגלית הנפוצה ביומיום: Heart (ההגיה בהולנדית ובאנגלית קרובה למרות הכתיב השונה). בלטינית לב הוא Cor (בשייכות Cordis), וזהו מקורן של מספר מילים ספציפיות יותר באנגלית, כגון Cordial ("לבבי"). המילה Cardiac ("הקשור ללב מבחינה רפואית") גזורה דרך הלטינית מהמילה היוונית Kardia, שמשמעותה "לב".
כף רגל. המילה הגרמנית היא Fuß, בהולנדית Voet והמילה האנגלית השגרתית היא Foot (ההגיה בהולנדית ובאנגלית קרובה למרות הכתיב השונה). בלטינית כף רגל היא Pes (בשייכות Pedis) וביוונית Pos (בשייכות Podos). וזהו מקורן של המילים הספציפיות האנגליות Pedestrian ("הולך רגל") וכן Podiatrist ו-Chiropodist ("כירופוד", רופא המתמחה בבעיות של כף הרגל).
ספר. המילה הגרמנית היא Buch, בהולנדית Boek והאנגלית Book (ההגיה בהולנדית ובאנגלית קרובה למרות הכתיב השונה). בלטינית ספר הוא Liber (בשייכות Libri), ומכאן המילה האנגלית הספציפית Library ("ספרייה").
חלב. המילה הגרמנית היא Milch, בהולנדית Melk והמילה האנגלית היא Milk (ההגיה בהולנדית ובאנגלית קרובה למרות הכתיב השונה). בלטינית חלב הוא Lac (בשייכות Lactis), ומכאן התפתחו כמה מושגים מדעיים, כגון Lactic acid (חומצת חלב), Lactosis (אלרגיה לחלב) ו-Lactose (סוכר החלב).
מים. המילה הגרמנית היא Wasser, בהולנדית Water והמילה האנגלית הנפוצה היא Water. בלטינית מים הם Aqua (בצרפתית נפל העיצור והמילה הפכה ל-Eau), וזהו מקורן של כמה מילים ספציפיות, כגון Aquarium ("אקווריום"), Aquatic ("מימי") ו-Aquarius ("מזל דלי").
תופעה נוספת היא השימוש במילים ממקור גרמאני לציון בעלי חיים שנהוג לאוכלם, ובמילים ממקור צרפתי לציון מאכלים שמקורם באותם בעלי חיים. המילה Cow, למשל, משמעותה "פרה", ולה מקבילות בשפות גרמאניות אחרות כגון Kuh הגרמנית; לעומתה, המילה Beef, שמשמעותה "בשר-פרה" (בשר-בקר), גזורה מהמילה הצרפתית Bœuf ("שור"). זאת משום שלאחר הכיבוש הנורמאני בשנת 1066 המשיכה אוכלוסיית האיכרים (לרבות מגדלי הבקר) לדבר באנגלית עתיקה ולאחר מכן באנגלית תיכונה, שעה שלשון האצולה אוכלת בשר-הבקר הייתה צרפתית. צמדים נוספים הם Chicken ("תרנגולות") ו-Poultry ("בשר עוף"); Sheep ("כבשה") ו-Mutton ("בשר כבש"); ו-Calf ("עגל") ו-Veal ("בשר עגל").


== דיאלקטי