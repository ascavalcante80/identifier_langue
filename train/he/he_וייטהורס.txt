וייטהורס (באנגלית: Whitehorse בתרגום חופשי: הסוס הלבן) היא בירת טריטוריית יוקון, והעיר הגדולה בצפון קנדה. בשל מיקומה בלב עמק וייטהורס, האקלים בעיר מתון יותר מאשר ביישובים אחרים השוכנים באותו קו רוחב.
העיר נקראת על שם מפלי וייטהורס שהיו בסמוך לעיר, שנעלמו בשנת 1958 לאחר שנבנתה במקום תחנת כוח הידרואלקטרית.


== היסטוריה ==
בעת הבהלה לזהב בקלונדייק שהחלה בשנת 1896, הייתה העיר מרכז מסחרי חשוב עבור מחפשי הזהב. בשנת 1990 הוקמה מסילת רכבת שקשרה בין וייטהורס לסקגווי שבאלסקה, דבר שגרם לעיר להתפתח כמרכז תחבורתי חשוב.
משנת 1942 התפתחה העיר במהירות לאחר שנחנך כביש אלסקה העובר בעיר, הכביש המחבר בין דוסון קריק שבקולומביה הבריטית לעיירה דלתא שבאלסקה, נבנה בשנות מלחמת העולם השנייה על ידי חיל ההנדסה של צבא ארצות הברית, כנתיב אספקה יבשתי בין ארצות הברית לאלסקה.
בשנת 1953, העבירה יוקון את בירתה 