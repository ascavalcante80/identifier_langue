Środa (skrót śr., symbol w kalendarzu Śr) – dzień tygodnia między wtorkiem a czwartkiem.
Według normy ISO-8601 jest trzecim dniem tygodnia.
W tradycji biblijnej – chrześcijańskiej i żydowskiej, gdzie za pierwszy dzień tygodnia uznawana jest niedziela, środa jest dniem czwartym. Tradycja ta wpłynęła na nazewnictwo w wielu językach:
nazwy w językach słowiańskich wywodzą się od słowa środek, gdyż przy założeniu, że niedziela jest dniem pierwszym, środa wypada dokładnie w środku tygodnia: środa, czes. středa, ros. среда (srieda), chorw. srijeda, stanowi ona także środek tygodnia roboczego (nie licząc weekendu);
analogicznie niem. Mittwoch < Mitte ‛środek’ + Woche ‛tydzień’;
natomiast port. quarta-feira ‛czwarty targ’ i gr. τετάρτη ‛czwarta’ pochodzą od liczby cztery.
Łacińska nazwa dies Mercurii (dzień Merkurego) wpłynęła na nazewnictwo innych języków europejskich: np. hiszp. miércoles, franc. mer