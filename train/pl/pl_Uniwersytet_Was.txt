Uniwersytet Waseda (jap. 早稲田大学, Waseda-daigaku) – prywatny uniwersytet z siedzibą w Tokio, jedna z najbardziej uznanych instytucji edukacyjnych w Japonii. W skrócie Sōdai (jap. 早大).
Uniwersytet znany jest ze swojego liberalnego klimatu nauczania symbolizowanego przez motto "Niezależność nauki" (jap. 学問の独立, gakumon-no dokuritsu).
Wśród absolwentów Uniwersytetu Waseda znajduje się m.in. sześciu powojennych premierów Japonii, znany pisarz japoński Haruki Murakami, współzałożyciel Sony Masaru Ibuka, prezes Hondy Takeo Fukui.


== Historia ==
Założony 21 października 1882 roku przez Shigenobu Ōkuma pod nazwą Tōkyō Senmon Gakkō jako szkoła półwyższa, 2 września 1902 roku otrzymał status uniwersytetu. Wtedy też został przemianowany na Uniwersytet Waseda od nazwy miejscowości Waseda, stanowiącej obecnie część dzielnicy Shinjuku w Tokio.
Początkowo składał się z trzech wydziałów: nauk politycznych i ekonomii, prawa oraz nauk fizycznych (zamknięty w trzecim roku funkcjonowania z braku aplikacji). Następnie utworzono wydział literatury (1890 r.), edukacji (1903), handlu (1904), nauk ścisłych i inżynierii (1908).
Uniwersytet został zniszczony podczas II wojny światowej i odbudowany w 1949 r.


== Symbole ==
Godłem uczelni są stylizowane znaki w starej pisowni: 大學, znaczące "uniwersytet", umieszczone na tle kłosów ryżu.
Hymn uczelni Miyako no Seihoku został skomponowany przez wykładowcę Tetteki Togi na 25. rocznicę jej istnienia. Słowa napisał na zlecenie uniwersytetu poeta Gyofu Soma.
Sztandar uczelni, wprowadzony w 30. roku jej funkcjonowania, ma kolor bordowy. Na tym tle umieszczone jest złote godło uczelni.
W 2000 r. na zjeździe absolwentów zaprezentowano nową, oficjalną maskotkę uniwersytetu - niedźwiedzia zw. Waseda Bear.


== Znani absolwenci ==
(* uczęszczał(a) na zajęcia bez dyplomu ukończenia)


=== Premierzy Japonii ===
Tanzan Ishibashi (1956–1957)
Noboru Takeshita (1987–1989)
Toshiki Kaifu (1989–1991)
Keizō Obuchi (1998–2000)
Yoshiro Mori (2000–2001)
Yasuo Fukuda (2007–2008)


=== Dyplomaci i politycy ===
Chiune Sugihara*
Fukushiro Nukaga


=== Biznesmeni ===
Takeo Fukui - CEO Hondy
Masaru Ibuka - współtwórca Sony
Nobuyuki Idei - były CEO Sony
Lee Byung-chul* - założyciel firmy Samsung
Lee Kun-hee - prezes firmy Samsung
Isao Okawa, były prezes Sega
Mikio Sasaki - prezes Mitsubishi
Yoshiaki Tsutsumi - założyciel Kolei Seibu
Hiroshi Yamauchi - były prezes Nintendo


=== Pisarze i artyści ===
Haruki Murakami - pisarz, tłumacz, laureat nagrody Franz Kafka Prize
Ryōko Hirosue* - aktorka, piosenkarka
Shōhei Imamura - reżyser filmowy, posiadacz dwóch Złotych Palm przyznawanych na Festiwalu Filmowym w Cannes
Naohito Fujiki - aktor i piosenkarz
Ranpo Edogawa – pisarz i krytyk


=== Sportowcy ===
Shizuka Arakawa - łyżwiarka figurowa, złota medalistka Zimowych Igrzysk Olimpijskich w 2006 r.
Kunishige Kamamoto - piłkarz
Mikio Oda - lekkoatleta, pierwszy medalista olimpijski Japonii
Kenji Ogiwara - narciarz