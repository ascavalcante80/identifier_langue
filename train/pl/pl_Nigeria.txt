Nigeria, Republika Federalna Nigerii (ang. Federal Republic of Nigeria) – państwo w Afryce Zachodniej nad Zatoką Gwinejską, najludniejsze na kontynencie afrykańskim. Nazwa państwa pochodzi od rzeki Niger, a pierwszy raz pojawiła się w artykule gazety The Times z 1897 roku. Sąsiaduje z Beninem, Nigrem, Czadem i Kamerunem.


== HistoriaEdytuj ==


== Wzrost populacji NigeriiEdytuj ==
źródło danych: Bank Światowy


== Ustrój politycznyEdytuj ==
Nigeria to republika federalna. Głową państwa jest prezydent Muhammadu Buhari. Prezydent jest zarazem szefem rządu.


== Siły zbrojneEdytuj ==
Nigeria dysponuje trzema rodzajami sił zbrojnych: wojskami lądowymi, marynarką wojenną oraz siłami powietrznymi. Uzbrojenie sił lądowych Nigerii składało się w 2014 roku z: 363 czołgów, 1450 opancerzonych pojazdów bojowych, 29 dział samobieżnych, 21 wieloprowadnicowych wyrzutni rakietowych oraz 680 zestawów artylerii holowanej. Marynarka wojenna Nigerii dysponowała w 2014 roku 51 okrętami obrony przybrzeża, jedną fregatą oraz dwoma okrętami obrony przeciwminowej. Nigeryjskie siły powietrzne z kolei posiadały w 2014 roku uzbrojenie w postaci 10 myśliwców, 36 samolotów transportowych, 40 samolotów szkolno-bojowych, 36 śmigłowców oraz 8 śmigłowców szturmowych.
Wojska nigeryjskie w 2014 roku liczyły 130 tys. żołnierzy zawodowych oraz 32 tys. rezerwistów. Według rankingu Global Firepower (2014) nigeryjskie siły zbrojne stanowią 47. siłę militarną na świecie, z rocznym budżetem na cele obronne w wysokości 2,3 mld dolarów (USD).


== Podział administracyjnyEdytuj ==

Nigeria jest podzielona na 36 stanów i 1 terytorium.


== GeografiaEdytuj ==

Nigeria jest położona nad Zatoką Gwinejską, gdzie znajduje się płaska i w niektórych miejscach bagnista nizina, w dużej części utworzona przez deltę Nigru. Wybrzeże typu lagunowego.
Centralna część Nigerii to pagórkowate wzniesienia i płaskowyże (Joruba, Udi, Oban). Północ kraju to jałowe niziny.
Nigeria podzielona jest na trzy części przez rzeki Niger i Benue, które płyną odpowiednio z kierunku północno-zachodniego i wschodniego. Obie rzeki łączą się pod nową stolicą Abudżą i deltą Nigru wpadają do morza.


=== KlimatEdytuj ===
Klimat, w części południowej równikowy – gorący i wilgotny, przechodzi w części północnej początkowo w podrównikowy wilgotny, a następnie w podrównikowy suchy. Wraz ze zmianą klimatu zmienia się świat roślin i zwierząt.


== Środowisko naturalneEdytuj ==
Roślinność w Nigerii można podzielić na strefy, zgodnie z warunkami klimatycznymi, od bardzo wilgotnych na południu (sąsiedztwo Oceanu Atlantyckiego), do wybitnie suchych na północy (silny wpływ Sahary). Najbardziej na południu występują tereny leśne (wilgotne lasy równikowe), na wybrzeżu występują namorzyny. Bardziej na północ pojawia się roślinność sawanny. Pora deszczowa trwa od czerwca do września. Północna część kraju to jałowa kraina.


== DemografiaEdytuj ==

Nigeria jest najbardziej zaludnionym krajem Afryki - około jedna piąta jej mieszkańców to obywatele Nigerii. Współczynnik urbanizacji wynosi 25%, a zaledwie 24 miasta przekroczyły populację 100 000 ludzi. W całej Nigerii występuje około 250 różnych grup etnicznych o znacznym zróżnicowaniu.


=== Grupy etniczne i wyznania religijneEdytuj ===

Na północy kraju dominującymi grupami etnicznymi (2/3 kraju) są Hausa i Fulanie (głównie muzułmanie). Inne główne grupy etniczne tej części kraju to Nupe, Tiw, i Kanuri. Jorubowie dominują na południowym zachodzie. Połowa z nich to chrześcijanie, jedna czwarta to muzułmanie, czasami głęboko wierzący, a nawet fanatyczni. Chrześcijańska grupa Ibo jest największą grupą etniczną na południowym wschodzie. Również ta grupa nie jest jednolita pod względem wyznaniowym. Co prawda przeważają w niej katolicy, ale anglikanie, zielonoświątkowcy i ewangelicy także zajmują silną pozycję. Struktura wyznaniowa:
chrześcijaństwo – 50,5%
protestantyzm i rodzime kościoły – 40,7%
zielonoświątkowcy – 18%
anglikanizm – 12,3%
Kościół Ewangeliczny – 3,5%
baptyzm – 3,5%
inne – 3,6% (w tym: metodyzm, kalwinizm, luteranizm)

katolicyzm – 9,6%
Świadkowie Jehowy – 0,2%

islam – 43,5%
animizm – 5,7%
bez religii – 0,3%.
Efikowie, Ibibio/Anaang, i Ijaw (czwarta co do wielkości grupa etniczna) stanowią kolejny segment tej mozaiki kulturowej. Ludzie różnych grup porozumiewają się po angielsku, znając jednocześnie jeden lub dwa języki nigeryjskie. Hausa, Joruba i Ibo są najbardziej rozpowszechnionymi językami w Nigerii. Nigeria charakteryzuje się jednym z najwyższych współczynników przyrostu naturalnego w Afryce Zachodniej wynoszącym 32 promile.
Struktura etniczna: Joruba (20%), Hausa (15,8%), Igbo (14,8%), Fulani (10,5%), Kanuri (3,7%), Ibibio (3%), Tiv (2,2%), Anaang (1,4%), Ijaw (1,3%).


=== MiastaEdytuj ===

Główne i zarazem największe miasta są położone na południu kraju.
Największe pod względem ludności miasta Nigerii to: Lagos, Kano, Ibadan, Kaduna, Port Harcourt, Benin, Maiduguri, Zaria, Aba, Dżos, Ilorin, Oyo, Enugu, Abeokuta, Abudża, Sokoto, Onitsha i Warri.


== GospodarkaEdytuj ==
Zobacz również: przemysł petrochemiczny w Nigerii
Podstawą gospodarki Nigerii jest rolnictwo i przemysł wydobywczy. Głównymi uprawami żywieniowymi są: maniok