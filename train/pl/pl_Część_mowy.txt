Część mowy – specyficzna dla danego języka, wyróżniona głównie na podstawie kryteriów składniowych i fleksyjnych klasa wyrazów (zobacz też klasyfikacja części mowy).
Nie istnieją żadne "uniwersalne" części mowy, które istniałyby w każdym języku, i - choć często dla "podobnych" klas różnych języków używa się tej samej nazwy, np. "rzeczownik" w języku polskim i w języku angielskim - są to jednak zupełnie różne twory. Nie ma więc sensu mówienie o ogólnych właściwościach "rzeczownika", gdyż taki twór po prostu nie istnieje.
Co więcej dla danego języka istnieć może wiele bardzo różnych od siebie klasyfikacji części mowy. Po pierwsze nie jest jasne rozróżnienie między pełną "częścią mowy" a jedną z form jakiejś innej części - np. przysłówek odprzymiotnikowy w języku angielskim można traktować jako część mowy lub też jako formę przymiotnika.
Drugim dużym problemem jest niejasne pojęcie wyrazu - wyraz w przeciwieństwie do dość dobrze ustalonego morfemu jest pojęciem dość dowolnym, więc przyjęcie różnych definicji wyrazu prowadzi do różnych części mowy. Można też określać części mowy na samych morfemach, co prowadzi do bardzo specy