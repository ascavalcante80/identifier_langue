Kwadrat (łac. quadratum „czworobok, kwadrat”) – wielokąt foremny o czterech bokach (czworokąt foremny), czyli czworobok o czterech przystających bokach (a stąd równej długości) i tyluż przystających kątach wewnętrznych (a stąd prostych). Można go również scharakteryzować jako prostokąt o przystających bokach (bądź równej długości), romb o przystających (bądź prostych) kątach wewnętrznych. Dowolne dwa kwadraty są podobne.
Kwadraty są ścianami sześcianu oraz niektórych wielościanów półforemnych, m.in. ośmiościanu ściętego.


== Własności ==

Z własności
czworokątów:
suma miar wszystkich kątów wewnętrznych wynosi 2π (360°);

równoległoboków:
przeciwległe boki są równoległe,
przekątne przecinają się w połowie,
punkt przecięcia przekątnych jest środkiem symetrii;

prostokątów:
wszystkie kąty wewnętrzne są przystające (a stąd proste),
przekątne są przystające (a stąd mają równą długość);

rombów:
przekątne zawierają się w dwusiecznych kątów wewnętrznych,
przekątne są prostopadłe;

Dodatkowo następujące własności są charakterystyczne dla kwadratów:
ma cztery osie symetrii: dwie z nich to proste zawierające przekątne (jak w rombie), pozostałe dwie to symetralne boków (jak w prostokącie).
osie symetrii dzielą go na osiem przystających trójkątów prostokątnych równoramiennych.


== Wzory ==

Niech  oznacza długość boku pewnego kwadratu, a  będzie równe długości jego przekątne