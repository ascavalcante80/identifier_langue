Wiktionary – projekt Wikimedia Foundation, którego założeniem jest stworzenie wolnego słownika w każdym języku opartego na mechanizmie wiki (zawierającego m.in. synonimy czy tłumaczenia). Wiktionary jest jednym z siostrzanych projektów Wikipedii.
Polskie wydanie Wiktionary nosi nazwę Wikisłownik.


== Założenia WikisłownikaEdytuj ==
Wikisłownik powstał, by:
wyjaśniać znaczenia słów, związków frazeologicznych czy skrótów;
działać jako tezaurus pokazując synonimy i hasła powiązane;
wyjaśnić etymologię wyrazów;
pokazać tłumaczenia z jednego języka na inny.


== HistoriaEdytuj ==

Angielska wersja Wikisłownika została uruchomiona 12 grudnia 2002 roku po propozycji złożonej przez Daniela Alstona. 22 marca 2004 otwarto dwie nowe wersje Wikisłowników, w językach francuskim i polskim. Wikisłownik początkowo nie był dostępny z adresu podobnego do reszty projektów Wikimedia Foundation. 1 maja 2004 został przeniesiony do dzisiejszego adresu.
Do kwietnia 2006 roku najwięcej haseł miał anglojęzyczny Wikisłownik. Od tego miesiąca naprzemiennie przoduje on z wersją francuskojęzyczną. Dane o liczbie haseł w poszczególnych wersjach językowych znajdują się tu.


== WielojęzycznośćEdytuj ==

W przeciwieństwie do większości słowników, które są jedno- lub dwujęzyczne, Wikisłownik jest wielojęzycznym słownikiem, co oznacza, że w Wikisłowniku mogą znaleźć się wyrazy ze wszystkich znanych języków z tłumaczeniami, opisami, itp. Na przykład w polskim Wikisłowniku może znaleźć się określenie polskich słów Polska lub ostrzeżenie czy niemieckich nazw kolorów blau, rot, jednak opis, co dane słowo oznacza zawsze będzie podany po polsku.


== Inne cechyEdytuj ==
Wikisłownik jest słownikiem multimedialnym – hasła są ilustrowane grafikami, a wiele posiada także nagrania wymowy, tworzone przez „native speakerów” czyli rodzimych użytkowników języka.


== Porównanie z innymi siostrzanymi projektamiEdytuj ==
Jedną z różnic pomiędzy innymi projektami Wikimedia Foundation a Wikisło