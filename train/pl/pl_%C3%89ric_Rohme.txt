Eric Rohmer, właśc. Jean-Marie Maurice Schérer (ur. 20 marca 1920 w Tulle, zm. 11 stycznia 2010 w Paryżu) – francuski reżyser filmowy i teatralny, scenarzysta, pisarz, krytyk i teoretyk filmu.


== Życiorys ==


=== Początki ===
Urodził się w Tulle, w centralnej Francji, w rodzinie alzackiego pochodzenia. Studiował literaturę francuską w Paryżu. Jego pasją w czasie studiów była XVIII-wieczna powieść psychologiczna. Pracę magisterską poświęcił Nowej Heloizie Jean-Jacques'a Rousseau. Po ukończeniu studiów uczył francuskiego w paryskich i podparyskich liceach.
W 1946 debiutował jako prozaik powieścią Elisabeth, wydaną pod pseudonimem Gilbert Cordier. Pisał również liczne opowiadania. W specjalistycznych czasopismach zaczął publikować artykuły na temat sztuki filmowej.
Przełom w jego życiu nastąpił w 1950 podczas oglądania filmu Stromboli, ziemia Boga Roberta Rosselliniego. Poczuł wtedy, że jego powołaniem jest reżyseria filmowa. W tym samym roku nakręcił w warunkach amatorskich swój pierwszy film krótkometrażowy pt. Dziennik łotra.


=== Rohmer jako krytyk ===
W latach 50. zajmował się głównie krytyką filmową. Początkowo publikował teksty pod swym prawdziwym nazwiskiem. Od 1955 zaczął już jednak konsekwentnie używać pseudonimu Éric Rohmer, którym od początku podpisywał swoje filmy. Znalazł się w zespole słynnego pisma Cahiers du Cinéma – był jego redaktorem naczelnym w latach 1957-1963. Czasopismo to odegrało kluczową rolę w kształtowaniu francuskiej nowej fali, a artykuły publikowali tam przyszli najwięksi reżyserzy tego nurtu: François Truffaut, Jean-Luc Godard, Jacques Rivette czy właśnie sam Rohmer.


=== Rohmer jako reżyser ===
Swój pełnometrażowy debiut Pod znakiem lwa Rohmer nakręcił w 1959. Ponieważ film poniósł komercyjną klęskę, reżyser zmuszony był do realizowania kolejnych obrazów w warunkach niemalże amatorskich. Sukces komercyjny i artystyczny nadszedł pod koniec lat 60., kiedy to powstała Kolekcjonerka (1967) i Moja noc u Maud (1969). Ten ostatni tytuł przyniósł Rohmerowi nominacje do Oscara za najlepszy scenariusz oryginalny oraz film nieanglojęzyczny.
Charakterystyczną cechą kina Rohmera było to, że układał on swoje filmy w poszczególne cykle: Sześć opowieści moralnych, Komedie i przysłowia, Opowieści czterech pór roku.
Przez następne dziesięciolecia Rohmer stał się pupilkiem międzynarodowych festiwali, uznawanym za niekwestionowanego mistrza francuskiego kina. Wśród licznych nagród, które zdobył jest m.in. Srebrny Niedźwiedź na MFF w Berlinie za Kolekcjonerkę (1967), Nagroda Specjalna na MFF w Cannes za Markizę O. (1976) i Złoty Lew na MFF w Wenecji za Zielony promień (1986).


== Filmografia ==
1950: Dziennik łotra (Journal d'un scélérat) – krótkometrażowy, niezachowany
1952: Les petites filles modèles – niedokończony i niezachowany
1954: Bérénice – krótkometrażowy
1956: Sonata Kreutzerowska (La sonate à Kreutzer) – krótkometrażowy
1958: Weronika i leń (Véronique et son cancre) – krótkometrażowy
1959: Pod znakiem lwa (Le Signe du Lion)
1960: Prezentacja albo Charlotte i jej stek (Présentation, ou Charlotte et son steak) – krótkometrażowy
1962: Piekareczka z Monceau (La boulangère de Monceau)
1963: Kariera Zuzanny (La carrière de Suzanne)
1963: Paysages urbains
1964: Nadja w Paryżu (Nadja à Paris) – krótkometrażowy
1964: Les cabinets de physique au XVIIIème siècle
1964: Les métamorphoses du paysage
1964: Les salons de Diderot
1964: Perceval ou Le conte du Graal
1965: Paris vu par... – epizod Place de l'étoile
1965: Carl Dreyer
1965: Don Quichotte de Cervantes
1965: Entretien sur Pascal
1965: Les caractères de La Bruyère
1965: Les histoires extraordinaires d'Edgar Poe
1966: Victor Hugo: Les contemplations
1966: Le Celluloїd et le marbre
1966: Une étudiante aujourd'hui – krótkometrażowy
1967: Kolekcjonerka (La collectionneuse)
1968: Fermière à Montfaucon – krótkometrażowy
1968: Louis Lumière
1968: Entretien avec Mallarmé
1969: Moja noc u Maud (Ma nuit chez Maud)
1969: Victor Hugo architecte
1969: La béton dans la ville
1970: Kolano Klary (Le genou de Claire)
1972: Miłość po południu (L'amour l'après-midi)
1976: Markiza O. (La Marquise d'O...)
1979: Perceval z Galii (Perceval le Gallois)
1980: Catherine de Heilbronn
1981: Żona lotnika (La femme de l'aviateur)
1982: Piękne małżeństwo (Le beau mariage)
1983: Paulina na plaży (Pauline à la plage)
1983: Loup, y es-tu?
1984: Noce pełni księżyca (Les nuits de la