WorldCat – katalog rozproszony łączący zbiory 71 000 bibliotek ze 112 krajów, które są uczestnikami serwisu Online Computer Library Center. Katalog jest tworzony i prowadzony przez biblioteki, których zbiory są w nim ujęte.
Zawiera ponad 150 milionów, różnych rekordów odnoszących się do ponad 1,4 miliarda zasobów fizycznych i cyfrowych w ponad 470 językach. Jest to największa na świecie bibliograficzna baza danych. OCLC udostępnia WorldCat wszystkim bibliotekom za darmo, katalog jest jednak podstawą też innych usług - płatnych - takich jak współdzielenie zasobów i zarządzanie zbiorami.


== Ewolucja usług ==
W 2003 OCLC rozpoczęła program pilotażowy Open WorldCat, udostępniając skrócone rekordy z podzbioru WorldCat partnerskim stronom internetowym i księgarniom, aby zwiększyć dostępność zbiorów bibliotek członkowskich. Od 2006 można przeszukiwać WorldCat bezpośrednio z jego stron