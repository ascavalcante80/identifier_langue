Typ spektralny planetoidy – sposób klasyfikacji planetoid w zależności od widma ich powierzchni. Ich widmo zależy głównie od składu chemicznego ciała.
Najczęściej obserwowane są:
Typ C - tego typu jest większość znanych planetoid. Są zbudowane głównie z węgla. Mają niebieskawe widmo.
Typ S - zbudowane w większości ze związków krzemu z dodatkiem pierwiastków metalicznych. Względnie jasne, o czerwonawym widmie.
Typ M - zbudowane z pierwiastków metalicznych (nikiel, żelazo), jasne.
Rzadziej spotykane typy to:
Typ E – planetoidy, w których widmach występuje minerał enstatyt, rzadkie.
Typ V – skład chemiczny powierzchni podobny do planetoid typu S, jednak dodatkowo występuje tam podwyższony udział piroksenów.
Typ G – podgrupa planetoid typu C, jednakże w ultrafiolecie występują dodatkowe linie absorpcyjne.
Typ B – podobne do planetoid typu C i G, wykazują odstępstwa w ultrafioletowej części widma.
Typ F – również podgrupa typu C, jednak z różnicami w ultrafioletowej części widma, dodatkowo brak linii absorpcyjnych na długości fal wody.
Typ P – planetoidy o bardzo małym albedo, najjaśniejsze w czerwonej części widma, w skład których najprawdopodobniej wchodzą krzemiany z udziałem związków węgla; występują na zewnętrznych obrzeżach pasa głównego.
Typ D – podobne 