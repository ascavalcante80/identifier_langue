Czerwona Księga Gatunków Zagrożonych – publikowana przez Międzynarodową Unię Ochrony Przyrody i Jej Zasobów (IUCN) lista zagrożonych wyginięciem gatunków organizmów. Ukazała się po raz pierwszy w 1963 roku. Edycja Czerwonej Księgi z roku 2011 zawierała spis 59 508 gatunków (ponad 45 tysięcy gatunków zwierząt, ponad 14 tysięcy gatunków roślin oraz 18 gatunków grzybów), z których 19 265 jest zagrożonych wyginięciem. Większość z nich uzyskała status zagrożonych w wyniku działalności człowieka.


== Kategorie zagrożenia gatunkówEdytuj ==
Informacje gromadzone w systemie IUCN są grupowane w kategoriach określających stopień zagrożenia wyginięciem danego gatunku. Kryteria zaliczenia gatunku do danej kategorii w roku 2001 określono w dokumencie 2001 Categories & Criteria (version 3.1).
W latach 1994–2001 stosowane były również kategorie (wersja 2.3):
LR/nt (ang.: Lower risk/near threatened – niższego ryzyka/bliskie zagrożenia) – odpowiednik NT
LR/lc (ang.: Lower risk/least concern – niższego ryzyka/najmniejszej troski) – odpowiednik LC
LR/cd (ang.: Lower risk/conservation dependent – niższego ryzyka/uzależniony od zabiegów ochronnych) – obecnie nie stosowana
W przypadku czerwonych list tworzonych dla gatunków występujących regionalnie lub w skali poszczególnych państw, występuje dodatkowo (przynajmniej na etapie tworzenia list) kategoria NA (Not Applicable), obejmująca taksony obce dla danego obszaru lub pojawiające się na nim przejściowo.


== Statystyki IUCNEdytuj ==
Liczby gatunków kręgowców w klasyfikacji IUCN wed