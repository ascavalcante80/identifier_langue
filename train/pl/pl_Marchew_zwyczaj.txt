Marchew zwyczajna Daucus carota L. – gatunek rośliny z rodziny selerowatych. Występuje w stanie dzikim pospolicie na terenach Europy, Azji i północnej Afryki. Jest również rośliną uprawną. W Polsce w stanie dzikim jest rośliną bardzo pospolitą.


== MorfologiaEdytuj ==
Liście
Liście 2 lub 3-krotnie pierzastosieczne, równowąskie.
Łodyga
Wzniesiona, rozgałęziona, pusta wewnątrz. Jest bruzdowana i szorstko owłosiona.
Kwiaty
Małe, białe, zebrane u szczytu rośliny w baldach złożony z pierzastymi pod baldachem i trójwrębnymi pod baldaszkami pokrywami. Znajdujące się na jego obrzeżu baldaszki mają dłuższe szypułki, wskutek czego powierzchnia baldachu jest wklęsła. Środkowy kwiat w baldaszku jest ciemnopurpurowy. Drobne kwiaty są w większości promieniste, jedynie kwiaty brzeżne są niesymetryczne – mają 2 płatki mniejsze, a 3 większe. Wewnątrz pojedynczego kwiatu jeden słupek z dwoma szyjkami i dolną zalążnią oraz 5 pręcików. Niektóre baldaszki w środku kwiatostanu zawierają wyłącznie kwiaty męskie.
Owoc
Rozłupnia, rozpadająca się na 2 jednonasienne rozłupki.
Korzeń
Spichrzowy – ma rozbudowany miękisz spichrzowy, służący do magazynowania substancji pokarmowych. W zależności od odmiany – od białawego poprzez żółtawy do pomarańczowoczerwonego (najbogatszego w karoten) i purpurowego. Jadalny. U roślin dziko rosnących biały do kremowego.


== Biologia i ekologiaEdytuj ==
Roślina dwuletnia, hemikryptofit. W klimacie umiarkowanym w pierwszym roku wegetacji roślina tworzy różyczkę liści oraz gruby korzeń. W drugim roku z korzenia wybija łodyga z kwiatostanem, roślina wytwarza nasiona zużywając zawarte w korzeniu substancje zapasowe i obumiera. Kwitnie od czerwca do jesieni, jest owadopylna. Roślina miododajna, nektar znajduje się na dnie kwiatowym. Kwiaty są przedprątne, możliwe jest tylko zapylenie krzyżowe. Nasiona rozsiewane są przez zwierzęta (epizoochoria). Dziko rosnąca forma typowa rośnie na ugorach, łąkach, miedzach i przydrożach. W klasyfikacji zbiorowisk roślinnych gatunek charakterystyczny dla rzędu (O.) Arrhenatheretalia. Liczba chromosomów 2n= 18.


== ZmiennośćEdytuj ==
Gatunek jest bardzo zmienny – wyróżnia się szereg podgatunków spośród których w Polsce spotyka się co najmniej dwa:
Daucus carota L. subsp. carota – podgatunek nominatywny występujący w Polsce w stanie dzikim
Daucus carota L. subsp. sativus (Hoffm.) Arcang. var. sativus Hoffm. – marchew uprawna
Daucus carota L. subsp. sativus (Hoffm.) Arcang. var. atrorubens Alef – marchew czarna (marchew uprawna odmiany czarnej, typ fioletowy)
Inne podgatunki:
Daucus carota L. subsp. azoricus Franco
Daucus carota L. subsp. cantabricus A. Pujadas
Daucus carota L. subsp. commutatus (Paol.) Thell.
Daucus carota L. subsp. drepanensis (Arcang.) Heywood
Daucus carota L. subsp. fontanesii Thell.
Daucus carota L. subsp. gadecaei (Rouy & E. G. Camus) Heywood
Daucus carota L. subsp. gummifer (Syme) Hook. f.
Daucus carota L. subsp. halophilus (Brot.) A. Pujadas
Daucus carota L. subsp. hispanicus (Gouan) Thell.
Daucus carota L. subsp. major (Vis.) Arcang.
Daucus carota L. subsp. majoricus A. Pujadas
Daucus carota L. subsp. maritimus (Lam.) Batt.
Daucus carota L. subsp. maximus (Desf.) Ball
Daucus carota L. subsp. parviflorus (Desf.) Thell.
Daucus carota L. subsp. rupestris (Guss.) Heywood


== ZastosowanieEdytuj ==
Wyhodowane z typowego dzikiego gatunku liczne odmiany podgatunku Daucus carota subsp. sativus (Hoffm.) Schübl. et Mart.są uprawiane jako warzywo lub roślina pastewna. Znajduje się w rejestrze roślin rolniczych Unii Europejskiej. Jadalny korzeń ma wiele zastosowań w kuchni. Można jadać marchew na surowo, jako surówkę, gotowaną w sałatkach i zupach lub z wody, smażoną, duszoną. Z marchwi robi się soki i przeciery, a także przetwory.
Jednym z narodowych produktów kulinarnych Portugalii jest dżem marchwiowy.


== Wartość odżywczaEdytuj ==
Korzeń marchwi zawiera odżywcze cukry-węglowodany (4-10%, m.in. sacharozę i glukozę), białko, liczne karoteny (8-22 mg, prowitamina A α- i β-karoten), olejek lotny, witaminy B1 i B2 (0,06 mg), B6, C (6-10 mg), E, H, K, PP (0,05 mg) oraz wapń, żelazo, miedź i fosfor, a także pektyny.
Wartość energetyczna 100 g marchwi wynosi ok. 33-35 kcal.


== UprawaEdytuj ==
Znaczenie
15% ogólnej masy upraw
12% powierzchni upraw
800 tys. ton – roczny zbiór na 30 tys. ha
spożycie 21 kg/osobę/rok (2,5 kg – w skali światowej)
sucha masa do 12%
Wymagania
cieplne – nieduże, optymalna temperatura 15-20 °C; przy temperaturze poniżej 10 °C zachodzi jaryzacja.
wodne – umiarkowane.
glebowe – niewielkie; gleby piaszczysto-gliniaste; odczyn lekko kwaśny; pH 6-6,5; Wrażliwa na gleby świeże, wapniowane!
Zmianowanie
w drugim roku po oborniku
zalecane przedplony odchwaszczające, takie jak: kapusta, rośliny cebulowe, ziemniaki
złe przedplony to: rośliny korzeniowe
niezalecane jest sadzenie 3-4 lata po sobie, ze względu na występowanie szkodnika – połyśnica marchwianka (Psylla rosae)
Uprawa gleby
Uprawa gleby według zaleceń tradycyjnych: orka przedzimowa (pogłębiona) → włókowanie(na wiosnę) → kultywatorowanie → bronowanie → wał gładki + bronowanie broną lekką(stosuje się czasem, aby umożliwić precyzyjny wys