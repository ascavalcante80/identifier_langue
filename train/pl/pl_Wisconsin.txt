Wisconsin (wymowa:/wɪˈskɑːnsɪn/) – stan na północy Stanów Zjednoczonych.
Wisconsin położone jest pomiędzy jeziorem Górnym na północy i jeziorem Michigan na wschodzie. Na zachodzie graniczy ze stanem Minnesota, na południowym zachodzie ze stanem Iowa, na południu z Illinois, a na północnym wschodzie z Michigan.
Obszar całego stanu jest w większości nizinny i występują tu liczne jeziora polodowcowe.
Według spisu powszechnego z 2001 r. Wisconsin miało 5 285 604 mieszkańców, w tym 505 358 to Amerykanie polskiego pochodzenia – Polonia.


== HistoriaEdytuj ==
1634 – na ziemie przyszłego stanu dociera francuski badacz Jean Nicolet
1672 – terytorium zostaje włączone do kolonialnych posiadłości Francji
1763 – własność Wielkiej Brytanii
1783 – Wielka Brytania przekazuje terytorium Stanom Zjednoczonym
1812 – Brytyjczycy ostatecznie opuszczają Wisconsin
29 maja 1848 – Wisconsin zostaje przyjęte do Unii (jako 30 stan).


== DemografiaEdytuj ==
Wisconsin ma 5 058 108 mieszkańców (2005). Najpowszechniej używanymi językami są:
język angielski – 92,27%,
język hiszpański – 3,91%,
język niemiecki – 0,76%,
język hmong – 0,58%.


=== ReligiaEdytuj ===
protestantyzm - 50%
katolicyzm - 29%
bez religii - 16%
pozostali - 5% (głównie: prawosławie i inni chrześcijanie)
Największymi grupami religijnymi w 2010 roku, były:
Kościół katolicki: 1 425 523
Kościół Ewangelicko-Luterański w Ameryce: 414 326
Kościół Luterański Synodu Missouri: 223 279
Ewangelicko-Luterański Synod Wisconsin: 198 667
Protestantyzm bezdenominacyjny: 138 672
Zjednoczony Kościół Metodystyczny: 114 938
Zjednoczony Kościół Chrystusa: 65 797
Zbory Boże: 45 895
Kościół Prezbiteriański USA: 31 692


=== Polonia w WisconsinEdytuj ===
Polonia w tym stanie stanowi 9,6% ogółu ludności stanu i jest to według danych z 2001 roku około 505 358 osób, co jest największym udziałem ze wszystkich zjednoczonych stanów Ameryki. Jednak tylko niewielki procent tej grupy Amerykanów polskiego pochodzenia w Wisconsin mówi po polsku i ma głębsze związki z Polską.
Wśród znanych przedstawicieli tej grupy etnicznej są m.in.: bp David Zubik – katolicki biskup w Green Bay, bp Jerome Listecki – katolicki arcybiskup w Milwaukee, bp Raphael Fliss – katolicki biskup w Superior, Dave Cieslewicz – burmistrz Madison, stolicy stanu Wisconsin.
Wielu przedstawicieli Polonii mieszka w Wisconsin Dells. W jedynym z tamtejszych kościołów - kościele św. Cecylii, odprawiana jest msza święta w języku polskim w każdą ostatnią niedzielę miesiąca.
Największa grupa Polonii mówiącej po polsku mieszka w Milwaukee. Jednymi z pierwszych polskich imigrantów w Milwaukee byli Kaszubi, którzy zamieszkali wyspę Jones Island na jeziorze Michigan, ponieważ ta wyspa przypominała im życie nad Morzem Bałtyckim. Wyspa ta nie jest zamieszkana przez Kaszubów, ale znajduje się tam park Kaszube's Park, który powstał z myślą o nich. Trzeci polski kościół w Stanach Zjednoczonych (pierwszy w dużym mieście) powstał w tym mieście w 1866. Od końca XIX w. i w XX w. polscy imigranci zbudowali osiemnaście polskich kościołów w Milwaukee; kościół św. Stanisława, kościół św. Jadwigi, kościół św. Jacka, kościół św. Wincentego, bazylika św. Jozefata, kościół św. św. Cyryla i Metodego, kościół św. Kazimierza, kościół pw. Matki Bożej Częstochowskiej, św. Jana Kantego, św. Wojciecha, św. Barbary, kościół Najświętszego Sakramentu, kościół św. Alexandra, kościół św. Heleny, kościół św. Ignacego, kościół św. Marii Magdaleny, kościół św. Pawła, i kościół polskokatolicki Najświętszego Imienia. W każdym z tych kościołów przez wiele lat były odprawiane msze święte w języku polskim. Obecnie jedyną polską parafią w Milwuakee, w której odprawia się msze święte w języku polskim, jest parafia św. Maksymiliana Kolbe (w kościele św. św. Cyryla i Metodego). Oprócz tego w Milwaukee funkcjonuje polska Szkoła Sobotnia im. Jana Pawła II. W 2012 roku z inicjatywy "młodej Polonii" powstało Polskie Stowarzyszenie w Wisconsin. Pod patronatem stowarzyszenia powstała Polska Szkoła w Wisconsin która na dzień dzisiejszy uczy największą liczbę dzieci w tym stanie. Do szkoły uczęszcza sześdziesięcioro dzieci z rejonów południowo-wschodniego i środkowego Wisconsin.


== MiastaEdytuj ==


== Przemysł i bogactwa naturalneEdytuj ==
Rolnictwo
uprawa kukurydzy, roślin strączkowych, buraków, owsa, kapusty i żurawiny
hodowla bydła (głównie mlecznego), trzody chlewnej i drobiu

Przemysł maszynowy, spożywczy, metalowy, transportowy, papierniczy i drzewny
Handel i usługi
Sławni ludzie: Alfred Lunt, Georgia O'Keeffe, Spencer Tracy, Orson Welles, Tornton Wilder, William 