
== Wydarzenia w Polsce ==
1 stycznia:
Łomianki, Oleszyce i Żukowo uzyskały prawa miejskie.
wystartowała Telegazeta TVP.
zniesiono kartki na benzynę, talony na samochody, kwity na węgiel; utrzymano kartki na mięso i jego przetwory.
utworzono Wigierski Park Narodowy.

4 stycznia – „Polityka” zamieściła wywiad z Lechem Wałęsą pt. „...i dlatego musimy się dogadać”.
6 stycznia – kapitan polskiego trawlera „Kantar” nie wpłynął do portu w Bostonie, by uniemożliwić ucieczkę członkom załogi. Mimo tego zbiegło 12 marynarzy, skacząc na pokład amerykańskiej barki zaopatrującej statek w paliwo. Wszyscy poprosili o azyl w USA. Tydzień wcześniej z polskich statków uciekło 27 marynarzy.
9 stycznia – przed Sądem Najwyższym zapadł wyrok zakazujący krakowskiemu adwokatowi Janowi Marii Rokicie wykonywania zawodu, ponieważ „jego osoba nie daje rękojmi wykonywania zawodu w zgodzie z zasadami ustroju socjalistycznego”. Rokita był członkiem Ruchu „Wolność i Pokój”.
10 stycznia – z inicjatywy Jana Młotkowskiego reaktywowane zostało Polskie Towarzystwo Gimnastyczne „Sokół”, zdelegalizowane uprzednio przez władze PRL.
12 stycznia – miało miejsce pierwsze posiedzenie Komisji Ochrony Środowiska i Zasobów Naturalnych Komitetu Obywatelskiego przy przewodniczącym NSZZ „Solidarność” Lechu Wałęsie.
13 stycznia – na Uniwersytecie Łódzkim zdjęto umieszczoną trzy dni wcześniej tablicę upamiętniającą ofiary MBP.
16 stycznia – dyrektor CBOS Stanisław Kwiatkowski, przemawiając podczas drugiej części X plenum KC PZPR, powiedział, że według danych jego instytucji od jesieni 1987 do jesieni 1988 liczba zwolenników opozycji zwiększyła się dwukrotnie, a wiarygodność partii spadła.
19 stycznia – na plebanii w Warszawie odnaleziono ciało zamordowanego kapelana Rodziny Katyńskiej, łącznika AK ks. Stefana Niedzielaka.
27 stycznia:
rozmowy w Magdalence, ustalono termin obrad Okrągłego Stołu.
w Warszawie odbył się festiwal rockowy Letnia zadyma w środku zimy.

6 lutego – rozpoczęły się obrady Okrągłego Stołu, które trwały do 5 kwietnia.
12 lutego – utworzono Związek Harcerstwa Rzeczypospolitej.
15 lutego:
Sejm PRL ustanowił 11 listopada Narodowym Świętem Niepodległości; ustawa weszła w życie 21 lutego.
na mocy ustawy został powołany przez Sejm PRL IX kadencji – Fundusz Obsługi Zadłużenia Zagranicznego (FOZZ).

25 lutego – prapremiera dwóch jednoaktówek Vaclava Havla „Audiencja” i „Protest” w reżyserii Feliksa Falka (Teatr Powszechny).
27 lutego – zespół ekspertów Kościoła Katolickiego zyskał poparcie 78 głosów dla projektu ustawy o prawnej ochronie dziecka poczętego; PRON poparł inicjatywę.
2 marca – rozpoczęła się druga tura rozmów w Magdalence.
5 marca – „Pierścień Nibelunga” Ryszarda Wagnera na scenie Teatru Wielkiego w Warszawie (reż. August Everding).
9 marca – w Białymstoku wykoleił się pociąg przewożący 20 t chloru. Dzięki całodobowej akcji ratowniczej nie doszło do potężnego skażenia.
15 marca:
weszło w życie nowe prawo dewizowe, które zalegalizowało prywatny obrót walutami – pojawiły się pierwsze prywatne kantory; kurs dolara wahał się w granicach 2900-3000 zł.
powstało Stowarzyszenie Łemków.

22 marca – Rada Ministrów podjęła decyzję o wysłaniu kontyngentu wojskowego do Namibii.
30 marca – pierwsza pacjentka w łódzkim Szpitalu Centrum Matki Polki.
31 marca:
obradowało XI Plenum KC PZPR; Wojciech Jaruzelski o obradach „Okrągłego Stołu”: „Oczekujemy, że zostaną one uwieńczone osiągnięciem porozumienia w sprawach najżywotniejszych dla pomyślności narodu, dla siły ludowego państwa, dla procesów reform w warunkach socjalistycznej demokracji parlamentarnej”.
premiera filmu Piłkarski poker.

1 kwietnia – podwyżka cen energii elektrycznej i paliw. W I kwartale 1989 r. podniesiono ceny węgla, artykułów mleczarskich, tłuszczów roślinnych, mięsa i opłaty komunikacyjne.
5 kwietnia – podpisano porozumienia Okrągłego Stołu.
7 kwietnia – uchwalono ustawę Prawo o stowarzyszeniach.
8 kwietnia – weszła w życie Nowela kwietniowa.
15 kwietnia – rozpoczął się pierwszy kongres reaktywowanej Polskiej Partii Socjalistycznej.
17 kwietnia – Sąd Wojewódzki w Warszawie ponownie zarejestrował NSZZ „Solidarność”.
18 kwietnia – w gmachu sejmu odbyło się spotkanie Wojciecha Jaruzelskiego z Lechem Wałęsą w sprawie ponownej rejestracji „Solidarności”.
22 kwietnia – rząd Mieczysława Rakowskiego na skutek protestów społecznych podjął decyzję o rezygnacji z budowy Elektrowni Jądrowej „Warta” w wielkopolskim Klempiczu.
25 kwietnia – przybył z wizytą sekretarz generalny ONZ, Javier Pérez de Cuéllar.
27 kwietnia – Jerzy Urban został ministrem i prezesem Radia i Telewizji; rzecznikiem rządu został Zbysław Rykowski, dotychczasowy zastępca Urbana.
28 kwietnia – pierwszy półgodzinny program radiowy „Solidarności”.
30 kwietnia – średnia płaca w kraju wyniosła 107 tys. zł.
2 maja:
pisarka szwedzka Astrid Lindgren została doktorem honoris causa Uniwersytetu Warszawskiego.
akcje ostrzegawcze i strajki płacowe w licznych kopalniach.

8 maja:
ukazał się pierwszy numer Gazety Wyborczej pod redakcją Adama Michnika.
premiera filmu Schodami w górę, schodami w dół w reżyserii Andrzeja Domalika.

10 maja – przybył z wizytą prezydent Włoch Francesco Cossiga.
12 maja:
otwarto Muzeum Sportu w Olsztynie.
prawnie uznano wyznanie Świadków Jehowy w Polsce.

17 maja:
Sejm PRL uchwalił ustawy: o gwarancjach wolności sumienia i wyznania oraz o stosunku państwa do kościoła katolickiego.
Wyższa Szkoła Filozoficzno-Pedagogiczna „Ignatianum” w Krakowie otrzymała potwierdzenie osobowości prawnej przez polskie władze państwowe.
na lotnisku w Pile rozbił się samolot bombowo-szturmowy Su-22, zginął pilot.

22 maja:
po trwającym 4 lata konflikcie dokonano rozgraniczenia wód terytorialnych między Polską a NRD.
premiera komedii filmowej Sztuka kochania w reżyserii Jacka Bromskiego.

27 maja – na Stadionie Dziesięciolecia wystąpił Stevie Wonder.
31 maja – powstało Stowarzyszenie Pisarzy Polskich, którego prezesem został Jan Józef Szczepański.
1 czerwca – w Gdańsku podpisano porozumienie w kwestii ratowania Stoczni Gdańskiej. Miliarderka z USA Barbara Piasecka Johnson zobowiązała się do zainwestowania w zakład 100 mln dol., za co miała otrzymać 55 proc. akcji przedsiębiorstwa.
2 czerwca – ukazał się zlikwidowany w stanie wojennym tygodnik „Solidarność”; naczelnym redaktorem został ponownie Tadeusz Mazowiecki.
4 czerwca – pierwsza tura wyborów do tzw. Sejmu kontraktowego, zwycięska dla Obywatelskiego Komitetu Wyborczego skupionego wokół „Solidarności”; datę tę uważa się najczęściej za koniec realnego socjalizmu w Polsce.
12 czerwca – legalizacja rozwiązanego w stanie wojennym Stowarzyszenia Dziennikarzy Polskich.
14 czerwca – z 3-dniową wizytą przybył do Polski François Mitterrand.
18 czerwca – druga tura wyborów parlamentarnych w Polsce.
27 czerwca – zjazd Stowarzyszenia Dziennikarzy Polskich. Prezesem został Stefan Bratkowski, honorowym prezesem – Jerzy Turowicz.
30 czerwca – generał Wojciech Jaruzelski odmówił kandydowania na urząd prezydenta państwa.
1 lipca – na terenie eksploatowanym przez kopalnię „Szombierki” w Bytomiu podziemny wybuch uszkodził 300 budynków.
3 lipca – Gazeta Wyborcza opublikowała artykuł Adama Michnika pt. „Wasz prezydent, nasz premier”, który był symbolicznym początkiem zmiany rządów.
4 lipca – pierwsze posiedzenie Sejmu i Senatu; Mikołaj Kozakiewicz – marszałkiem Sejmu, Andrzej Stelmachowski – marszałkiem Senatu; powołanie Trybunału Stanu.
9 lipca – prezydent USA George Bush rozpoczął wizytę w Polsce.
11 lipca – spotkanie Lecha Wałęsy i George’a Busha w Gdańsku (źródło Dziennik Telewizyjny z 11.07.1989r.)
17 lipca – wznowiono stosunki dyplomatyczne między Polską a Watykanem.
19 lipca:
Zgromadzenie Narodowe wybrało prezydentem generała Wojciecha Jaruzelskiego (jako że nastąpiła też zmiana prezydenta emigracyjnego, był to wyjątkowy dzień w historii Polski – z trzema prezydentami w ciągu doby).
po śmierci Kazimierza Sabbata ostatnim prezydentem RP na uchodźstwie został Ryszard Kaczorowski.

20 lipca – na posiedzeniu Klubu Obywatelskiego w Sejmie, grupującego solidarnościowych posłów i senatorów, część obecnych skrytykowała posłów, którzy głosowali na Wojciecha Jaruzelskiego podczas wyboru prezydenta. W ich obronie wystąpił Jacek Kuroń, mówiąc, że głosowali oni zgodnie ze swoim sumieniem.
25 lipca – spotkanie Lecha Wałęsy z Wojciechem Jaruzelskim poświęcone tworzeniu rządu. Wałęsa odrzucił propozycję koalicji z PZPR i powiedział, że „Solidarność” jest gotowa przejąć samodzielną odpowiedzialność za państwo.
26 lipca – Polska ratyfikowała Konwencję w sprawie zakazu stosowania tortur.
29 lipca:
Mieczysław Rakowski został ostatnim I sekretarzem KC PZPR.
rząd Rakowskiego podjął decyzję o urynkowieniu cen żywności.

1 sierpnia – zniesiono kartki na mięso na terenie całego kraju.
2 sierpnia – Czesław Kiszczak został desygnowany na premiera.
10 sierpnia – prezydent wystąpił z inicjatywą rejestracji NZS.
11-13 sierpnia – międzynarodowy kongres Świadków Jehowy Prawdziwa pobożność zgromadził w Warszawie 54,5 tys. uczestników z 26 krajów, poza tym tydzień wcześniej odbyły się kongresy w Chorzowie i Poznaniu. W sumie 166 tys. obecnych oraz 6093 ochrzczonych.
12 sierpnia – w kraju nastąpił wzrost chaosu rynkowego, strajków, społecznego niezadowolenia. Kurs dolara wzrósł o 8100 zł.
17 sierpnia:
powstała koalicja OKP-SD-ZSL. Tadeusz Mazowiecki został zgłoszony jako kandydat na premiera.
Sejm powołał Sejmową Komisję Nadzwyczajną do Zbadania Działalności MSW.

18 sierpnia:
burza gradowa nad Zamojszczyzną; zanotowano straty w 6 gminach.
premiera filmu Konsul.

24 sierpnia – Tadeusz Mazowiecki otrzymał misję tworzenia rządu.
25 sierpnia – premiera filmu Stan wewnętrzny.
29 sierpnia – Tomasz Nagórka ustanowił rekord Polski w biegu na 110 m ppł. wynikiem 13,41 s.
31 sierpnia – cena 1 dolara USA przekroczyła 10 tys. zł. Niektóre artykuły podrożały w sierpniu siedmiokrotnie.
4 września – oświadczenie OPZZ („potęguje się chaos w gospodarce”), krytyka zbyt długiego formowania nowego rządu. 3 dni później OPZZ wezwało do rozliczenia byłego rządu, odpowiedzialnego za pogłębienie kryzysu.
7 września – rozwiązano ZOMO.
10 września:
pierwszy powojenny Zjazd Oficerów Kawalerii II RP (Warszawa-Grudziądz).
sekretariat prymasa Polski poinformował, że z powodu okoliczności „nie sprzyjających pożytkowi duszpasterskiemu” odłożona została podróż kardynała Józefa Glempa do USA

11 września – Roman Malinowski zrezygnował z funkcji prezesa Zjednoczonego Stronnictwa Ludowego; zastąpił go Dominik Ludwiczak.
12 września – Sejm udzielił wotum zaufania rządowi Tadeusza Mazowieckiego, pierwszego niesocjalistycznego premiera w powojennej historii Polski, powstał nowy rząd.
19 września – podpisano w Warszawie umowę między Polską a Wspólnotami Europejskimi w sprawie handlu oraz współpracy gospodarczej.
29 września:
w wypadku samochodowym pod Raciborzem zginęli Zdzisław Kamiński i Andrzej Kurek z programu Sonda.
seryjny morderca Mariusz Trynkiewicz wyrokiem sądu został czterokrotnie skazany na karę śmierci.
premiera filmu Jeniec Europy.

1 października – z Dworca Wschodniego w Warszawie wyruszył o godz. 2:50 specjalny pociąg z 809 uciekinierami z NRD, którzy okupowali ambasadę RFN. Władze NRD obiecały swobodny przejazd przez jej terytorium.
3 października:
z wizytą przybył król Hiszpanii Jan Karol I z żoną Zofią.
zakończyły się obrady XV Plenum KC PZPR: Mieczysław F. Rakowski wyraził nadzieję, że partia dotrwa w jedności do zjazdu, który miał się odbyć w styczniu 1990. Plenum zaaprobowało ideę powstania nowej partii.

9 października – premiera filmu Kornblumenblau.
12 października – Prokurator Generalny PRL zwrócił się z prośbą do Generalnego Prokuratorstwa ZSRR o wszczęcie śledztwa w sprawie Katynia, Ostaszkowa, Starobielska oraz tzw. procesu szesnastu.
15 października – w Szczecinie odsłonięto pomnik „Tym, którzy nie powrócili z morza”.
28 października:
na koniec wywiadu w głównym wydaniu Dziennika, aktorka Joanna Szczepkowska słowami „Proszę Państwa, czwartego czerwca osiemdziesiątego dziewiątego roku skończył się w Polsce komunizm.” symbolicznie zakończyła „erę komunizmu” w Polsce. Trzy tygodnie później – 18 listopada – Dziennik Telewizyjny został zastąpiony przez Wiadomości TVP.
założono Zjednoczenie Chrześcijańsko-Narodowe.

30 października – odbyła się premiera filmu 300 mil do nieba.
31 października – Andrzej Łapicki prezesem ZASP.
9 listopada – kanclerz RFN Helmut Kohl rozpoczął oficjalną wizytę w Polsce.
11 listopada – po raz pierwszy po zakończeniu II wojny światowej oficjalnie obchodzono Narodowe Święto Niepodległości.
12 listopada – kanclerz RFN Helmut Kohl i premier Tadeusz Mazowiecki uczestniczyli w mszy polowej w Krzyżowej, kończąc ją symbolicznym gestem pojednania.
16 listopada:
w Warszawie przystąpiono do demontażu pomnika Feliksa Dzierżyńskiego.
Sejm przyjął ustawę amnestyjną.

17 listopada:
nadano ostatnie wydanie Dziennika Telewizyjnego.
ukończono demontaż pomnika Feliksa Dzierżyńskiego w stolicy, a plac jego imienia przemianowano na Plac Bankowy.

18 listopada – po raz pierwszy wyemitowano „Wiadomości” w TVP1
23 listopada – Sejm PRL zlikwidował Urząd do Spraw Wyznań i Ochotniczą Rezerwę Milicji Obywatelskiej (ORMO).
24 listopada – Michaił Gorbaczow spotkał się z premierem Tadeuszem Mazowieckim.
26 listopada:
XI Kongres ZSL przekształcił partię w Polskie Stronnictwo Ludowe „Odrodzenie”.
uroczysty ingres nuncjusza apostolskiego, arcybiskupa Józefa Kowalczyka.

29 listopada – rozwiązano Zjednoczone Stronnictwo Ludowe.
30 listopada – Sejm rozpoczął debatę nad zmianą konstytucji, z której miano usunąć zapis mówiący o przewodniej roli PZPR.
1 grudnia – premiera filmu Ostatni prom.
2 grudnia – prezydent Wojciech Jaruzelski złożył wieniec w miejscu upamiętniającym zamordowanych górników z kopalni „Wujek” w Katowicach.
6 grudnia – nuncjusz apostolski abp Józef Kowalczyk złożył listy uwierzytelniające na ręce prezydenta Wojciecha Jaruzelskiego.
7 grudnia – Sejm ogłosił amnestię.
10 grudnia:
zdemontowano pomnik Lenina w Nowej Hucie
premiera filmu telewizyjnego Dekalog I.

13 grudnia – premiera filmu Przesłuchanie Ryszarda Bugajskiego.
18 grudnia – Artyści dla Rzeczypospolitej – to pierwszy z cyklu koncertów, jakimi twórcy chcieli wspomóc Fundusz Daru Narodowego, wspierający rząd Tadeusza Mazowieckiego.
19 grudnia – rekord ciepła w grudniu. Termometry w Tarnowie pokazały 19 stopni Celsjusza.
23 grudnia – premiera filmu Rififi po sześćdziesiątce.
26 grudnia – kontradmirał Romuald Waga został dowódcą Marynarki Wojennej.
28 grudnia – Sejm PRL przyjął tzw. plan Balcerowicza, czyli pakiet ustaw zmieniających ustrój gospodarczy kraju.
29 grudnia – Sejm PRL zmienił nazwę państwa na Rzeczpospolita Polska z dniem 31 grudnia 1989, a określenie „państwo socjalistyczne” zostało zastąpione sformułowaniem „państwo demokratyczne”.
30 grudnia – spotkanie między Lechem Wałęsą a Mieczysławem Rakowskim.
31 grudnia – prezydent Wojciech Jaruzelski podpisał tzw. plan Balcerowicza.


== Wydarzenia na świecie ==
1 stycznia – Hiszpania objęła prezydencję w Radzie Unii Europejskiej.
2 stycznia:
Ranasinghe Premadasa został prezydentem Sri Lanki.
dokonano oblotu samolotu pasażerskiego Tu-204.

4 stycznia – około 100 km od libijskiego wybrzeża 2 amerykańskie myśliwce F-14 zestrzeliły 2 libijskie MiGi-23.
7 stycznia:
po długiej chorobie zmarł 88-letni cesarz Japonii Hirohito. Nowym cesarzem Japonii został jego syn Akihito.
w Instytucie Języków Obcych w Pekinie odbyło się spotkanie 300 afrykańskich studentów, którzy po rasistowskich wystąpieniach studentów chińskich postanowili opuścić Chiny.
w walkach w Libanie zginęło pięć osób. Do potyczek doszło między powiązaną z Syrią lewicową milicją Amal a proirańskimi oddziałami Hezbollahu.

8 stycznia:
rozpoczęła się japońska epoka Heisei.
w trakcie pochodzenia do awaryjnego lądowania w Porcie lotniczym East Midlands rozbił się Boeing 737-400 lecący z Londynu do Belfastu; zginęło 47 osób, a 79 zostało rannych.

10 stycznia – rozpoczęła się ewakuacja interwencyjnych wojsk kubańskich z Angoli.
11 stycznia – władze Czechosłowacji podały do wiadomości, że będą znakować chemicznie produkowany w krajowych zakładach materiał wybuchowy „Semtex”, celem łatwiejszego rozpoznania w przypadku użycia go przez terrorystów.
14 stycznia – prezydent USA Ronald Reagan wygłosił swoje ostatnie wystąpienie radiowe przed odejściem z urzędu.
16 stycznia:
w wywiadzie dla niemieckiego tygodnika „Stern” Arkady Jakowlew, bliski współpracownik Michaiła Gorbaczowa, powiedział, że władze radzieckie nie doceniły oporu, z jakim pierestrojka spotkała się w radzieckim społeczeństwie.
podczas demonstracji w 20. rocznicę samospalenia Jana Palacha został aresztowany Václav Havel.

18 stycznia – język estoński został ponownie językiem państwowym w Estonii.
19 stycznia:
agencje podały, że władze Czechosłowacji rozważają możliwość oskarżenia aresztowanego 16 stycznia 1989 r. dramaturga Václava Havla o chuligaństwo.
władze sowieckiej Akademii Nauk nie zaakceptowały kandydatury Andrieja Sacharowa w wyborach deputowanych ludowych. Został on jednak kandydatem z ramienia niezależnej grupy „Memoriał”.

20 stycznia:
George H.W. Bush został zaprzysiężony na 41. prezydenta Stanów Zjednoczonych.
powstał Związek Polaków w Estonii.

28 stycznia – założono stowarzyszenie Memoriał, zajmujące się badaniami historycznymi i propagowaniem wiedzy o ofiarach represji radzieckich i ochroną praw człowieka w krajach byłego ZSRR.
29 stycznia:
radziecka sonda Fobos 2 weszła na orbitę Marsa.
Węgry jako pierwszy kraj bloku wschodniego nawiązały stosunki dyplomatyczne z Koreą Południową.

30 stycznia – Amerykanie ewakuowali swoją ambasadę w Kabulu w związku z wycofaniem z Afganistanu wojsk radzieckich i groźbą wojny domowej.
1 lutego – z połączenia miasta Kalgoorlie z hrabstwem Boulder powstało miasto Kalgoorlie-Boulder (Australia Zachodnia).
3 lutego – został obalony wieloletni dyktator Paragwaju Alfredo Stroessner.
5 lutego:
wystartowała brytyjska telewizja informacyjna Sky News.
wystartowała francuska telewizja sportowa Eurosport.
został zastrzelony Chris Gueffroy; ostatnia śmiertelna ofiara próby przekroczenia Muru Berlińskiego.

8 lutego – 144 osoby zginęły w katastrofie lotu Independent Air 1851, na należącej do portugalskiego archipelagu Azorów wyspie Santa Maria.
10 lutego – Michael Manley został po raz drugi premierem Jamajki.
14 lutego:
w Iranie ajatollah Chomejni skazał zaocznie na karę śmierci brytyjskiego pisarza Salmana Rushdiego za obrazę islamu w książce Szatańskie wersety.
na orbicie okołoziemskiej został umieszczony pierwszy z 24 satelitów z systemu GPS.

15 lutego – ostatnie oddziały Armii Radzieckiej opuściły Afganistan.
19 lutego – została otwarta sztokholmska hala widowiskowo-sportowa Globen, największy kulisty obiekt na świecie.
21 lutego – Sultan Ali Keshtmand został premierem Afganistanu.
24 lutego – 9 osób zginęło, a 38 zostało rannych w katastrofie lotu United Airlines 811.
27 lutego – w Wenezueli doszło do krwawych rozruchów znanych jako El Caracazo.
3 marca – Dingiri Banda Wijetunge został premierem Sri Lanki.
7 marca:
po publikacji Szatańskich wersetów Iran zerwał stosunki dyplomatyczne z Wielką Brytanią.
w ogarniętym protestami Tybecie wprowadzono stan wojenny.

10 marca – 24 osoby zginęły, a 45 zostało rannych w katastrofie lotu Air Ontario 1363 w Dryden (Ontario).
13 marca – koronalny wyrzut materii ze Słońca spowodował w ciągu 90 sekund przerwanie dostaw prądu (na 9 godzin) w całej kanadyjskiej prowincji Quebec.
15 marca – Malimba Masheke został premierem Zambii.
22 marca – radziecki samolot transportowy An-225 Mrija podczas trzygodzinnego lotu ustanowił 106 rekordów świata.
23 marca – Stanley Pons z University of Utah i Martin Fleischmann z University of Southampton ogłosili, że wynaleźli prostą metodę wykonania zimnej fuzji atomów deuteru, poprzez elektrolizę ciężkiej wody z użyciem porowatej elektrody palladowej.
24 marca – tankowiec MT Exxon Valdez wpłynął na skały w Zatoce Alaska w okolicy cennego przyrodniczo Sundu (Cieśniny) Księcia Williama. Wydostało się z niego 11 mln z 53 mln galonów nieprzerobionej ropy naftowej powodując katastrofę ekologiczną.
26 marca – w ZSRR odbyły się wybory deputowanych ludowych.
27 marca – z powodu awarii utracono kontakt z radziecką sondą Fobos 2, która miała zbadać Fobosa, jeden z dwóch księżyców Marsa.
29 marca:
dwóch czeskich nastolatków porwało w Pradze samolot węgierskich linii lotniczych Malév żądając lotu do USA; samolot ostatecznie wylądował we Frankfurcie nad Menem.
odbyła się 61. ceremonia wręczenia Oscarów.

2 kwietnia – Michaił Gorbaczow jako pierwszy przywódcy ZSRR radziecki przywódca od 1974 roku przybył z wizytą na Kubę.
7 kwietnia – na Morzu Norweskim zatonął najnowocześniejszy radziecki okręt podwodny Komsomolec. Zginęło 42 członków załogi.
9 kwietnia – w Tbilisi radzieccy komandosi zaatakowali przy pomocy gazu i łopatek saperskich niepodległościową demonstrację gruzińskich studentów. Zginęło 20 osób.
15 kwietnia:
w Pekinie rozpoczęły się protesty na placu Tian’anmen.
podczas półfinałowego meczu o Puchar Anglii Liverpool F.C. – Nottingham Forest F.C. na stadionie Hillsborough w Sheffield zostało stratowanych 96 osób.

19 kwietnia – w wyniku wybuchu amunicji na pancerniku USS Iowa zginęło 47 marynarzy.
20 kwietnia – papież Jan Paweł II przyjął na półgodzinnej audiencji Lecha Wałęsę z żoną Danutą oraz osoby towarzyszące.
21 kwietnia – przedsiębiorstwo Nintendo wprowadziło na rynek przenośną konsolę do gier Game Boy (była sprzedawana z grą Tetris Aleksieja Pażytnowa).
26 kwietnia:
Azlan Muhji ad-Din Szach został królem Malezji.
najbardziej śmiercionośne tornado w historii zabiło w Bangladeszu 1300 osób.

27 kwietnia – Zaid ibn Szakir został premierem Jordanii.
1 maja – w wyborach prezydenckich w Paragwaju zwyciężył w I turze gen. Andrés Rodríguez.
2 maja – władze węgierskie zniosły restrykcje dotyczące ruchu granicznego z Austrią.
4 maja – z pokładu wahadłowca Atlantis została wystrzelona sonda kosmiczna Magellan, przeznaczona do badań Wenus.
5 maja – Finlandia została przyjęta do Rady Europy.
6 maja – w Lozannie odbył się 34. Konkurs Piosenki Eurowizji.
15 maja:
Michaił Gorbaczow przybył z wizytą do Pekinu.
Luis Alberto Sánchez został premierem Peru.

16 maja:
5 osób zginęło w katastrofie śmigłowca podczas kręcenia amerykańskiego filmu sensacyjnego Oddział Delta 2 na Filipinach.
w zamachu bombowym w Bejrucie zginęły 22 osoby, w tym przywódca duchowy libańskich sunnitów Hassan Khaled.

17 maja – ponad milion osób pokojowo demonstrowało w Pekinie domagając się demokratyzacji i ukrócenia samowoli władz. Demonstracje odbyły się też w innych wielkich miastach Chin.
19 maja:
Zhao Ziyang został usunięty ze stanowiska sekretarza generalnego KPCh. Do Pekinu zaczęły przybywać oddziały wojskowe.
Parlamenty republik związkowych: Litwy i Estonii uchwaliły daleko idącą niezależność gospodarczą od ZSRR.

20 maja – w związku z protestami na placu Tian’anmen wprowadzono stan wyjątkowy w Pekinie.
23 maja – odbyła się prezentacja samochodu osobowego Citroën XM.
27 maja – w lawinie na Mount Everest zginęli polscy himalaiści: Mirosław Dąsal, Mirosław Gardzielewski, Zygmunt Andrzej Heinrich i Wacław Otręba, a Eugeniusz Chrobak zmarł dzień później wskutek odniesionych obrażeń. Jedynym ocalałym był Andrzej Marciniak.
30 maja – założono boliwijski klub piłkarski La Paz FC.
31 maja – na Węgrzech wykonano ostatni wyrok śmierci.
1 czerwca – sympatycy „Solidarności”, którzy rozlepiali plakaty wyborcze na budynku ambasady PRL w Paryżu, zostali napadnięci przez ochronę placówki. Trzy osoby doznały obrażeń, jednej złamano dwa żebra.
2 czerwca – premiera filmu Stowarzyszenie Umarłych Poetów w reżyserii Petera Weira.
3 czerwca – chiński rząd wysłał oddziały wojska w celu usunięcia protestujących z placu Tian’anmen w Pekinie.
4 czerwca:
chińskie wojsko krwawo stłumiło pokojową demonstrację na rzecz demokracji na placu Tian’anmen w Pekinie.
Ali Chamenei został wybrany duchowym przywódcą Iranu.
w katastrofie kolejowej koło Czelabińska (dzisiejszej Ufy) na Uralu spowodowanej przez wybuch pobliskiego gazociągu podczas mijania się dwóch pociągów pasażerskich zginęło 575 osób, a 600 zostało rannych.

5 czerwca – nieznany mężczyzna zatrzymał w Pekinie kolumnę czołgów wracających z akcji krwawego stłumienia studenckiego protestu na Placu Niebiańskiego Spokoju.
7 czerwca – 176 osób zginęło w katastrofie samolotu Douglas DC-8 w Surinamie.
8 czerwca – wykonano ostatni wyrok śmierci w Czechosłwacji.
13 czerwca:
na Węgrzech rozpoczęły się obrady Trójkątnego Stołu.
premiera filmu Licencja na zabijanie.

18 czerwca – odbyły się wybory do Parlamentu Europejskiego.
19 czerwca – premiera filmu Batman.
30 czerwca – Omar al-Baszir został prezydentem Sudanu.
1 lipca – Francja objęła prezydencję w Radzie Unii Europejskiej.
3 lipca – w Sztokholmie, Kenijczyk Peter Koech ustanowił rekord świata w biegu na 3000 m przeszk. (8.05,35 s.)
4 lipca – radziecki myśliwiec typu MiG-23 rozbił się w pobliżu miasta Kortrijk w Belgii zabijając jedną osobę. Pilot katapultował się nad Polską, samolot przed katastrofą przeleciał bez pilota około 900 km.
6 lipca:
Sąd Najwyższy Węgier zrehabilitował ofiary represji po powstaniu 1956 (wśród nich Imre Nagya).
Pierwsza intifada: terrorysta z Islamskiego Dżihadu uprowadził autobus pomiędzy Tel Awiwem a Jerozolimą, zjechał z drogi i wpadł do głębokiego wąwozu. Zginęło 16 Izraelczyków, a 27 osób zostało rannych.

8 lipca – Carlos Saúl Menem został prezydentem Argentyny.
9 lipca – wybuch dwóch bomb w Mekce; w wyniku eksplozji 1 osoba poniosła śmierć, a 16 zostało rannych.
13 lipca – w Paryżu oddano do użytku gmach Opéra Bastille.
17 lipca – dokonano oblotu amerykańskiego bombowca B-2.
19 lipca:
w Londynie zmarł prezydent RP na emigracji Kazimierz Sabbat, zastąpił go Ryszard Kaczorowski.
w katastrofie lotu United Airlines 232 w Sioux City zginęło 111 osób, 185 zostało rannych.

24 lipca – Jesień Ludów: delegacja „Solidarności”, która przebywała w Czechosłowacji, spotkała się z byłym pierwszym sekretarzem partii z czasów praskiej wiosny, Alexandrem Dubčekiem. Wspólnie wydano oświadczenie stwierdzające, że inwazja na Czechosłowację w 1968 roku była bezprawna.
27 lipca – w katastrofie południowokoreańskiego samolotu McDonnell Douglas DC-10 w Libii zginęło 79 osób.
8 sierpnia:
rozpoczęła się tajna misja wojskowa STS-28 wahadłowca Columbia.
został wystrzelony europejski satelita Hipparcos, który wyznaczył odległości do ponad 2,5 miliona gwiazd.

9 sierpnia – w Meksyku 105 osób zginęło po runięciu mostu do rzeki pod pociągiem jadącym z Mazatlán do Mexicali.
15 sierpnia:
Frederik Willem de Klerk został prezydentem RPA.
w Santiago de Compostela rozpoczęły się 3. Światowe Dni Młodzieży.

17 sierpnia – Ali Akbar Haszemi Rafsandżani został prezydentem Iranu.
20 sierpnia – na Tamizie po zderzeniu z pogłębiarką zatonął statek wycieczkowy Marchioness. Zginęło 51 osób.
23 sierpnia – Jesień Ludów: ok. 2 mln mieszkańców Litwy, Łotwy i Estonii utworzyło w geście protestu tzw. „bałtycki łańcuch” – łańcuch ludzi o długości 600 km.
25 sierpnia – nastąpiło największe zbliżenie między sondą kosmiczną Voyager 2, a Neptunem.
4 września – 171 osób zginęło w katastrofie Iła-62M na Kubie.
8 września:
katastrofa norweskiego samolotu u wybrzeży Danii, zginęło 55 osób.
w Santiago założono Uniwersytet Andyjski.

10 września – Jesień Ludów: władze Węgier zdecydowały o otwarciu granicy z Austrią dla uchodźców z b. NRD.
19 września – 171 osób zginęło po wybuchu bomby na pokładzie samolotu DC-10 nad pustynią w Nigrze.
20 września – na londyńskim West Endzie odbyła się premiera musicalu Miss Saigon Claude-Michela Schönberga.
22 września:
założono Międzynarodowy Komitet Paraolimpijski.
premiera serialu Słoneczny patrol.

7 października – w Berlinie Wschodnim uroczyste obchody 40-lecia powstania NRD z udziałem m.in. Michaiła Gorbaczowa, Wojciecha Jaruzelskiego, Nicolae Ceaușescu oraz Todora Żiwkowa
13 października – premiery filmów I kto to mówi i Zabić księdza.
17 października – trzęsienie ziemi w okolicy San Francisco: zginęło 67 osób, a 3757 zostało rannych.
18 października:
Jesień Ludów: w NRD dymisję złożył wieloletni I sekretarz SED, Erich Honecker.
została wystrzelona bezzałogowa sonda kosmiczna Galileo.
Jesień Ludów: węgierski parlament uchwalił zmiany w konstytucji usuwające z niej elementy komunistyczne.
krótko po starcie z Baku rozbił się nad Morzem Kaspijskim samolot wojskowy Ił-76; zginęło 57 żołnierzy.

21 października – 127 osób zginęło w katastrofie Boeinga 727 w Hondurasie.
22 października – zawarto porozumienie z Taif kończące libańską wojnę domową.
23 października:
Jesień Ludów: proklamowano powstanie Republiki Węgierskiej na miejsce Węgierskiej Republiki Ludowej.
ukazało się pierwsze wydanie hiszpańskiego dziennika El Mundo.

24 października – podczas wspinaczki na himalajski ośmiotysięcznik Lhotse zginął Jerzy Kukuczka.
7 listopada – Jesień Ludów: w NRD do dymisji podał się rząd Willi Stopha
9 listopada:
Jesień Ludów: rozpoczęło się burzenie Muru Berlińskiego.
Yildirim Akbulut został premierem Turcji.

10 listopada – Jesień Ludów: rozpoczęły się demokratyczne przemiany w komunistycznej Bułgarii: odszedł komunistyczny lider Todor Żiwkow, zastąpił go Petyr Mładenow, Bułgarska Partia Komunistyczna zmieniła nazwę na Bułgarska Partia Socjalistyczna.
12 listopada – papież Jan Paweł II kanonizował brata Alberta Chmielewskiego.
13 listopada:
Hans Modrow został ostatnim komunistycznym premierem NRD.
Jan Adam II został księciem Liechtensteinu.

15 listopada – Jesień Ludów: Lech Wałęsa jako trzeci w historii niepełniący funkcji głowy państwa bądź szefa rządu cudzoziemiec (po markizie de La Fayette i W. Churchillu) wygłosił przemówienie do połączonych izb Kongresu USA; tłumaczem był Jacek Kalabiński.
17 listopada:
Jesień Ludów: legalna demonstracja studentów w Pradze stłumiona przez Veřejną bezpečnost; pogłoska o śmierci studenta spowodowała ogłoszenie strajku aktorów i studentów i dała początek aksamitnej rewolucji w Czechosłowacji.
Tragedia w kopalni węgla w Aleksinacu w Jugosławii. Po wybuchu metanu zginęło 90 osób.

18 listopada – NASA wystrzeliła satelitę badawczego COBE.
20 listopada – Zgromadzenie Ogólne ONZ uchwaliło Konwencję o prawach dziecka.
22 listopada:
Aneta Kręglicka została miss świata.
Bejrut: w wyniku zamachu bombowego dokonanego podczas defilady z okazji Święta Niepodległości zginął prezydent Libanu René Moawad i 16 innych osób.
odbyła się premiera filmu Powrót do przyszłości II.

24 listopada:
Michaił Gorbaczow przyjął premiera Tadeusza Mazowieckiego podczas jego wizyty w Moskwie.
Jesień Ludów: pod naciskiem wielodniowych masowych demonstracji ustąpiło całe prezydium KC Komunistycznej Partii Czechosłowacji. Po raz pierwszy od praskiej wiosny publicznie pojawił się i przemówił Alexander Dubček, owacyjnie powitany przez tłumy.

26 listopada:
założono Bułgarską Partię Socjaldemokratyczną.
ostatnie wietnamskie oddziały wojskowe opuściły Kambodżę.
prezydent Komorów Ahmed Abdallah zginął w zamachu w stolicy kraju Moroni.

27 listopada – w wyniku zamachu bombowego przeprowadzonego przez narkotykowy kartel z Medellín na samolot Boeinga 727 linii Avianca zginęło 107 osób oraz 3 kolejne na ziemi.
28 listopada – Jesień Ludów: kanclerz Helmut Kohl przedstawił tzw. „Zehn-Punkte-Programm zur Überwindung der Teilung Deutschlands und Europas” – 10-punktowy program zjednoczenia Niemiec.
30 listopada:
rozgłośnia radiowa w Pradze poinformowała, że w najbliższym czasie rozpocznie się demontaż umocnień i zasieków na granicy czechosłowacko-austriackiej.
prezes zarządu Deutsche Bank Alfred Herrhausen zginął w zamachu bombowym w Bad Homburg przeprowadzonym przez Frakcję Czerwonej Armii.

1 grudnia – Jan Paweł II przyjął na audiencji Michaiła Gorbaczowa.
2 grudnia:
na Malcie rozpoczęło się dwudniowe spotkanie na szczycie George H.W. Bush – Michaił Gorbaczow.
Vishwanath Pratap Singh został premierem Indii.

3 grudnia:
Jesień Ludów: wszyscy członkowie komitetu centralnego i biura politycznego SED złożyli dymisję. Z partii usunięto większość wyższych funkcjonariuszy epoki Ericha Honeckera.
ukazał się pierwszy numer tygodnika „Głos znad Niemna”, organu prasowego Związku Polaków na Białorusi.

4 grudnia – w Moskwie na spotkaniu przedstawicieli państw Układu Warszawskiego potępiono interwencję w Czechosłowacji w 1968 roku jako sprzeczną z prawem międzynarodowym.
6 grudnia:
62 osoby zginęły, a kilkaset zostało rannych w samobójczym zamachu bombowym przy użyciu ciężarówki na departament bezpieczeństwa administracyjnego w stolicy Kolumbii Bogocie.
w budynku École Polytechnique w Montrealu 25-letni Marc Lépine zastrzelił 14 kobiet, zranił 14 kolejnych osób, a następnie popełnił samobójstwo.

10 grudnia – Jesień Ludów: w Czechosłowacji powołano nowy rząd, z udziałem przedstawicieli opozycji. Gustáv Husák ustąpił z funkcji prezydenta. Marián Čalfa został premierem Czechosłowacji.
14 grudnia – w Chile odbyły się pierwsze od wojskowego zamachu stanu w 1973 roku demokratyczne wybory. Wygrał je kandydat opozycji, Patricio Aylwin.
16 grudnia – Jesień Ludów: w Rumunii wybuchło powstanie przeciw komunistycznemu dyktatorowi Nicolae Ceaușescu.
17 grudnia:
Fernando Collor de Mello wygrał wybory prezydenckie w Brazylii.
USA: wyemitowano pierwszy odcinek Simpsonów.

20 grudnia – rozpoczęła się inwazja Stanów Zjednoczonych na Panamę.
21 grudnia – rewolucja w Rumunii: dyktator Nicolae Ceaușescu został wygwizdany podczas wygłaszania przemówienia z balkonu Komitetu Centralnego w Bukareszcie. Po wiecu doszło do brutalnej pacyfikacji demonstrantów.
22 grudnia:
rewolucja w Rumunii: obalony rumuński dyktator Nicolae Ceaușescu uciekł helikopterem z Pałacu Prezydenckiego. Władzę przejął Front Ocalenia Narodowego z Ionem Iliescu na czele.
Brama Brandenburska w Berlinie została ponownie otwarta.
35 osób zginęło, a 41 zostało rannych w wyniku czołowego zderzenia dwóch autobusów na autostradzie pod Kempsey w australijskim stanie Nowa Południowa Walia.

24 grudnia:
inwazja Stanów Zjednoczonych na Panamę: obalony dyktator Manuel Noriega schronił się w ambasadzie Watykanu.
w liberyjskiej prowincji Nimba wybuchło powstanie, które doprowadziło do całkowitej destabilizacji kraju.

25 grudnia – Jesień Ludów: rozstrzelano Elenę i Nicolae Ceaușescu.
26 grudnia – Jesień Ludów: stojący na czele Frontu Ocalenia Narodowego Ion Iliescu został tymczasowym prezydentem Rumunii.
27 grudnia – Egipt i Syria po dwunastu latach przywróciły stosunki dyplomatyczne.
28 grudnia – 13 osób zginęło, a 162 zostały ranne w wyniku trzęsienia ziemi w Newcastle w Nowej Południowej Walii.
29 grudnia:
Jesień Ludów: Václav Havel został prezydentem Czechosłowacji.
indeks Nikkei na Tokijskiej Giełdzie Papierów Wartościowych osiągnął rekordowy w historii wskaźnik 38 957,44 pkt.

Powstał Uniwersytet św. Krzyża w Rzymie.


== Urodzili się ==
6 stycznia – Kurtley Beale, australijski rugbysta
9 stycznia – Michael Beasley, amerykański koszykarz
14 stycznia – Natasha Ruddock, jamajska lekkoatletka
16 stycznia - Kiesza, kanadyjska piosenkarka
26 stycznia – Emily Hughes, amerykańska łyżwiarka figurowa
28 stycznia – Juan Diego Ormaechea, urugwajski rugbysta
30 stycznia – Marta Moszczyńska, polska aktorka Teatru Studio Buffo, obecna solistka Piotra Rubika
31 stycznia – Claire Hamilton, szkocka curlerka
3 lutego
Greg Drummond, szkocki curler
Vania King, amerykańska tenisistka
Łukasz Wiśniewski, polski siatkarz

14 lutego – Jurij Tepeš, słoweński skoczek narciarski
15 lutego – Vjačeslavs Giruckis, łotewski żużlowiec
18 lutego – Piotr Brodowski, polski szachista
21 lutego – Corbin Bleu, amerykański aktor, model, tancerz i piosenkarz
24 lutego
Trace Cyrus, amerykański muzyk, autor tekstów, wokalista zespołu Metro Station
Ken Pisi, samoański rugbysta

1 marca – Daniella Monet, amerykańska aktorka, piosenkarka
5 marca – Sterling Knight, amerykański aktor, wokalista
6 marca – Agnieszka Radwańska, polska tenisistka
13 marca – Holger Badstuber, niemiecki piłkarz
21 marca – Stanisław Oszczepkow, rosyjski skoczek narciarski
24 marca – Rémi Français, szwajcarski skoczek narciarski
3 kwietnia – Matija Duh, słoweński żużlowiec (zm. 2013)
5 kwietnia – Rachel Homan, kanadyjska curlerka
7 kwietnia – Sylwia Grzeszczak, polska piosenkarka
10 kwietnia – Jiří Kovář, włoski siatkarz pochodzenia czeskiego
12 kwietnia – Artur Szpilka, polski bokser
23 kwietnia – Anders Johnson, amerykański skoczek narciarski
25 kwietnia – Mika Kulmala, fiński skoczek narciarski
27 kwietnia – Sven Bender, niemiecki piłkarz
29 kwietnia – Domagoj Vida, chorwacki piłkarz
5 maja – Chris Brown, amerykański wokalista
6 maja:
Dominika Cibulková, słowacka tenisistka
Amra Sadiković, szwajcarska tenisistka

13 maja – Fredrik Balkåsen, szwedzki skoczek narciarski
14 maja – Arthur Pauli, austriacki skoczek narciarski pochodzenia polskiego
15 maja – Kenneth Gangnes, norweski skoczek narciarski
17 maja – Tessa Virtue, kanadyjska łyżwiarka figurowa
22 maja – Kasper Zborowski-Weychman, polski wokalista, aktor, prezenter
29 maja – Brandon Mychal Smith, amerykański aktor, piosenkarz
30 maja:
Alexandra Dulgheru, rumuńska tenisistka
Sara Müldner, polska aktorka

3 czerwca – Petyr Fyrtunow, bułgarski skoczek narciarski
6 czerwca
Paula Brancati, kanadyjska aktorka
James Slipper, australijski rugbysta

18 czerwca – Anna Fenninger, austriacka narciarka alpejska
19 czerwca – Thomas Thurnbichler, austriacki skoczek narciarski
20 czerwca – Ashley Weinhold, amerykańska tenisistka
21 czerwca – Christopher Lamb, amerykański skoczek narciarski
3 lipca – Marina Łuczenko, piosenkarka, kompozytorka, aktorka
6 lipca – Nicholas Fairall, amerykański skoczek narciarski
9 lipca – Roman Koudelka, czeski skoczek narciarski
11 lipca – David Henrie, amerykański aktor
12 lip