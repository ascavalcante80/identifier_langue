Serwis internetowy, witryna internetowa (ang. website) – grupa powiązanych ze sobą, w celu zwiększenia funkcjonalności, stron internetowych. Serwisy internetowe, poza treścią statyczną, mają często sekcję wiadomości oraz możliwość logowania się i zapamiętywania preferencji odbiorców w celu dostosowania treści do indywidualnych upodobań. W serwisie mogą występować obiekty interaktywne np. formularze czy aplikacje.
Serwisy mogą być tematyczne, a więc poświęcone jednemu zagadnieniu, lub ogólne – zajmujące się kilkoma tematami.


== Wybrane rodzaje serwisów internetowych ==
portal internetowy – jest wielotematyczny, oferuje dostęp do różnorodnych informacji,
wortal internetowy, portal wertykalny – portal wyspecjalizowany, publikujący informacje z jednej dziedziny, np. muzyki, filmu, programów komputerowych, motoryzacji,
bankowość elektroniczna – umożliwia dostępu do rachunku bankowego za pomocą komputera podłączonego do internetu,
blog – rodzaj stron będących w istocie prywatnymi dziennikami,
serwis społecznościowy – rodzaj stron, na których spotykają się internauci o podobnych zainteresowaniach – fora dyskusyjne, czaty,
sklep internetowy – dający możliwość kupowania lub sprzedawania produktów przez Internet,
biblioteka cyfrowa – umożliwiający udostępnianie w sieci publikacji cyfrowych oraz zdigitalizowanych tradycyjnych publikacji papierowych,
reklamowy – jego celem jest prowadzenie działań promocyjnych organizacji i promocja jej produktów bądź działalności (patrz reklama),
korporacyjny – ma na celu prezentację organizacji lub dużej firmy, jej działalności i/lub produktów (patrz korporacja),
szk