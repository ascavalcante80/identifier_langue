Wikimedia Foundation Inc. – organizacja typu non-profit z siedzibą w San Francisco, zarządzająca serwisami internetowymi typu wiki. Najbardziej znana jest z prowadzenia Wikipedii, jednej z najpopularniejszych witryn internetowych, prowadzi także słownik o nazwie Wikisłownik (Wiktionary), zbiór cytatów Wikicytaty (Wikiquote), serwis z podręcznikami o otwartej treści Wikibooks, serwis z tekstami źródłowymi Wikiźródła (Wikisource), serwis informacyjny Wikinews, serwis turystyczny Wikipodróże (Wikivoyage), repozytorium mediów Wikimedia Commons, serwis gromadzący dane Wikidane (Wikidata) oraz katalog gatunków biologicznych – Wikispecies. Organizacja została założona przez Jimmy'ego Walesa w 2003 w celu finansowania Wikipedii i jej „projektów siostrzanych”.
W 2015 fundacja zatrudnia ok. 250 pracowników i osiągnęła dochód rzędu 50 milionów USD. Przewodniczącym rady powierniczej (zarządu) jest Jan-Bart de Vreede, a dyrektor wykonawczą jest Lila Tretikov.


== Historia ==
20 czerwca 2003 Jimmy Wales ogłosił decyzję o założeniu fundacji utrzymującej Nupedię i Wikipedię. Siedzibą fundacji został St. Petersburg na Florydzie. Nazwa Wikimedia została zaproponowana przez Sheldona Ramptona na anglojęzycznej liście dyskusyjnej Wikipedii w marcu 2003. Nieco później Daniel Mayer zarejestrował domeny wikimedia.org i wikimediafoundation.org. Wraz z ogłoszeniem powstania Wikimedia Foundation, Jimmy Wales oznajmił przekazanie prawa własności do domen Wikipedii, Wikisłownika i Nupedii na rzecz Wikimedia Foundation. Również prawa autorskie do wszystkich materiałów związanych z tymi projektami, które zostały stworzone przez pracowników Bomisu lub samego Walesa, stały się własnością Wikimedia Foundation. Sprzęt komputerowy, na którym działają projekty Wikimedia, został przekazany Wikimedia Foundation.
25 września 2007 rada powiernicza postanowiła, że nową siedzibą fundacji będzie San Francisco. Decyzję tę uzasadniono usytuowaniem podobnych organizacji, potencjalnych partnerów, wyspecjalizowanym rynkiem pracy oraz lepszą i tańszą komunikacją międzynarodową (szczególnie z rozwijającymi się krajami azjatyckimi).


== Działalność ==

Statut fundacji określa, że celem jest gromadzenie i rozwijanie zasobów edukacyjnych, a także ich efektywne rozpowszechnianie na całym świecie. Misją organizacji jest utrzymywanie otwartych serwisów internetowych typu wiki, dostępnych bezpłatnie.
Fundacja utrzymuje się z darowizn zarówno osób fizycznych, jak i prawnych, oraz z licencjonowania prawa do użycia nazw i logo projektów na produktach i w ramach usług komercyjnych.


== Projekty i inicjatywy ==
Oprócz Wikipedii, fundacja prowadzi działalność innych wiki, które następują darmowy model zawartości z ich głównym celem jest rozpowszechnianie wiedzy. Obejmują one:


== Lokalni partnerzy ==

Wikimedia Foundation współpracuje z kilkudziesięcioma fundacjami i stowarzyszeniami lokalnymi. Nie są to jednak oddziały Wikimedia Foundation przez nią zarządzane, lecz partnerzy, którzy otrzymali od Wikimedia Foundation prawo używania nazwy „Wikimedia”, mają podobne do Wikimedia Foundation logo i realizują podobne cele. Żaden z oddziałów lokalnych nie jest prawnym reprezentantem projektów, może jedynie na terenie swojego kraju i na prośbę Wikimedia Foundation wspierać niektóre jej działania.
20 marca 2009 istniało 22 lokalnych partnerów Wikimedia Foundation. Są to m.in.:
Wikimedia Deutschland – stowarzyszenie użytkowników i twórców niemieckojęzycznych projektów Wikimedia Foundation i jednocześnie jej lokalny partner na terenie Niemiec. Wikimedia Deutschland została założona w czerwcu 2004 i była pierwszym lokalnym partnerem Wikimedia Foundation.
Wikimedia France – stowarzyszenie użytkowników i twórców francuskojęzycznych projektów Wikimedia Foundation i jednocześnie jej partner na terenie Francji. Wikimedia France powstała 23 października 2004 jako drugi, po Wikimedia Deutschland lokalny partner Wikimedia Foundation.
Wikimedia Italia (pełna nazwa: Wikimedia Italia – Associazione per la diffusione della conoscenza libera) – stowarzyszenie użytkowników i twórców włoskojęzycznych projektów Wikimedia Foundation i jednocześnie jej lokalny partner we Włoszech. Wikimedia Italia została zarejestrowana 17 lipca 2006 w Canino.
Wikimedia Nederland (pełna nazwa: Stichting Wikimedia Nederland) – fundacja założona przez użytkowników i twórców projektów Wikimedia Foundation zamieszkałych w Holandii i jednocześnie lokalny partner Wikimedia Foundation na terenie tego kraju. Wikimedia Nederland została założona 27 marca 2006 w Eindhoven. We wrześniu 2006 liczyła 24 członków.
Wikimedia CH – organizacja non-profit założona przez użytkowników i twórców projektów Wikimedia Foundation zamieszkałych w Szwajcarii. Spotkanie założycielskie Wikimedia CH miało miejsce w Zurychu 13 listopada 2005, ale organizacja została formalnie zarejestrowana dopiero latem 2006. Jej prezesem jest Ilario Valdelli, który zasiada równolegle we władzach Wikimedia Italia. Cechą Wikimedia CH jest jej wielojęzyczność. Jej założyciele wywodzą się ze społeczności Wikipedii włoskiej, niemieckojęzycznej, retoromańskiej, francuskiej oraz pisanej w wariancie szwajcarskim języka niemieckiego.
Wikimedia Polska – stowarzyszenie, którego celem jest promocja i wspieranie projektów Wikimedia Foundation, działające na terenie Polski. Założone w 2005 – 23 kwietnia 2005 wysunięto inicjatywę jego utworzenia, 13 sierpnia miał miejsce jego pierwszy zjazd, 15 listopada 2005 zostało zarejestrowane. Liczy 117 członków zwykłych i dwóch wspierających. Prezesem Stowarzyszenia jest Tomasz Ganicz. Siedziba mieści się w Łodzi.
Wikimedia RU (pełna nazwa: Некоммерческое партнёрство по распространению энциклопедических знаний «Викимедиа РУ») – towarzystwo niehandlowe promowania rozwoju encyklopedycznej wiedzy) – lokalny partner Wi