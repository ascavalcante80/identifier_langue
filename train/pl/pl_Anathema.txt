Anatema – słowo oznaczające klątwę, wyłączenie ze społeczności. W Kościele w ciągu pierwszych VI wieków był terminem technicznym, używanym przy oficjalnym wyłączaniu osób ze społeczności wierzących. W późniejszym okresie stosowano je jako formułę dogmatyczną na określenie poglądów uznanych za herezję. Termin ten pochodzi od greckiego słowa ανάθεμα (greka klasyczna: ανάθημα), odpowiadającego hebrajskiemu cherem, czyli "klątwa".


== Stary Testament ==
W Starym Testamencie cherem może oznaczać:
poświęcenie Bogu łupów zdobytych w świętej wojnie (Joz 6-7)
poświęcenie Bogu jakiejkolwiek rzeczy jako wotum, bez możliwości wykupienia lub zastąpienia jej czymś innym (Kpł 27,28-29)
karę wymierzaną w przypadku bałwochwalstwa (Pwt 13,13-19)


== Nowy Testament ==
W Nowym Testamencie podejmowane i rozwijane jest trzecie znaczenie anatemy:
w stosunku do fałszowania prawd wiary (1 Kor 16,22; Ga 1,8n)
w sprawie braci, którzy są w błędzie, może być stosowana dopiero jako ostateczność, po nieudanych próbach wyprowadzenia ich z błędu (Mt 18,15n; 1 Kor 5; 2 Kor 2,6-11)
anatema uważana jest zawsze jako sankcja czasowa, której zadaniem jest przywrócenie błądzącego do jedności ze wspólnotą Kościoła (1 Kor 5,5; 1 Tm 1,20)


== Ojcowie Kościoła ==
W czasach Ojców Kościoła anatemę ogłaszano 