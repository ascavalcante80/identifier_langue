Ålesund – portowe miasto handlowe położone na zachodnim wybrzeżu Norwegii, nad Störfjordem, region Møre og Romsdal. Położone na półwyspie i kilku wyspach, tworzących dogodny port. W pobliżu znajduje się Borgsund.
Obecnie centrum rybołówstwa Norwegii, mieści się tutaj wiele zakładów przetwórczych. Ośrodek turystyczny oraz miejsce zawijania wielu promów pasażerskich, głównie z wysp brytyjskich ale także z Ameryki Północnej. Port lotniczy na pobliskiej wyspie Vigra.


== Historia ==
W 1825 liczyło ok. 330 mieszkańców. Szybki rozwój nastąpił w momencie, gdy stało się centrum połowu dorszy, które w postaci sztokfiszy eksportowano pod koniec XIX wieku nawet do Hiszpanii; w połowie XX wieku nadal duży ośrodek rybołówstwa i przetwórstwa rybnego, pracującego na rynki południowoeuropejskie. W 1842 zyskało prawa miejskie, w końcu XIX w. liczyło 8,4 tys. mieszkańców. W 1904 drewniane miasto doszczętnie spłonęło; kompleksową odbudowę w duchu architektury secesyjnej rozpoczęto rok później. Ok. 1925 liczyło 11,6 tys. mieszkańców, w 1960 – 18,9 tys.
Ålesund jest 389. norweską gminą pod względem powierzchni.


== Demografia ==
Według danych z roku 2005 gminę zamieszkuje 40 295 osób. Gęstość zaludnienia wynosi 410,42 os./km². Pod względem zaludnienia Ålesund zajmuje 18. miejsce wśród norweskich gmin.


== Edukacja ==
Według danych z 1 października 2004:
liczba szkół podstawowych (norw. grunnskolar): 21
liczba uczniów szkół podst.: 5458


== Sport ==
Aalesunds FK - klub piłkarski


== Władze gminy ==
Według danych na rok 2011 roku