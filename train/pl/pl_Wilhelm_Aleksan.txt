Wilhelm Aleksander, nid. Willem Alexander, właśc. Willem-Alexander Claus George Ferdinand Amsberg (ur. 27 kwietnia 1967 w Utrechcie) – król Niderlandów, syn królowej Beatrycze i Clausa von Amsberga.


== Zarys biografii ==
Studiował historię na Uniwersytecie w Lejdzie. Ze względu na zainteresowania księcia światową gospodarką wodną został powołany w skład Światowej Komisji Wody XXI Wieku. Jest także, od 1998 roku, członkiem Międzynarodowego Komitetu Olimpijskiego (wcześniej patronował holenderskiemu komitetowi olimpijskiemu). Startował w nowojorskim maratonie.
Jako wolontariusz pracował (pod nazwiskiem „Van Buren”) w Kenii w fundacji pomocy edukacyjnej i medycznej (1989) oraz ochrony środowiska (1991). Pełni szereg reprezentacyjnych funkcji królewskich (m.in. wojskowych), jest członkiem holenderskiej Rady Stanu.
W lutym 2002 poślubił Argentynkę Maximę Zorreguietę Cerruti (ur. 1971), pracującą w bankowości. Osoba żony następcy tronu wzbudziła pewne kontrowersje – jej ojciec był cywilnym pracownikiem reżimu wojskowego prezydenta Jorge Videli i nie został zaproszony na uroczystości ślubne.
Na mocy abdykacji swojej matki, zapowiedzianej przez królową Beatrycze w orędziu w dniu 28 stycznia 2013, został 30 kwietnia 2013 nowym królem Niderlandów. Przyjął imię „Willem-Alexander”, mimo wcześniejszych spekulacji, iż będzie to „Willem IV”.
Król Wilhelm Aleksander ma trzy córki:
Katarzyna Amal