Yves Marie Joseph Congar (ur. 8 kwietnia 1904 w Sedanie, zm. 22 czerwca 1995 w Paryżu) – francuski teolog, dominikanin, uczestnik soboru watykańskiego II, kardynał od 1994.


== Życiorys ==
Do zakonu wstąpił w 1925. W 1931 został profesorem zakonnego centrum formacyjnego w Le Saulchoir koło Paryża. W latach 1954–1956 przebywał w Jerozolimie i Cambridge. W latach 1956–1968 był profesorem uniwersytetu w Strasburgu, następnie Instytutu Katolickiego w Paryżu.
Był zwolennikiem ekumenizmu oraz koncepcji Kościoła jako Ludu Bożego. Podejmował działania na rzecz zwiększenia roli ludzi świeckich w Kościele katolickim. Interesowały go tematy z zakresu eklezjologii: pisał o episkopacie i prezbiteriacie, powołaniu świeckich, urzędach, relacjach między tradycją kościelną a Biblią, historycznej ewolucji poglądów eklezjologicznych. Brał udział w Soborze watykańskim II jako ekspert. Był członkiem Międzynarodowej Komisji Teologicznej.
Gdy papież Paweł VI przygotowywał Soborowe Wyznanie wiary Ludu Bożego (1968), poprosił o przygotowanie projektu tekstu o. Y. Congara. Rezultat okazał się jednak dla Pawła VI niezadowalający. Mówił o tym sam Congar w wywiadzie:
Na pół roku przed śmiercią, 26 listopada 1994 r. został ustanowiony przez papieża Jana Pawła II kardynałem. Otrzymał tytuł kardynała-diakona S. Sebastiano al Palatino. Zmarł 22 czerwca 1995 r. w Paryżu w Hôpital militaire des Invalides.


== Publikacje ==


=== Publikacje książkowe autora ===
Chrétiens désunis (1937)
Vraie et fausse réforme dans l'Église (1950)
Jalons pour une théologie du laïcat (1953)
L'apport de Saint Augustin a la théologie des sacrements et de l'Église du fait de son affrontement avec le donatisme. W: Augustine d'Hippone: Traités Anti-Donatistes, Volume I, Psalmus Contra Partem Donati ; Contra Epistulam Parmeniani Libri Tres ; Epistula Ad Catholicos ; De Secta Donatistarum. G. Finaert (przekład na j. franc.); Yves M.-J. Congar (wstęp i przypisy). Paryż: Desclée De Brouwer, 1963, s. 71-123, seria: Bibliothèque Augustinienne – Œuvres De Saint Augustin 28, Quatrième Série.
Je crois en l'Esprit Saint (t. 1–2 1979–1980)
Martin Luther (1983)


=== Polskie wydania ===


==== Zbiory studiów i artykułów ====
Wiara i teologia (1960, wyd. pol. 1967)
Chrystus i zbawienie świata (1965, wyd. pol. 1968)
Kościół jako sakrament zbawienia (1975, wyd. pol. 1980)


==== Książki – wybrane polskie przekłady ====
Ciało mistyczne Chrystusa, Lwów 1938.
Duch człowieka, Duch Boga , Warszawa : Wydawnictwo Księż