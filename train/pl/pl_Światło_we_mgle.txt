Światło we mgle – pierwszy singel zespołu Ira pochodzący, a zarazem promujący szóstą studyjną płytę Ogrody. Singel ukazał się nakładem firmy Zic Zac, z którą zespół w 1995 roku podpisał 5-letni kontrakt płytowy. Premiera singla nastąpiła w sierpniu. Patronat mediowy, podobnie jak na poprzednich singlach zespołu, objęło RMF FM.
Początkowo zespół nie przywiązywał zbyt dużej wagi do tego utworu. Dopiero firma Zic Zac namówiła grupę na nagranie i promowanie tego utworu.
Tekst utworu adresowany jest do kobiety. Piotr Łukaszewski, pisząc ten tekst, chciał udowodnić że jeśli jest się osobą popularną, lubianą, to żyje się o wiele łatwiej. Jeśli jednak z dnia na dzień przyjdzie zmierzyć się z klęską, popularność nagle opada, zaczynają się spotkania z przejawami agresji, nienawiści. Łukaszewski chciał ukazać drugą te „ciemniejszą” stronę sukcesu. Jedynie osoby o silnej psychice mogą przetrwać taki stan rzeczy.
Brzmienie utworu utrzymane jest w spokojniejszym rockowym melodyjnym klimacie, oraz melodyjną solówką gitarową na początku utworu. Kompozytorem utworu jest gitarzysta Piotr Łukaszewski.
Utwór Światło we mgle wraz z utworem Jeden były utworami promującymi płytę Ogrody. Do pierwszego z utworów powstał również teledysk. Utwór był grany jedynie podczas trasy koncertowej, promującej płytę, która odbyła się na przełomie września i października 1995 roku.
Światło we mgle wraz z utworem Jestem obcy były najbardziej popularnymi utworami z ostatniego krążka grupy przed zawieszeniem działalności.
Od momentu reaktywacji utwór Światło we mgle nie jest w ogóle grany na koncertach zespołu.


== Lista utworów na singlu ==
CD
„Światło we mgle” (P.Łukaszewski – P.Łukaszewski) – 3:21
„Jeden” (K.Płucisz – K.Płucisz) – 3:26


== Twórcy ==
Ira
Artur Gadowski – śpiew, chór
Wojciech Owczarek – perkusja
Piotr Sujka – gitara basowa, chór
Kuba Płucisz – gitara rytmiczna
Piotr Łukaszewski – gitara prowadząca
'Muzycy sesyjni
Sławomir Piwowar – instrumenty klawiszowe
Lech „Groszek” Grochala – instrumenty perkusyjne
Produkcja
Nagrywany oraz miksowany: Studio S-4 w Warszawie w dn. 12 czerwca – 30 lipca 1995 roku
Producent muzyczny: Leszek Kamiński
Realizator nagrań: Leszek Kamiński
Kierownik Produkcji: Elżbieta Pobiedzińska
