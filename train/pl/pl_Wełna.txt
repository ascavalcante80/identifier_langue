Wełna – włókno naturalne uzyskiwane z okrywy włosowej (sierści) owiec, lam, wielbłądów, kóz, królików i innych. Włókno wełniane posiada charakterystyczne cechy (karbikowatość, łuskowatość, zawiera lanolinę), dzięki którym nadaje się doskonale do wytwarzania wysokiej jakości, wyrobów włókienniczych.
Wełna owcza uzyskana przez strzyżenie żywych owiec, zwana również runem lub strzyżą, stanowi doskonały surowiec włókienniczy do wyrobu wysokiej jakości tkanin, dzianin i włóknin. Na Bliskim Wschodzie wyroby z wełny wytwarzano już w starożytności.
Wysokiej jakości wełnę, bardzo miękką, puszystą, o cienkich włóknach, długości od 4 do 12 cm, otrzymuje się z owiec rasy merynos. Posiada ona jednocześnie największą zdolność do spilśniania a jednym z najlepszych gatunków wełny jest kaszmir, miękkość zapewniają wyjątkowo cienkie włókna otrzymywane z kóz kaszmirskich (16-18 mikrometrów). Grubszą wełnę uzyskuje się z ras owiec długowełnistych i nizinnych. Długość włókien wełny owiec długowełnistych dochodzi nawet do 40 cm.


== Rodzaje wełny ==
W zależności od sposobu pozyskania włókna rozróżnia się wełny:

żywą – pozyskiwaną przez okresowe strzyżenie żywych zwierząt
garbarską – uzyskiwaną podczas obróbki skór w garbarniach
skórną – uzyskiwaną ze skór zwierząt ubojowych
futrzarską – uzyskiwaną z odpadów powstających przy szyciu futer
wtórną – uzyskiwaną przez rozwłóknienie ścinków lub starych wyrobów wełnianych (szmat)


== Nazewnictwo ==
Niektóre nazwy stosowane w odniesieniu do włókien wełnianych i wyrobów z tych włókien:

owcza – merynos, szewiot, szetland
wielbłądzia – wikunia, kamel
lam – alpaka
kozia – moher, kaszmir
królicza – angora


== Cechy włókna wełnianego ==
Zalety:

doskonałe właściwości termoizolacyjne
doskonałe właściwości dźwiękochłonne
duża higroskopijność
pochłanianie promieniowania UV

Wady:

filcowanie się wyrobów – zdolność do samodzielnego spilśniania


== Zastosowanie ==
Z najdłuższych włókien wełny żywej, uzyskuje się wysokiej jakości przędze czesankowe, natomiast z pozostałych rodzajów stosowanych jako domieszki do krótszych włókien wełny żywej, uzyskuje się niższej jakości przędze zgrzebne.
Z przędz czesankowych wytwarza się wysokiej jakości tkaniny (tweedy) i dzianiny dla przemysłu odzieżowego.
Z przędz zgrzebnych, bez domieszek wytwarza się sukna.
Stosuje się też mieszanki włókien wełnianych z innymi włóknami np. z bawełną, lnem lub jedwabiem. Mieszanki włókien są surowcem do wytwarzania dywanów, wykładzin podłogowych, kołder, koców, poduszek, filców odzieżowych itp.
Z wełny wielbłądziej i lam, wyrabiane są koce, poduszki i pasy terapeutyczne.
Natomiast z wełny wtórnej, wytwarza s