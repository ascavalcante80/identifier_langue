Wikipodróże (Wikivoyage [ˌvɪkivo̯aˈjaːʒ]) – portal internetowy Wikimedia Foundation poświęcony tematyce turystycznej, oparty na technologii wiki i tworzony na wolnej licencji przez zaangażowanych w ten projekt wolontariuszy.


== Historia ==

Serwis Wikivoyage powstał po tym jak we wrześniu 2006 r. społeczności niemieckiej i włoskiej wersji Wikitravel, podjęły decyzję aby przenieść się i treść stron na nowy serwer. Było to zgodne z postanowieniami licencyjnymi, a taka operacja jest znana pod nazwą fork. Pod nazwą „Wikivoyage” zaczął działać 10 grudnia 2006 i jako własność niemieckiego stowarzyszenia Wikivoyage e.V. (w tym celu stworzonego) był przez nie zarządzany. Wikivoyage wykorzystuje podobnie jak i Wikipedia licencję Creative Commons Attribution ShareAlike license i działa w oparciu o oprogramowanie MediaWiki.


== Projekt siostrzany w ramach Wikimedia Foundation ==

W 2012 po długim okresie niezadowolenia z ówczesnego hostingu, społeczność anglojęzycznej wersji Wikitravel także podjęła decyzję o odłączeniu się od tego projektu. W połowie 2012 r. stowarzyszenie Wikivoyage e.V., jak również część społeczności wolontariuszy Wikitravel podjęli decyzję o wspólnym przyłączeniu się jako nowy projekt siostrzany w ramach projektów Wikimedia Foundation i konsolidacji dotychczasowych treści obu projektów. Dalsze ustalenia i porozumienia z Wikimedia Foundation w grudniu 2012 spowodowały, że projekt znalazł się na jej serwerach, a oficjalne ponowne uruchomienie Wikivoyage nastąpiło 15 stycznia 2013 w 12. rocznicę powstania Wikipedii.
Wikivoyage pod egidą Wikimedia Foundation działa w następujących wersjach językowych (stan na 12.08.2013):
angielskiej
niemieckiej
włoskiej
rosyjskiej (pod nazwą Викигид)
szwedzkiej
holenderskiej
francuskiej
hiszpańskiej (od 3 stycznia 2013 pod nazwą Wikiviajes)
portugals