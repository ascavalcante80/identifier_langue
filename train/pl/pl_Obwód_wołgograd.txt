Obwód wołgogradzki (ros. Волгоградская область) – jednostka administracyjna Federacji Rosyjskiej położona na południowym wschodzie Równiny Wschodnioeuropejskiej. Centrum administracyjne obwodu – Wołgograd.


== Geografia ==
Graniczy z obwodami: saratowskim, rostowskim, astrachańskim i woroneskim, oraz z Kałmucją i Kazachstanem. Łączna długość granic wynosi 2221,9 km.
Powierzchnia obwodu obejmuje 112,9 tys. km². Na jego terytorium znajduje się 1506 miejscowości, które tworzą 39 jednostek administracyjnych (6 miast wydzielonych i 33 rejony wiejskie). Wchodzą one w skład 8 regionalnych okręgów (wołżskiego, kałaczewskiego, michajłowskiego, nowoannińskiego, pałłasowskiego, urupińskiego i frołowskiego).


== Strefa czasowa ==
Obwód wołgogradzki należy do moskiewskiej strefy czasowej (MSK): do 25 października 2014 UTC+04:00 przez cały rok, od 26 października 2014 UTC+03:00 przez cały rok. Jeszcze wcześniej, przed 27 marca 2011 roku, obowiązywał czas standardowy (zimowy) strefy UTC+03:00, 