Musztarda – zimny sos, którego głównym składnikiem są ziarna gorczycy - białej, czarnej lub sarepskiej; w wielu językach jako "musztarda" funkcjonuje słowo "gorczyca". Powstała w starożytnym Rzymie na początku naszej ery i od początku uznawano ją za przyprawę o wartościach leczniczych (łagodzi bóle reumatyczne, pobudza trawienie tłuszczu, działa antybakteryjnie oraz obniża ciśnienie krwi).


== Rodzaje musztard ==

Musztarda powstaje w wyniku łączenia ziaren gorczycy (zwykle mielonych) z octem. Dodaje się także sól i cukier. Poprzez zastosowanie różnych gatunków gorczycy i sposobu ich mielenia (stopnia rozdrobnienia), a także ze względu na różne proporcje składników i dodatków, powstało wiele odmian musztardy, m.in.:
stołowa – na ogół łagodna lub lekko pikantna, jasna, popularna odmiana musztardy;
musztarda sarepska – tworzona z gorczycy sarepskiej, uprawianej głównie w Rosji; średnio ostra, widoczne połączenie gorczycy jasnej i ciemnej.
kremska – bardzo drobno mielona, delikatnie słodka i łagodna w smaku;
dijon – bardzo ostra i zdecydowana w smaku, zamiast octu używane jest białe wino (w oryginalnej recepturze z XIX w. był to moszcz winny);
francuska – większość ziaren gorczycy pozostaje w całości, użyty do produkcji jest ocet winny, często dodatkiem jest także wino, musztarda jest na ogół łagodna w smaku;
bawarska – charakterystyczny jest lekko pikantny i słodki smak;
rosyjska – zazwyczaj bardzo ostra, z dodatkiem czarnej ostrej gorczycy.
Dzięki dodatkom powstają musztardy smakowe, m.in.:
miodowa,
chrzanowa itp.
Na ogół musztardy o tej samej nazwie, lecz różnych wytwórców, znacznie różnią się od siebie smakiem.


== Zastosowanie ==
Musztarda używana jest do poprawiania smaku p