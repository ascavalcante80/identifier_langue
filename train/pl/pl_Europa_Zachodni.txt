Europa Zachodnia – nazwa stosowana dla określenia państw zachodniej części Europy, ze względu na ich przynależność geograficzną, historyczną i kulturową.


== Według klasyfikacji geograficznej ONZ ==
Według podziału używanego przez Wydział Statystyczny Organizacji Narodów Zjednoczonych, Europę Zachodnią tworzą:
 Austria
 Belgia
 Francja
 Niemcy
 Liechtenstein
 Luksemburg
 Monako
 Holandia
 Szwajcaria
Państwa te zajmują powierzchnię ponad 1,1 mln km2, a liczba ludności przekracza 185 mln mieszkańców (2008). Należy jednak zwrócić uwagę, iż zakwalifikowanie konkretnych państw lub obszarów do danego regionu ma na celu ułatwienie badań statystycznych i nie jest wyrazem uznania przez Organizację Narodów Zjednoczonych przynależności politycznej lub innej danego państwa lub obszaru.


== Według klasyfikacji CIA ==
Amerykańska Centralna Agencja Wywiadowcza, w swoim corocznym raporcie The World Factbook, do krajów Europy Zachodniej zalicza:
 Wielka Brytania
 Irlandia
 Belgia
 Francja
 Holandia
 Luksemburg
 Monako
Europa Południowo-Zachodnia:
 Andora
 Gibraltar
 Portugalia
 Hiszpania


== Kwestia państw niemieckojęzycznych ==
Większość geografów i historyków zalicza jednak Niemcy, Austrię, Szwajcarię i Liechtenstein do Europy Środkowej (Europa Środkowo-Zachodnia), która nie istnieje w – powstałym w czasie zimnej wojny – podziale statystycznym ONZ.

