Różowe – grupa roślin w zależności od ujęcia systematycznego stanowiąca takson określonej rangi systematycznej lub klad spokrewnionych (pochodzących od wspólnego przodka) roślin w kladogramie taksonomii filogenetycznej. W pierwszym wypadku grupa ta umieszczana była w randze podklasy (Rosidae Takht.) m.in. w systemie Cronquista (1981), Takhtajana (1997) i Reveala (1999 i 2007). W systemie APG I (1998) mianem różowych (rosids) określony został klad, który w miarę poznawania powiązań filogenetycznych był później precyzowany przez system APG II i na Angiosperm Phylogeny Website. Współcześnie za różowe uważa się rośliny mające wspólnego przodka, którego najbliższymi krewnymi (kladem siostrzanym) są winoroślowce (Vitales). Synapomorficzne cechy tej grupy to: wydłużony zalążek, zduplikowany genom, dysunkcyjny gen infA w DNA chloroplastydowym oraz brak mitochondrialnego intronu coxII.i3. Należą tu rośliny o zdrewniałych łodygach (drzewa i krzewy), rośliny zielne. Należy do niej 16 rzędów roślin okrytonasiennych.
Różowe (Rosoideae) to także nazwa podrodziny różowatych.


== MorfologiaEdytuj ==
Liście
Blaszki całe lub podzielone (często pierzastozłożone).
Kwiaty
Mają okwiat zróżnicowany na kielich i koronę, czasem okwiat jest pojedynczy lub zanika. Korona prawie zawsze jest wolnopłatkowa. U form prymitywnych przeważają kwiaty promieniste, często są grzbieciste, co jest związane z owadopylnością. Wiele roślin ma miodniki, często w postaci krążka u podstawy słupka.


== SystematykaEdytuj ==
Pozycja systematyczna różowych na tle dwuliściennych właściwych (eudicots)
Podział na rzędy i relacja filogenetyczna różowych
Kladogram na podstawie zaktualizowanego na podstawie APweb systemu APG III (2009). Dwa główne klady opisane tu w ślad za APweb jako Fabidae i Malvidae w systemach APG I i II opisywane były odpowiednio jako różowe właściwe I i II (eurosids I i II, ew. rosids I i II).
Podział według systemu Takhtajana (1997)
Nadrząd: Celastranae Takht.
Rząd: Aquifoliales Senft – ostrokrzewowce
Rząd: Brexiales Lindl.
Rząd: Celastrales Baskerville – dławiszowce
Rząd: Corynocarpales Takht.
Rząd: Parnassiales Nakai
Rząd: Salvadorales R. Dahlgren ex Reveal

Nadrząd : Fabanae R. Dahlgren ex Reveal
Rząd: Fabales Bromhead - bobowce

Nadrząd: Geranianae Thorne ex Reveal
Rząd: Balsaminales Lindl. – niecierpkowce
Rząd: Geraniales Dumort. - bodziszkowce
Rząd: Linales Baskerville – lnowce
Rząd: Polygalales Dumort. – krzyżownicowce
Rząd: Vochysiales Dumort.

Nadrząd: Myrtanae Takht.
Rząd: Myrtales Rchb. – mirtowce

Nadrząd: Podostemanae R. Dahlgren ex Reveal
Rząd: Gunnerales Takht. ex Reveal – parzeplinowce
Rząd: Haloragales Bromhead
Rząd: Podostemales Lindl. - zasennikowce

Nadrząd: Proteanae Takht.
Rząd: Proteales Dumort. - srebrnikowce

Nadrząd: Rhamnanae Takht. ex Reveal
Rząd: Elaeagnales Bromhead - oliwnikowce
Rząd: Rhamnales Dumort. - szakłakowce

Nadrząd: Rhizophoranae Takht. ex Reveal & Doweld
Rząd: Rhizophorales Tiegh. ex Reveal - namorzyńcowce, ko