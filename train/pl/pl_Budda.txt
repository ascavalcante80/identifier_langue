Budda; skr. बुद्ध buddha – przebudzony, oświecony; chiń. fo (佛), fotuo (佛陀); kor. bul, pult'a; jap. butsu, butsuda, budda (仏陀); wiet. phật, phật-đà, Bột đà; tyb. sangdzie (སངས་རྒྱས།, Wylie: sangs.rgyas).


== Osoba i stanEdytuj ==
Słowo "Budda" ma dwa znaczenia. W węższym zakresie dotyczy tylko Buddy Siakjamuniego, założyciela buddyzmu. Poniższy artykuł dotyczy ogólniejszego znaczenia tego słowa (jest wówczas pisane małą literą). Słowo "budda" należy pisać małą literą, gdy chodzi ogólnie o jakiegoś buddę (bądź o stan buddy = oświecenie), a wielką, gdy piszemy o kimś konkretnym (np. o Buddzie Siakjamunim).
Według nauk Mahajany, Budda to nie jest tylko historyczna postać, ale przede wszystkim trzy ciała Buddy.


== Budda jako stanEdytuj ==
Budda to istota oświecona; ktoś kto przebudził się ze stanu niewiedzy, wykroczył poza cierpienie ludzkiej egzystencji, posiadł najwyższą mądrość i zerwał z wszelkim przywiązaniem. W tym sensie doszedł on dalej niż bodhisattwa, który odradza się, aby móc przynosić pożytek wszystkim czującym istotom. Budda zerwał już nawet z tym przywiązaniem, a zatem po śmierci zamiast kolejnego wcielenia czeka go stan nirwany. Zgodnie z naukami sutr, aby zostać buddą należy spełnić dwanaście czynów:
odrodzenie w świecie po przebywaniu w niebiosach Tushita
zajęcie miejsca w łonie (matki)
narodziny w świecie
opanowanie mistrzostwa w światowych naukach i dyscyplinach
radość z przyjemności dostatku i towarzystwa przyjaciół
wyrzeczenie się świata i światowych celów
ascetyczne wysiłki
udanie się do miejsca oświecenia pod drzewem Bodhi
pokonanie armii negatywnych mocy
osiągnięcie doskonałego oświecenia
obrócenie "kołem Dharmy"
zamanifestowanie Nirwany


== BuddowieEdytuj ==
W miarę jak kształtowała się społeczna cecha buddyzmu, odejście od jego formy klasztornej reprezentowanej przez bhikszy bądź sramanów (mnichów wędrownych, żebrzących), kształtowała się nowa forma wyznania reprezentowanego przez upasaki, tj. świeckiego wyznawcę. Tak też Gautama z filozofa, głosiciela bothi (oświecenia) i czterech szlachetnych prawd inaczej zwanego tathagata (ten który utorował drogę do zbawienia) stał się dewatidewa, tj. najwyższym bogiem z bogów. Mowa tutaj zwłaszcza o buddyzmie diamentowego wozu, czyli buddyzmie mahajany, który rozróżnia 3 rodzaje tathagatów:
buddowie człowieczy manuszibuddha;
Krakuczczhanda
Kanakamuni
Kasjapa
Gutama
Majtrej (bądź Maitreja - dopiero ma się zjawić)

odpowiadający im buddowie medytacyjni dhjanibuddha (nigdy nie zstępują na ziemię, od zawsze królują w niebiańskich światach)
Wajroczana
Akszobhja
Ratnasambhawa
Amitabha
Amoghasiddhi

bodhisattwa (istota obdarzona oświeceniem; doskonały altruista). Do najważniejszych zalicza się:
Awalokiteśwara - bóstwo reprezentujące miłosierdzie, współczucie i litość, któremu wg legendy głowa pękła, gdy zrozumiał, że nie zdoła wyzwolić wszystkich ludzi; obecny Dalajlama jest ponoć wcieleniem tego bodhisattwy
Kszitigarbha - bodhisattwa istot piekielnych; stara się ulżyć ich udrękom.


== Siddhartha GautamaEdytuj ==

Założycielem buddyzmu był Siddhartha Gautama (ok. 563-483 p.n.e.), który urodził się w rodzinie panującej nad niewielkim królestwem Siakjów w północnych Indiach. W wieku 28 lat, żyjący dotąd w luksusie książę opuścił dom i chcąc znaleźć ucieczkę od cierpienia oddawał się przez sześć lat różnym dostępnym praktykom medytacyjnym oraz skrajnej ascezie. Po porzuceniu skrajnej ascezy i zastosowaniu medytacji polegającej na obserwacji ciała i umysłu Siddhartha spostrzegł Cztery Szlachetn