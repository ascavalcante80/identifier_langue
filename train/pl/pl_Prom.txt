Prom – statek wodny służący do przewozu osób i towarów.


== Promy morskieEdytuj ==

Promy morskie stanowią typ statków, który wykształcił się ze statków pasażerskich. Promy obsługują regularne połączenia między portami (tzw. żegluga wahadłowa). Bywają promy wyłącznie pasażerskie, ale obecnie wśród średnich i większych promów zdecydowanie dominują jednostki pasażersko-towarowe, czyli promy pasażersko-samochodowe lub typu combi (kombinowane) – łączące więcej funkcji (pasażersko-samochodowo-kolejowe). Nieco więcej jednostek wyłącznie pasażerskich jest wśród jednostek mniejszych, krótszego zasięgu i szybkich. Ładunek (samochody osobowe, ciężarowe, wagony kolejowe) ładowany i wyładowywany jest przez wrota (tzw. furty) rufowe, burtowe bądź dziobowe na tzw. pokład samochodowy (kolejowy). W związku z tym, że budowane są coraz większe promy, w bardzo pojemnym kadłubie zabudowuje się wiele pokładów samochodowych stałych i ruchomych – podnoszonych najczęściej hydraulicznie. W celu odseparowania załadunku od ruchu pieszego, pasażerowie wchodzą na statek zazwyczaj przez furtę boczną dzięki trapom lub rękawom połączonym bezpośrednio z terminalem pasażerskim. Do ich dyspozycji na pokładzie promu udostępnia się bardzo rozwiniętą infrastrukturę hotelarsko – gastronomiczną, w skład której wchodzą m.in.: kabiny pasażerskie, restauracje, bary, sklepy wolnocłowe, fitness kluby. Wraz z rozwojem techniki pojawiła się też nowa klasa promów nazywanych od skrótu HSC – "szybkimi statkami", "szybkimi promami" lub niewłaściwie "szybkimi katamaranami". Jednostki te charakteryzują się dużą prędkością eksploatacyjną powyżej 38 węzłów i maksymalnym czasem podróży określonym przez przepisy do czterech godzin.


== Połączenia promowe z PolskiEdytuj ==
Połączenia promowe z Polski są utrzymywane przez sześciu armatorów i operatorów:
Świnoujście – Ystad:
MF Polonia (PŻM/Unity Line)
MF Skania (PŻM/Unity Line)
MF Jan Śniadecki (Euroafrica/Unity Line) – tylko ładunki
MF Kopernik (Euroafrica/Unity Line)
MF Baltivia (PŻB)
MF Mazovia (PŻB)

Świnoujście – Trelleborg:
MF Gryf (PŻM/Unity Line)
MF Galileusz (Euroafrica/Unity Line)
MF Wolin (Euroafrica/Unity Line)
MF Nils Dacke (TT-Line)

Gdańsk – Nynäshamn:
MF Wawel (PŻB)

Gdynia – Karlskrona:
MF Stena Spirit (Stena Line)
MF Stena Vision (Stena Line)
MF Stena Baltica (Stena Line)

Kołobrzeg – Nexø:
MV Jantar (Kołobrzeska Żegluga Pasażerska)

Gdynia – Helsinki (tylko przewozy towarowe):
MF Finnstar (Finnlines)
MF Finnlady (Finnlines)
MF Finnmaid (Finnlines)
MF Nordlink (Finnlines)
MF Europalink (Finnlines)

Gdynia – Rostock (tylko przewozy towarowe):
MF Finnstar (Finnlines)
MF Finnlady (Finnlines)
MF Finnmaid (Finnlines)
MF Nordlink (Finnlines)
MF Europalink (Finnlines)


== Dane techniczne polskich promów towarowo-pasażerskich i kolejowychEdytuj ==


== Promy śródlądoweEdytuj ==

Łączą ze sobą brzegi rzeki, kan