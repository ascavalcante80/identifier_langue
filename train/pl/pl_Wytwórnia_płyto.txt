Wytwórnia płytowa, wytwórnia fonograficzna, wydawnictwo muzyczne (ang. record label, label) – organizacja przemysłu muzycznego, zajmująca się produkcją, nagrywaniem, dystrybucją i promocją nagrań audio, a czasem wideo (np. z koncertu).


== Nośniki dźwięku ==
Stosowanymi nośniki dźwięku są m.in. płyty gramofonowe (LP), nośniki do bezkontaktowego odczytu optycznego (zob. cyfrowe przetwarzanie dźwięku) – płyty kompaktowe (CD), DVD, SACDs – oraz dyskietki i kasety magnetofonowe.


== Znane wytwórnie płytowe ==

Największe wytwórnie płytowe, o rozpoznawalnych markach, są częścią kilku międzynarodowych firm (zob. wielka czwórka wytwórni płytowych), w tym:
Universal Music Group (Francja) 32,4%,
Sony Music Entertainment (Japonia/Niemcy/USA) 30,3%,
Warner Music Group (USA) 19,2%,
EMI Group (Wielka Brytania) 6,8%,
które opanowały prawie cały światowy przemysł muzyczny, choć obecnie obserwuje się powrót niezależnych wydawnictw[potrzebne źródło].
Wytwórnie polskie
Produkcję pierwszych gramofonów i płyt rozpoczęto w Polsce w roku 1899, a w roku 1910 w Warszawie działało już 10 wytwórni gramofonów. Fabryka Juliusza Feigenbauma, późniejsza Syrena Rekord, została uruchomiona w 1904. W Syrenie w roku 1911 wytwarzano ok. 6 tysięcy płyt. W tych latach powstały też Harmonia Record, Cristal-Electro i liczne filie przedsiębiorstw zagranicznych, np. niemieckiego Odeonu[potrzebne źródło].
W pierwszych latach po II wojnie światowej w Polsce działały takie wytwórnie prywatne, jak Mewa, Fogg Record, Gong. Po likwidacji wytwórni prywatnych do wczesnych lat 90. XX w. funkcjonowały wytwórnie muzyczne takie jak: Tonpress, Polton, PolJazz, Pronit, Wifon, Arston, Savitor i Polskie Nagrania „Muza” (firma utworzona w latach 40. XX w. na bazie przedwojennej wytwórni Odeonu). Część z nich upadła. Powstały nowe wydawnictwa, m.in. S.P. Records, Metal Mind Pr