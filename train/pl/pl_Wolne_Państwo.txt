Wolne Państwo (ang. Free State; afrikaans Vrystaat, wym. [ˈfrɛistɑːt]; sesotho Freistata) – prowincja w Republice Południowej Afryki. Od południowego wschodu graniczy z Lesotho. Do 9 czerwca 1995 r. prowincja nosiła nazwę Wolne Państwo Orania.


== HistoriaEdytuj ==
Prowincja Wolne Państwo Orania powstała w 1910 roku jako część Związku Południowej Afryki, na terenach dotychczasowej brytyjskiej Kolonii Rzeki Oranje (Orange River Colony, powstała po podbiciu Wolnego Państwa Oranii). W 1961 r. prowincja stała się częścią Republiki Południowej Afryki. Obecny kształt prowincji został nadany w 1994 roku po reformie administracyjnej RPA.


== GeografiaEdytuj ==
Wolne Państwo położone jest na rozległych równinach w sercu Południowej Afryki. Urodzajne ziemie i łagodny klimat pozwoliły na rozkwit rolnictwa. Z 30,000 farm produkujących 70% ziarna w kraju, prowincja jest znana jako spichlerz RPA. Prowincja leży na terenie wyżyny, osiągającej średnią wysokość ponad 1000 m n.p.m.. Pogórze Gór Smoczych i Maloti wznoszą na wschodzie teren do przeszło 2000 m n.p.m. Wolne Państwo leży w centrum pasma skał Karru, zawierającego łupki, mułowce, piaskowce i bazalt gór Smoczych. Na północy i zachodzie prowincji znajdują się duże złoża mineralne, spośród których największe znaczenie mają złoża złota i diamentów.


== Ważniejsze miastaEdytuj ==
Bethlehem
Bloemfontein
Dewetsdorp
Ficksburg
Kroonstad
Sasolburg
Welkom
Winburg


== Podział administracyjnyEdytuj ==
Prowincja Wolne Państwo dzieli się jeden obszar metropolitalny i cztery dystrykty, które z kolei dzielą się na 19 gmin.


== KlimatEdytuj ==
Klimat zwrotnikowy kontynentalny suchy. Po wschodniej stronie wilgotniejszy, roczna suma odpadów to 1000 mm i ok. 400 mm na zachodzie. Średnia temperatura w styczniu 22-25 °C, w lipcu ok. 10 °C.


== GospodarkaEdytuj ==
Podstawą gospodarki jest rolnictwo. Uprawiane są głównie zboża takie jak kukurydza, pszenica i owies, drzewa owocowe