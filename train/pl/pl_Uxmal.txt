Uxmal – miasto Majów położone na terenie stanu Jukatan w Meksyku. Zostało założone w okresie renesansu Majów (prawdopodobnie pomiędzy 987-1007 r.). Należało, obok Chichén Itzá i Mayapán do głównych miast-państw cywilizacji Majów w okresie Nowego Państwa. Zostało opuszczone w XV w. Wśród ruin zachowały się liczne zabytki zaliczane do stylu Puuc. Wśród nich znajdują się:
piramida schodkowa z Świątynią Czarownika (Świątynia Wróżbity) – jest to budowla o wysokości ok. 38,0 m i eliptycznej podstawie. Na niej zbudowano w sumie pięć świątyń dostępnych z różnych stron. Przy wejściu od strony zachodniej – świątynia pierwsza, od wschodniej znajdują się świątynie druga i trzecia w wewnętrznej komorze na poziomie drugim. Wyżej, od strony zachodniej znajduje się świątynia czwarta, której wejście zbudowano w formie maski boga deszczu Chaca. Na szczycie piramidy znajduje się piąta świątynia.
po zachodniej stronie Świątyni Czarownika, wokół kwadratowego placu, wzniesiono kompleks zabudowań zawierający 74 małe pomieszczenia, zwany Domem (Czworokątem) Mniszek. Fasady tych budowli posiadają bogatą dekorację w postaci wyobrażeń boga Chaca, węży, plecionek.
Pałac Gubernatora – niski, długi budynek wzniesiony ok. 987 r. najprawdopodobniej był pałacem królewskim. Jest to budowla o wymiarach 100,0 x 12,0 i 8,0 m wysokości, wzniesiona na tarasie o wys