Opactwo Westminsterskie (ang. Westminster Abbey; nazwa oficjalna The Collegiate Church of St Peter, Westminster - Kolegiata św. Piotra w Westminsterze) – najważniejsza, obok katedry w Canterbury i katedry św. Pawła w londyńskim City, świątynia anglikańska.
Opactwo począwszy od Wilhelma Zdobywcy (1066) jest miejscem koronacji królów Anglii, z wyjątkiem Edwarda V i Edwarda VIII, którzy nie byli koronowani. Od XIII wieku opactwo to również miejsce pochówku królów i zasłużonych osób.


== Historia ==
Według legend pierwsza świątynia powstała w roku 616 na miejscu, które nazywano wówczas Thorney Island. Datę powstania pierwszego klasztoru należy jednak przenieść w okolice roku 800.
Prawie 250 lat później Edward Wyznawca, który z powodów politycznych nie mógł dotrzymać ślubów udania się na pielgrzymkę do Rzymu, w zamian za zwolnienie z tych ślubów, zgodnie z sugestią papieża, miał przebudować opactwo. Przebudowa miała miejsce w latach 1045-1050 (w stylu romańskim), a nowe opactwo konsekrowano 28 grudnia 1065 (na tydzień przed śmiercią króla, który został tam pochowany).
W roku 1066 odbyła się pierwsza koronacja w Opactwie Westminsterskim. Jako pierwszy został tam koronowany Wilhelm Zdobywca. Od tamtego czasu prawie wszystkie koronacje mają miejsce w Opactwie.
W roku 1220 Henryk III dobudował Lady Chapel, a 25 lat później rozpoczął gruntowną przebudowę całego opactwa w kształcie, który zachował się do dziś. Następna poważna przebudowa miała miejsce za Henryka VII w wieku XVI w stylu gotyku angielskiego.
W roku 1534 Henryk VIII przejął opactwo w czasie swojej walki z Kościołem katolickim, a w roku 1540 zlikwidował opactwo benedyktyńskie. Maria I Tudor wskrzesiła opactwo na kilka lat, ale potem Elżbieta I ponownie je zlikwidowała.
Dwie zachodnie wieże, w stylu neogotyckim, dzieło Nicholasa Hawksmoora, ucznia Wrena, dobudowano dopiero w roku 1745. Dalsza przebudowa i renowacja miała miejsce w XIX wieku.


== Koronacje królów i królowych Anglii w kolegiacie św. Piotra ==

1066 Wilhelm I Zdobywca
1068 Matylda z Flandrii
1087 Wilhelm II Rudy
1100 Henryk I Beauclerc i Matylda ze Szkocji
1121 Adelajda z Louvain
1135 Stefan z Blois
1136 Matylda z Boulogne
1154 Henryk II Plantagenet i Eleonora Akwitańska
1189 Ryszard I Lwie Serce
1199 Jan bez Ziemi
1200 Izabela z Angoulême
1220 Henryk III Plantagenet
1236 Eleonora Prowansalska
1274 Edward I Długonogi i Eleonora Kastylijska
1308 Edward II i Izabela Francuska
1327 Edward III
1328 Filipa de Hainault
1377 Ryszard II
1382 Anna Czeska
1397 Izabela de Valois
1399 Henryk IV Lancaster
1403 Joanna z Nawarry
1413 Henryk V Lancaster
1421 Katarzyna de Valois
1429 Henryk VI Lancaster
1445 Małgorzata Andegaweńska
1461 Edward IV York
1465 Elżbieta Woodville
1483 Ryszard III York i Anna Neville
1485 Henryk VII Tudor
1487 Elżbieta York
1509 Henryk VIII Tudor
1509 Katarzyna Aragońska
1533 Anna Boleyn
1547 Edward VI Tudor
1553 Maria I Tudor
1559 Elżbieta I Tudor
1603 Jakub I Stuart i Anna Duńska
1626 Karol I Stuart
1661 Karol II Stuart
1685 Jakub II Stuart
1685 Maria z Modeny
1689 Maria II Stuart i Wilhelm III Orański
1702 Anna Stuart
1714 Jerzy I Hanowerski
1727 Jerzy II Hanowerski i Karolina z Ansbachu
1761 Jerzy III Hanowerski i Charlotta Mecklenburg-Strelitz
1821 Jerzy IV Hanowerski
1831 Wilhelm IV Hanowerski i Adelajda z Saksonii-Meiningen
1838 Wiktoria Hanowerska
1902 Edward VII Koburg i Aleksandra Duńska
1911 Jerzy V i Maria Teck
1937 Jerzy VI Windsor i Elżbieta Bowes-Lyon
1953 Elżbieta II
W czasie koronacji Jerzego II Hanowerskiego George Frideric Handel wykonał cztery hymny koronacyjne, w tym hymn "Zadok the Priest". Od tego czasu utwór ten powtarza się na każdym kolejnym nabożeństwie koronacyjnym, tradycyjnie sprawowanym w Opactwie Westminsterskim.


== Ciekawe miejsca w Westminster Abbey ==

kaplica Edwarda Wyznawcy
Grób Nieznanego Żołnierza
kaplica św. Jerzego, pamięci miliona Brytyjczyków poległych w wojnach
Zakątek Wigów
Zakątek poetów (Poets' corner)
kaplica św. Pawła
grobowiec Elżbiety I
nagrobek Margaret Beaufort
Sala Kapitulna (Chapter House)
Kaplica Pyxu
Ciemny Krużganek
Muzeum Opactwa (Abbey Museum)
Kolegium św. Piotra
College Gardens
Krypta Normandzka (Norman Undercroft)
Kaplica Królewskich Sił Powietrznych - witraże poświęcone Dywizjonom 303 i 302, widać tam polskie orły i polską flagę.
Krzesło koronacyjne z 1301 r., na którym koronowano wszystkich, prócz dwóch królów Anglii.


== Pochówki ==
Na terenie opactwa pochowanych jest ok. 3300 zmarłych. Wśród nich wybitni poeci i pisarze, muzycy, aktorzy, uczeni, politycy i architekci. Oprócz tego zna