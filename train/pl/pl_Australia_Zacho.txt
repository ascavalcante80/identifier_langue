Australia Zachodnia – największy stan Australii, jego powierzchnia pokrywa prawie jedną trzecią powierzchni kontynentu australijskiego. Graniczy z Australia Południową i Terytorium Północnym.


== GeografiaEdytuj ==
Stolicą stanu jest Perth (1 318 tys. - dane szacunkowe z 2010), położone na południowo-zachodnim wybrzeżu, w stolicy i jej bezpośredniej okolicy mieszka prawie 2/3 wszystkich mieszkańców stanu. Samo Perth stopniowo rozrosło się tak, że teraz w jego granicach znalazły się poprzednio osobne miasta: Fremantle, Rockingham (73,95 tys.) i Mandurah (88,43 tys.). Inne ważniejsze miasta Australii Zachodniej:
Bunbury - 65,58 tys. mieszkańców
Geraldton - 28,73 tys.
Kalgoorlie - 28,36 tys.
Albany - 27,47 tys.
Kwinana - 22,02 tys.
Busselton - 16,92 tys.
Ellenbrook - 16,48 tys.
Karratha - 12,51 tys.
Golden Bay-Singleton - 12,01 tys.
Port Hedland - 10,90 tys.
Broome - 9,82 tys.
Esperance - 9,67 tys.
Collie - 7,06 tys.
Northam - 5,91 tys.
Południowo-zachodnia część Australii Zachodniej ma stosunkowo łagodny klimat i jest w znacznym stopniu zalesiona, w pozostałej części stanu przeciętne temperatury są znacznie wyższe i stanowią go pustynne lub półpustynne regiony (wyjątek stanowi północna, tropikalna część stanu, szczególnie rejon Kimberley), które prawie nie są zamieszkane.
Australia Zachodnia ma również najdłuższą ze wszystkich stanów linię brzegową, której długość wynosi 10 194 km.


== LudnośćEdytuj ==
Pierwszymi mieszkańcami terenów, które później zostały nazwane Australią Zachodnią były plemiona Aborygenów. Pierwsi biali ludzie osiedlili się w Australii Zachodniej w 1826 w Albany. Przed II wojną światową większość osadników stanowiły osoby, które przyjechały z Wielkiej Brytanii, po zakończeniu wojny do Australii Zachodniej wyemigrowało dużo osób z Jugosławii i Grecji. W latach siedemdziesiątych, po zniesieniu polityki "białej Australii" do Perth przybyła nowa fala uchodźców, tym razem z Azji, głównie z Wietnamu. Obecnie ludność Perth to typowa dla Australii wielokulturowa mieszanka, około 12% mieszkańców urodziło się w Wielkiej Brytanii, a ponad 5% to osoby urodzone w Azji. W ostatnich latach Australia Zachodnia cieszy się największym przypływem nowych emigrantów ze wszystkich stanów Australii.


== EkonomiaEdytuj ==
Ekonomia Australii Zachodniej opiera się głównie na eksporcie surowców naturalnych takich jak ruda żelaza, gaz, nikiel i złoto. Australia Zachodnia jest jednym z największych na świecie producentów aluminium (około 20% produkcji światowej).

Ważną częścią ekonomii jest także eksport produktów rolnych oraz owiec. W ostatnich latach zaczął się coraz bardziej rozwijać przemysł turystyczny, większość turystów pochodzi z Wielkiej Brytanii, Irlandii, Singapuru, Japonii i Malezji.


== Ustrój politycznyEdytuj ==
Australia Zachodnia przyłączyła się do Federacji Australijskiej w 1901. W referendum w 1933 68% ludności głosowało za odłączeniem się od Australii i za powrotem do imperium brytyjskiego. Rząd stanowy wysłał nawet delegację w tej sprawie do parlamentu Wielkiej Brytanii, jednak rząd angielski odmówił jakiejkolwiek interwencji w wewnętrzne sprawy Australii i stat