Kraj Zabajkalski (ros. Забайкальский край) – jednostka administracyjna Federacji Rosyjskiej w Syberyjskim Okręgu Federalnym ze stolicą w Czycie.


== Geografia ==
Kraj leży we wschodniej Azji. Graniczy na północy z Jakucją, na północnym wschodzie z obwodem amurskim, na wschodzie z Chinami, na południu z Mongolią, na zachodzie z Buriacją a na północnym zachodzie z obwodem irkuckim. Zachodnia granica kraju biegnie wzdłuż Gór Jabłonowych. Ważniejsze rzeki to Szyłka i Argun (rzeka) tworzące po połączeniu Amur oraz mniejsze Ingoda i Onon (tworzące Szyłkę).


=== Transport ===
Przez kraj przebiega linia główna kolei transsyberyjskiej oraz kolej Bajkalsko-Amurska na północy kraju (rejon kalarski).
Przechodzą tędy także droga magistralna M55 "Bajkał", droga magistralna M58 "Amur" oraz mniejsze drogi: A166, A167, P425, P426, P427, P428, P429, P430 i P431.
Znajduje się tu Port lotniczy Czyta-Kadala.


== Ludność ==
W 1989 roku obszar obecnego kraju zamieszkiwało 1 377 975 osób, w 2002 1 155 346 osób, w 2008 roku populację szacowano na 1 118 931 osób, a w 2010 zaludnienie spadło do 1 107 107 mieszkańców. W skład populacji wchodziły wówczas narodowości:
Rosjanie - 89,9%
Buriaci - 6,8%
Ukraińcy - 0,6%
Tatarzy - 0,5%
Białorusini - 0,2%
Azerowie - 0,18%
Ewenkowie - 0,1%


== Historia ==
Na tereny Kraju Zabajkalskiego w 1653 przybyli kozacy i rozpoczęli osadnictwo mające na celu wzmocnienie południowo-wschodniej granicy Rosji. Od 1824 było to miejsce zesłania dekabrystów. W latach 1918-1920 obszar kraju znajdował się w rękach Japończyków i atamana Siemionowa. W latach 1920-1922 na terenie kraju istniała Republika Dalekiego Wschodu.
Następnie w ramach ZSRR powstawały kolejno: Gubernia Zabajkalska, Okręg Czytyjski i od 1926 Kraj Dalekowschodni. W 1937 powstał, w granicach dzisiejszego kraju, obwód czytyjski, którego część stanowił Agińsko-Buriacki Okręg Autonomiczny (wówczas pod nazwą Agiński Buriat-Mongolski Okręg Narodowościowy). W 1991 Agińsko-Buriacki Okręg Autonomiczny stał się osobnym podmiotem Federacji Rosyjskiej.
Na mocy referendum z 11 marca 2007, obwód czytyjski i Agińsko-Buriacki Okręg Autonomiczny zostały połączone i z dniem 1 marca 2008 utworzyły Kraj Zabajkalski.


== Podział administracyjny ==
Obecnie Kraj Zabajkalski dzieli się na jeden okręg, 32 rejony i 1 miasto wydzielone.
Osiedle typu miejskiego zamknięte -pod jurysdykcją władz Federacji (poza jurysdykcją władz kraju):
Gornyj (Горный)

Miasto wydzielone*
Czyta (Чита)

Rejony:
rejon aksziński (Акшинский район)
rejon alieksandrowo-zawodski (Александрово-Заводский район)
rejon baliejski (Балейский район)
rejon borzinski (Борзинский район)
rejon chiłokski (Хилокский район)
rejon czernyszewski (Чернышевский)
rejon czitiński (Читинский район)
rejon gazimuro-zawodski (Газимуро-Заводский район)
rejon kalarski (Каларский)
rejon kałgański (Калганский район)
rejon karymski (Карымский район)
rejon krasnoczikojski (Красночикойский район)
rejon krasnokamieński(Краснокаменский район)
rejon kyriński (Кыринский район)
rejon mo