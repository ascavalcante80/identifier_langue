Zebra – ssak z rodziny koniowatych charakteryzujący się obecnością białych pasów na czarnej sierści. Początkowo wierzono, że zebry mają białą sierść z czarnymi pasami, ponieważ niektóre zebry mają białe podbrzusza. Badania embriologiczne dowiodły jednak, że kolor tła zwierzęcia to czarny, białe paski i brzuchy są dodatkami, powstałymi wskutek różnych czynników. Zebry żyją stadnie na trawiastych terenach Afryki, na południe od Sahary.
Do zebr zalicza się zwykle trzy gatunki z licznymi podgatunkami, choć klasyfikacja tej grupy zwierząt jest dyskutowana. Poniżej wymieniono nazwy zwyczajowe spotykane w języku polskim (kolejność alfabetyczna):
Podrodzaj: Hippotigris:
zebra górska (Equus zebra)
zebra Hartmanna (Equus zebra hartmannae)
zebra przylądkowa (Equus zebra zebra)

zebra stepowa (Equus quagga)
zebra Burchella (Equus quagga burchellii)
zebra Chapmana (Equus quagga chapmani)
zebra Damara (Equus quagga antiquorum)
zebra równikowa, zwana również zebrą Granta (Equus quagga