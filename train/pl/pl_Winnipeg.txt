Winnipeg – miasto w Kanadzie, stolica kanadyjskiej prowincji Manitoba. Ma 672 tys. mieszkańców (2004).
Leży przy zbiegu rzek Assiniboine i Red River, około 100 km na północ od granicy ze Stanami Zjednoczonymi i około 55 km na południe od jeziora Winnipeg.


== Historia ==
Francuscy handlarze futrami dotarli do okolic przyszłego miasta już w 1738 i założyli faktorię Fort Rouge. Jednak właściwy zalążek miasta to placówka handlowa którą założył Henry McKenney w 1862. Miasto otrzymało prawa miejskie w 1873. W momencie pierwszego spotkania rady miejskiej w 1874 miasto miało 3700 mieszkańców, mieszkających w tymczasowych drewnianych chatach.
Ogromny rozrost miasta rozpoczął się po ukończeniu Kolei Transkanadyjskiej w 1885. Napływ wielkiej liczby imigrantów, wysokie ceny zboża, łatwo dostępny kapitał i ulepszone techniki rolnicze przyczyniły się do tego szybkiego wzrostu. Miasto stało się handlową, administracyjną i finansową stolicą kanadyjskiego Zachodu. W 1911 miasto było czwartym co do wielkości ośrodkiem przemysłowym Kanady.
Ten pomyślny okres zakończył się około 1914 kiedy miasto wpadło w recesję. Duża inflacja i bezrobocie doprowadziło do wybuchu wielkiego strajku generalnego między 15 maja i 25 czerwca 1919. Był to najważniejszy strajk robotników w historii Kanady. Po wielkim krachu w 1929 sytuacja gospodarcza miasta pogorszyła się jeszcze bardziej. Dopiero w okresie II wojny światowej miasto zaczęło wychodzić z chronicznych kłopotów gospodarczych. W latach powojennych miasto wróciło na ścieżkę wolniejszego już wzrostu, ale powoli utraciło swój status jako stolica gospodarcza regionu na rzecz innych ośrodków miejskich na zachodzie Kanady.


== Demografia ==
Liczba mieszkańców Winnipeg wynosi 625 695. Dla 73,3% mieszkańców (458 895) językiem ojczystym jest angielski, dla 4,1% (25 385) francuski, dla 0,3% (1645) oba ta języki jednocześnie, a dla pozostałych 23,3% (139 770) jest nim inny język (2006).


== Edukacja ==
W Winnipeg działa pięć szkół wyższych:
Uniwersytet Manitoby (anglojęzyczny)
Uniwersytet Winnipeg (anglojęzyczny)
Collège universitaire de Saint-Boniface (francuskojęzyczny)
Canadian 