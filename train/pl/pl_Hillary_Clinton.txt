Hillary Diane Rodham Clinton (ur. 26 października 1947 w Chicago) – w latach 2009–2013 67. sekretarz stanu Stanów Zjednoczonych nominowana przez prezydenta Baracka Obamę. Od 2001 do 2009 roku zasiadała w Senacie jako reprezentantka stanu Nowy Jork. Jako żona 42. prezydenta Stanów Zjednoczonych Billa Clintona była pierwszą damą w latach 1993-2001. W amerykańskich wyborach prezydenckich w 2008 roku Clinton była główną kontrkandydatką Baracka Obamy w uzyskaniu nominacji Partii Demokratycznej.


== Życie prywatne ==
Urodzona w szpitalu Edgewater w Chicago stanie Illinois, w rodzinie metodystów. Jej ojciec Hugh Ellsworth Rodham (1911–1993), był pochodzenia walijsko-angielskiego. Prowadził z powodzeniem małe przedsiębiorstwo zajmujące się przemysłem tekstylnym. Matka Hillary Clinton, Dorothy Emma Howell (1919–2011) była gospodynią domową angielsko-szkocko-francusko-kanadyjsko-walijskiego pochodzenia. Hillary dorastała z dwojgiem młodszych braci o imieniach Hugh i Tony. Po kilku latach jej rodzina przeniosła się z Chicago do podmiejskiej miejscowości Park Ridge, gdzie jako dziecko, Hillary Rodham uczęszczała do publicznej szkoły, a następnie do Maine East High School, gdzie należała do Rady Uczniów oraz szkolnej gazetki. Matka Hillary chciała, aby ta rozwijała niezależną, profesjonalną karierę. Podobnie jak ojciec, który uważał, że możliwości i umiejętności jego córki, nie powinny być ograniczone przez płeć.
Szkołę średnią, Wellesley College (kierunek politologia) ukończyła w 1965,z wyróżnieniem w 1969, Uniwersytet Yale (kierunek prawo) w 1973, gdzie wiosną 1971 spotkała Billa Clintona, przyszłego męża studiującego prawo w tej uczelni. Przeniosła się do jego rodzinnego stanu Arkansas w sierpniu 1974, gdzie pobrali się 11 października 1975.


== Działalność polityczna ==


=== Kariera polityczna ===
Hillary Clinton była pierwszą w historii Stanów Zjednoczonych pierwszą damą kandydującą do Senatu i pierwszą kobietą senatorem ze stanu Nowy Jork. Wybrana jako kandydatka Partii Demokratycznej, a następnie wybrana powtórnie na kolejną kadencję, piastowała urząd od (stycznia 2001 do stycznia 2009). Zasiadając w Senacie, Hillary Clinton początkowo popierała w wielu aspektach politykę rządu George’a W. Busha – głosowała m.in. za wojną w Iraku. Natomiast w późniejszym okresie krytykowała rząd Republikanów za sposób prowadzenia wojny oraz za jego politykę wewnętrzną.
Była kandydatką na prezydenta USA w prawyborach wyłaniających kandydata Partii Demokratycznej w wyborach prezydenckich 2008. Uznawana przez wielu za faworytkę wyścigu po nominację z ramienia Partii Demokratycznej, została pokonana przez Baracka Obamę. Kiedy po ostatnich stanowych prawyborach 3 czerwca 2008 Obama zapewnił sobie poparcie większości kandydatów, Clinton poparła go jako kandydata Demokratów na prezydenta, apelując do swoich zwolenników, aby oddali na Obamę swe głosy.
1 grudnia 2008 powołana na stanowisko sekretarza stanu w gabinecie Baracka Obamy. 21 stycznia 2009 roku Senat zatwierdził Clinton i została zaprzysiężona na 67. sekretarza stanu Stanów Zjednoczonych. 1 lutego 2013 roku ustąpiła ze stanowiska, jej następcą został były kandydat na prezydenta, demokratyczny senator John Kerry.
12.04.2015 formalnie zgłosiła chęć ubiegania się o fotel prezydencki z ramienia Partii Demokratycznej w wyborach w 2016 roku.
W 2013 postanowieniem prezydenta Bronisława Komorowskiego na wniosek Ministra Spraw Zagranicznych, w uznaniu wybitnych zasług w rozwijaniu polsko-amerykańskiej współpracy została odznaczona Krzyżem Wielkim Orderu Zasługi Rzeczypospolitej Polskiej.


=== Działalność na rzecz kobiet ===
W roku 2000 Clinton założyła Vital Voices Global Partnership – międzynarodową organizację pozarządową, której celem jest współpraca z liderkami politycznymi w zakre