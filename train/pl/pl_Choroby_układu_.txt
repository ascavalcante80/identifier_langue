Choroby układu krążenia – schorzenia dotyczące narządów i tkanek wchodzących w skład układu krążenia, a w szczególności serca, tętnic i żył, dlatego często są też nazywane chorobami układu sercowo-naczyniowego. Historycznie ich rozpoznawaniem i leczeniem zajmowała się interna. Obecnie są domeną kardiologii, natomiast operacyjnym (inwazyjnym ich leczeniem zajmują się chirurgia naczyniowa, kardiologia inwazyjna, kardiochirurgia. Leczeniem chorób naczyniowych zajmuje się też neurologia czy reumatologia.
Wraz z rozwojem cywilizacji doszło do zwiększonej zachorowalności na choroby układu krążenia, tak, że wiele z nich nazywanych jest chorobami cywilizacyjnymi. W Polsce są odpowiedzialne za 50% liczby zgonów, z tego najczęstszymi przyczynami zgonu jest zawał serca i udar mózgu.
Do chorób układu krążenia zaliczane są:
miażdżyca
choroba niedokrwienna serca (choroba wieńcowa)
ostre zespoły wieńcowe
zawał mięśnia sercowego

zaburzenia rytmu i przewodzenia
nadkomorowe zaburzenia rytmu serca
komorowe zaburzenia rytmu serca
zaburzenia automatyzmu i przewodzenia

wady serca
wrodzone wady serca
nabyte wady serca

choroby wsierdzia
choroby mięśnia sercowego
zapalenie mięśnia sercowego
kardiomiopatie

choroby osierdzia
ostre zapalenie osierdzia
tamponada serca
zaciskające zapalenie osierdzia

nowotwór serca
niewydolność serca
ostra niewydolność serca
przewlekła niewydolność serca

nadciśnienie tętnicze
nadciśnienie płucne
choroby aorty i naczyń obwodowych
tętniak aorty
choroba Takayasu
zarostowo-zakrzepowe zapalenie naczyń
olbrzymiokomórkowe zapalenie tętnic
niedokrwienie kończyn dolnych
ostre
przewlekłe

choroby tętnic szyjnych
udar mózgu

choroby tętnic trzewnych

choroby żył obwodowych
zakrzepowe zapalenie żył powierzchniowych
przewlekła niewydolność żylna

żylna choroba zakrzepowo-zatorowa
zakrzepica żył głębokich
zatorowość płucna

choroby mikrokrążenia
choroba Raynauda
siność siatkowata
akrocyjanoza
bolesny rumień kończyn

choroby naczyń chłonnych
obrzęk limfatyczny.


== Klasyfikacja chorób układu krążenia ICD- 10 (I00- I99) ==


=== Ostra choroba reumatyczna (I00- I02) ===
choroba reumatyczna bez wzmianki o zajęciu serca
choroba reumatyczna z zajęciem serca
pląsawica reumatyczna


=== Przewlekła choroba reumatyczna serca (I05- I09) ===

choroby reumatyczne zastawki dwudzielnej
choroby reumatyczne zastawek tętnicy głównej
choroby reumatyczne zastawki trójdzielnej
wady wielu zastawek (skojarzone)
inne choroby reumatyczne serca


=== Choroba nadciśnieniowa (I10- I15) ===
samoistne (pierwotne) nadciśnienie
choroba nadciśnieniowa z zajęciem serca
choroba nadciśnieniowa z zajęciem nerek
choroba nadciśnieniowa z zajęciem serca i nerek
nadciśnienie wtórne


=== Choroba niedokrwienna serca (I20- I25) ===
dusznica bolesna
ostry zawał serca
ponowny zawał serca („dorzut”)
niektóre powikłania występujące w czasie ostrego zawału serca
inne ostre postacie choroby niedokrwiennej serca
przewlekła choroba niedokrwienna serca


=== Zespół sercowo- płucny i choroby krążenia płucnego (I26- I28) ===
zator płucny
inne zespoły sercowo- płucne
inne choroby naczyń płucnych


=== Inne choroby serca (I30- I52) ===
ostre zapalenie osierdzia
inne choroby osierdzia
zapalenie osierdzia w chorobach sklasyfikowanych gdzie indziej
ostre i podostre zapalenie wsierdzia

niereumatyczne zaburzenia czynności zastawki dwudzielnej
niereumatyczne zaburzenia funkcji zastawki tętnicy głównej
niereumatyczne zaburzenia funkcji zastawki trójdzielnej
zaburzenia funkcji zastawki pnia płucnego
zapalenie wsierdzia, zastawki, nieokreślone
zapalenie wsierdzia i zaburzenia funkcji zastawek serca w chorobach sklasyfikowanych gdzie indziej
kardiomopatie
kardiomiopatia w chorobach sklasyfikowanych gdzie indziej
blok przedsionkowo-komorowy i lewej odnogi pęczka Hisa
inne zaburzenia przewodnictwa
zatrzymanie krążenia
częstoskurcz napadowy
migotanie i trzepotanie przedsionków
inne zaburzenia rytmu serca
niewydolność serca
choroby serca niedokładnie określone i powikłania chorób serca
inne zaburzenia funkcji serca w chorobach sklasyfikowanych gdzie indziej


=== Choroby naczyń mózgowych (I60- I69) ===
krwotok podpajęczynówkowy
krwotok mózgowy
inne nieurazowe krwotoki mózgowe
zawał mózgu
udar, nieokreślony jako krwotoczny lub zawałowy
niedrożność i zwężenie tętnic przedmózgowych nie powodujące zawału mózgu
niedrożność i zwężenie tętnic mózgowych nie powodujące zawału mózgu
inne choroby naczyń mózgowych
zaburzenia naczyń mózgowych w chorobach występujących gdzie indziej
następstwa chorób naczyń mózgowych


=== Choroby tętnic, tętniczek i naczyń włosowatych (I70- I79) ===

miażdżyca
tętniak i tętniak rozwarstwiający tętnicy głównej
tętniak innych tętnic
inne choroby naczyń obwodowych
zator i zakrzep tętniczy
inne zaburzenia czynności tętnic i tętniczek
choroby naczyń włosowatych
zaburzenia czynności tętnic, tętniczek i naczyń włosowatych w chorobach sklasyfikowanych gdzie indziej


=== Choroby żył, naczyń limfatycznych i węzłów chłonnych, niesklasyfikowane gdzie indziej (I80- I89) ===
zapalenie żył i zakrzepowe zapalenie żył
zakrzep żyły wrotnej
inne zatory i zakrzepy żylne
żylaki kończyn dolnych
guzy krwawiczne odbytu
żylaki przełyku
żylaki o innym umiejscowieniu
inne zaburzenia żył
nieokreślone zapalenie węzłów chłonnych
inne niezakaźne zaburzenia funkcji naczyń i węzłów chłonnych


=== Inne i nieokreślone zaburzenia układu krążenia (I95- I99) ===
niedociśnienie tętnicze
pozabiegowe zaburzenia układu krążenia, niesklasyfikowane gdzie indziej
inne zaburzenia funkcji układu krążenia w chorobach sklasyfikowanych gdzie indziej
inne i nieokreślone zaburzenia układu krążenia.


== Główne objawy ==
duszność
sinica
bóle serca
kołatanie serca
obrzęki
przesięki do jam ciała
utrata przytomności (omdlenia)
ból głowy
zawroty głowy


== Badania ==
Wystąpienie jakichkolwiek niepokojących objawów chorobowych, wymaga niezwłocznej konsultacji z lekarzem. Ważna jest szybka reakcja, gdyż w przypadku chorób układu krążenia tylko leczenie w odpowiednim stadium może przynieść efekty. W badaniach układu krążenia posługujemy się badaniami diagnostycznymi ogólnymi i specjalistycznymi.


=== Wpływ badań laboratoryjnych na ocenę ryzyka chorób układu krążenia ===
Przeprowadzane badania epidemiologiczne, kliniczne i doświadczalne, rozszerzyły wiedzę związaną z istnieniem parametrów, pozwalających ocenić predyspozycje do rozwoju chorób układu krążenia, przede wszystkim powstających na podłożu miażdżycowym.
Wskaźniki te mają ułatwić:
identyfikację czynników sprzyjających rozwojowi choroby
wczesne wykrywanie nieprawidłowości (zanim wystąpią pierwsze objawy chorobowe)
ocenę rokowań u pacjentów ze zdiagnozowana chorobą
ocenę skuteczności podejmowanych działań profilaktycznych
Z praktycznego punktu widzenia, badania laboratoryjne pomocne w ocenie ryzyka wystąpienia chorób układu krążenia, możemy podzielić na:
badania podstawowe
cholesterol (w tym LDL i/lub HDL)
triglicerydy
glukoza

badania dodatkowe
Lp(a)
homocysteina
fibrynogen
białko C-reaktywne (metoda wysokiej czułości)

badania specjalistyczne
molekuły adhezyjne
podfrakcje HDL
apolipoproteiny
profil LDL
PAI, t-PA
inne markery, w tym badania genetyczne


=== Badania nieinwazyjne ===
Nieinwazyjne badania układu krążenia obejmują rozpoznawanie, monitorowanie leczenia oraz stratyfikację ryzyka. Do najczęściej zlecanych badań nieinwazyjnych zaliczane są:
EKG spoczynkowe
EKG wysiłkowe
Holter EKG
Holter ciśnieniowy
RTG klatki piersiowej
USG metodą Dopplera
echokardiografia serca
radioizotopowe badanie SPECT
tomografia spiralna
pozytonowa tomografia emisyjna
obrazowanie metodą rezonansu magnetycznego
test pochyleniowy.


=== Badania inwazyjne ===
Jeśli wykonane badania nieinwazyjne nie są wystarczające lub stadium choroby jest na tyle zaawansowane, że wymaga ona leczenia operacyjnego, stosuje się inwazyjne metody badań, którymi są na przykład:
angiokardiografia
koronarografia
cewnikowanie serca
bypassy (żylny, tętniczy)
koronaroplastyka PTCA
ultrasonografia wewnątrzwieńcowa


== Profilaktyka ==


=== Zwalczanie czynników ryzyka ===
Podstawą profilaktyki chorób układu krążenia jest zwalczanie czynników ryzyka poprzez:
prawidłowe odżywianie
wyrabianie nawyków aktywnego wypoczynku
unikanie nałogu palenia papierosów
okresowe badania lekarskie, uwzględniające:
pomiar masy i wysokości ciała
pomiar ciśnienia krwi
pomiar glikemii
wykonywanie przesiewowych badań cholesterolu
ultrasonograficzną ocenę grubości ścian tętnic szyjnych.


=== Wczesne wykrywanie chorób układu krążenia u dzieci i młodzieży ===
Przewidywanie wystąpienia chorób układu krążenia, powinno się rozpocząć od oceny okresu płodowego. Biorąc pod uwagę fakt, że mała masa urodzeniowa może stanowić ryzyko choroby niedokrwiennej serca, nadciśnienia tętniczego, otyłości lub cukrzycy w życiu dorosłym, to istnieje potrzeba objęcia tej grupy dzieci wczesną profilaktyką. Takie działanie ma na celu zmniejszenie rozwoju tych i innych chorób w późniejszych latach życia. O skuteczności wczesnej identyfikacji u dzieci i młodzieży przekonuje fakt, że np. hiperlipoproteinemie, uznawane za najważniejszy czynnik ryzyka choroby niedokrwiennej serca, mogą być wykryte już we krwi pępowinowej.


=== Ćwiczenia fizyczne ===


==== Korzystny wpływ aktywności ruchowej ====
Przeprowadzane w wielku krajach badania dostarczały i dostarczają coraz to nowych i bardziej przekonujących dowodów świadczących o znaczeniu systematycznej aktywności fizycznej w zapobieganiu chorobom układu krążenia oraz redukcji przedwczesnej umieralności. Wyniki najbardziej znanych i najczęściej cytowanych w piśmiennictwie medycznym długofalowych badań epidemiologicznych prowadzonych w Framingham, badań MRFIT, Harvard Alumni Study czy Nurses Health Study wskazują na korzystne efekty systematycznego wysiłku fizycznego w profilaktyce zmniejszenia umieralności z powodu chorób układu krążenia. Pozwoliły one na poznanie wielu mechanizmów korzystnego oddziaływania ćwiczeń fizycznych. Dowiodły też, że regularny wysiłek fizyczny w odpowiednim czas