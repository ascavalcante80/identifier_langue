Zanpakutō (jap. 斬魄刀, miecz ścinający dusze) – miecze używane w mandze Bleach przez shinigami jako narzędzie do odsyłania dusz ze świata żywych do Soul Society oraz broń służąca do oczyszczania hollowów, a także przez arrancarów jako materialna forma ich właściwej mocy hollowa.


== Podstawowe informacje ==
Od początku istnienia Soul Society wszystkie zanpakutō powstały z asauchi wykutych przez Ōetsu Nimaiyę.
Każdy zanpakutō posiada imię.
Każdy zanpakutō posiada umysł i ciało, a także własną energię duchową, która jest niemal nieodróżnialna od energii duchowej właściciela.
Zanpakutō może decydować czy właściciel jest godzien pełni jego mocy.
Poważny uraz psychiczny może zerwać więź między zanpakutō i jego właścicielem, uniemożliwiając korzystanie z jego mocy.
Shinigami staje się silniejszy w miarę pogłębiania więzi ze swoim zanpakutō.
Jako część duszy właściciela, zanpakutō nie może zostać zamieniony, jednak jest w stanie powoli odtworzyć się w przypadku uszkodzenia lub zniszczenia jego shikai. W przypadku zniszczenia lub uszkodzenia bankai nie jest możliwe odtworzenie go w pierwotnej formie.
Rozmiar zanpakutō odzwierciedla ilość energii duchowej posiadanej przez jego właściciela.
Poprzez przebicie serca człowieka zanpakutō i przesłanie przezeń swojej energii duchowej, właściciel jest w stanie tymczasowo przekazać mu moce shinigami. Jest to jednak rzadki proces, który do poprawnego przeprowadzenia wymaga u człowieka dużej ilości energii duchowej. Najczęściej kończy się to niepowodzeniem, które prowadzi do śmierci człowieka.
Bez względu na rozmiar i formę, właściciel jest w stanie używać swojego zanpakutō bez wysiłku, ponieważ jest to część jego własnej duszy.
Żaden istniejący zanpakutō nie posiada shikai i bankai o zupełnie niezwiązanych umiejętnościach.
Zanpakutō nie może kontrolować więcej niż jednego żywiołu.


== Formy ==


=== Asauchi ===
Asauchi (jap. 浅打, dosł. płytkie cięcie) jest pierwotną postacią każdego zanpakutō o ograniczonej funkcjonalności, która w miarę pogłębiania więzi ze swoim właścicielem nabiera unikalnych zdolności i kształtu.


=== Forma zapieczętowana ===
Postać jaką przybiera zanpakutō, nie będąc w formie shikai ani bankai. Zazwyczaj zanpakutō posiada formę miecza lub innej broni białej.


=== Shikai ===
Shikai (jap. 始解, dosł. wstępne uwolnienie) jest podstawową i właściwą formą, którą może przybrać zanpakutō. Osiągnięcie go wymaga poznania imienia i porozumienia z bronią. W tej postaci zanpakutō nabywa nowych możliwości np. kontroli nad żywiołami, hipnozy. Częstokroć broń nie jest w tej formie mieczem, lecz innym typem broni, zwierzęciem lub nie posiada materialnego kształtu.


=== Bankai ===
Bankai (jap. 卍解, dosł. pełne uwolnienie) jest ostateczną formą zanpakutō. Może być osiągnięty poprzez lata ciężkiej pracy, jednak bywały przypadki, kiedy ktoś osiągał go szybciej. Według słów kapitana 6 oddziału jedynie jedna osoba na cztery pokolenia jest w stanie osiągnąć tę formę. Gdy tylko ten poziom zostanie osiągnięty - oznacza to, że właściciel kompletnie opanował swoją broń i może posługiwać się nią zgodnie ze swoją wolą. Jest to jedno z kryteriów wymaganych do osiągnięcia rangi dowódcy.


=== Resurrección ===