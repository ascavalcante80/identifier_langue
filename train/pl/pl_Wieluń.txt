Wieluń (łac. Velun, ros. Велюнь, jid. וויעלון, czes. Věluň) – miasto w woj. łódzkim, na krańcu Wyżyny Wieluńskiej, siedziba powiatu wieluńskiego oraz gminy Wieluń.
Był miastem królewskim Korony Królestwa Polskiego. Jest także często uważany za miejsce wybuchu II wojny światowej [potrzebne źródło]. Niekiedy nazywany polską Guernicą w związku z bestialstwem Luftwaffe wobec ludności cywilnej podczas nalotów bombowych 1 września 1939 r.
31 marca 2011 miasto liczyło 24 033 mieszkańców.


== Historia ==


=== W Polsce przedrozbiorowej ===

Wieluń jest miastem o prawie 800-letniej historii. Pierwsze wzmianki o osadzie pochodzą z 2 połowy XIII w. Gród był od 1281 ośrodkiem kasztelanii. Przypuszcza się, że prawa miejskie Wieluń uzyskał ok. 1282 roku. W XIV wieku Kazimierz III Wielki wybudował w Wieluniu zamek, który potem był wielokrotnie przebudowywany w związku z pożarami. Dziś na fundamentach zamku stoi pałacyk klasycystyczny. Miasto było stolicą historycznej ziemi wieluńskiej w województwie sieradzkim od 1396 roku. W roku 1564 starostwo wieluńskie składało się z miast: Wielunia i Kamionu oraz wsi: Bobrowniki, Wierzbie, Pątnów, Krzyworzeka, Mokrsko z folwarkiem, Wróblew, Pichlice, Sokolniki z folwarkiem, Czastary, Osiek, Kiełczygłów w Sieradzkiem i innych. W Wieluniu od końca XIV w. do końca XVIII w., odbywały się sądy ziemskie i grodzkie.


=== Żydzi w Wieluniu ===
Żydzi osiedlali się w Wieluniu już od połowy XVI wieku, mimo że miasto posiadało tzw. przywilej de non tolerandis Judaeis, wydany w 1566 r. przez króla Zygmunta Augusta i odnowiony w 1581 r. przez króla Stefana Batorego, zabraniający Żydom osiedlania się w tym mieście. Z tego powodu w okresie staropolskim Żydów w tym mieście oficjalnie nie było. W 1799 r. zbudowano pierwszą synagogę, a w 1850 powstał kirkut. W 1897 w mieście było 2732 Żydów (38% ludności).


=== Nalot 1 września 1939 ===

Bombardowanie Wielunia – odbyło się 1 września o godzinie 4:40, a przeprowadziły je bombowce nurkujące Luftwaffe; jest ono często przywoływane jako przykład bestialstwa i nieuzasadnionego terroru niemieckiego lotnictwa.


=== II wojna światowa ===
Na początku okupacji miasto włączono do III Rzeszy. Okupanci używali nazw Welun w latach 1940–1941 i 1942–45 oraz Welungen 1941–42. Cała ludność żydowska została zebrana w getcie, w sierpniu 1942 przetrzymywana w kościele Bożego Ciała, a potem w większości wymordowana – głównie w obozie zagłady w Chełmnie nad Nerem. 18 stycznia 1945 roku do miasta wkroczyła Armia Czerwona.


=== Po 1945 ===
Zbrojne podziemie polskie, walczące z okupantem niemieckim, a potem stacjonującymi jednostkami radzieckimi i UB, przetrwało na ziemi wieluńskiej aż do 1953 roku. W latach 1975–1998 miasto administracyjnie należało do woj. sieradzkiego.


== Zabytki ==

Zabytkami miasta są:
Mury obronne
Relikty baszty Prochowni i baszty Skarbczyk, baszta Męczarnia oraz baszta Swawola
Brama Krakowska i ratusz
Brama Kaliska

Dawny zamek
Kolegiata Bożego Ciała
Kościół św. Mikołaja i klasztor Bernardynek
Kościół św. Barbary
Kościół i klasztor Reformatów
Budynek dawnego Kolegium Pijarskiego
Kościół św. Józefa
Kościół Ewangelicki
Budynek Muzeum Ziemi Wieluńskiej
Cmentarze – rzymskokatolicki i ewangelicki
Plebania parafii św. Józefa
Wieluński Dom Kultury – dawna cerkiew
Zabytkami zniszczonymi podczas II wojny światowej i nieodbudowanymi są:
Kościół św. Michała Archanioła – tzw. Fara, dawna Kolegiata
Synagoga wieluńska
Budynkami objętymi opieką konserwatorską, ale nieujętymi w rejestrze zabytków są:
były młyn „Amerykanka”
hala i budynek administracyjny cukrowni „Wieluń”


== Dzielnice i osiedla Wielunia ==

Śródmieście – Najstarsza część miasta zniszczona 1 września 1939 roku w 90%[potrzebne źródło]. Na terenie śródmieścia znajduje się tzw. „Osiedle Okólna”. Część ulic ścisłego centrum objęta jest strefą płatnego parkowania, w której opłaty uiszcza się w automatach wydających bilety parkingowe (parkomaty typu „Pay and display”)
Osiedle Armii Krajowej (dawniej Osiedle XXV-lecia PRL) – Wznoszone od 1966 roku. Osiedle usytuowane jest pomiędzy ulicami Sieradzką, Traugutta, Grunwaldzką i Puławskiego.
Osiedle Bugaj – Na terenie dawnej wsi Bugaj włączonej w granice Wielunia w 1934 r., między ulicami: Sieradzką, Sucharskiego, Młodzieżową, Traugutta.
Osiedle Kopernika – Nieduże osiedle wzniesione w latach 1972-1975 między ulicami: Częstochowską, Szkolną, 3 Maja, M. Skłodowskiej-Curie, A. Struga. Do osiedla od strony południowej przylega tzw. osiedle „Poniemieckie” wzniesione przez okupanta w latach 40.
Osiedle Stare Sady – Wznoszone od 1984 roku. Położone między ulicami: 18 Stycznia, Częstochowską i Nadodrzańską. 54 bloki mieszkalne, od 1993 także segmentowe budownictwo jednorodzinne. W końcu 1997 zamieszkane przez 5109 osób[potrzebne źródło].
Osiedle Stefana Kardynała Wyszyńskiego (dawniej Osiedle Ludwika Waryńskiego) – Wznoszone w technologii wielkopłytowej od końca lat 70. XX w. Położone między ulicami: POW, Kościuszki i Popiełuszki. 41 bloków mieszkalnych, od 1991 także segmentowe budownictwo jednorodzinne. Na osiedlu znajdują się szkoła podstawowa, gimnazjum, przedszkole oraz cztery supermarkety.
Osiedle Wojska Polskiego – Jedno ze starszych wieluńskich osiedli, w większości komunalne, położone między ulicami: Biedala, Sucharskiego, Młodzieżową, Wojska Polskiego.
Osiedle domków jednorodzinnych „Za szpitalem” – Położone w obrębie ulic: Wiśniowa, J.Żubr, Graniczna, 3 Maja. Usytuowane na terenach częściowo włączonej do Wielunia wsi Gaszyn. Osiedle to powstało w oparciu o budownictwo jednorodzinne.
Niedzielsko – Wieś całkowicie włączona do Wielunia w 1988 roku. Potoczna nazwa tej dzielnicy to „Cukrownia”. Znajdują się tam: nieczynna od 2002 roku cukrownia „Wieluń”, Bałtyk-Gaz (zakład gazownictwa bezprzewodowego), Korona (wytwórnia świec), Wielton, Neotech, Patrol, Ekomal, Biosow (oczyszczalnie ścieków), Wigal i inne zakłady pracy.
Chrusty – Wieś całkowicie włączona do Wielunia w 1988 roku, składa się na nią kilka ulic, z których najistotniejszą jest ulica Jagiełły
Berlinek – Teren między osiedlem Stare Sady a linią kolejową Wieluń – Herby Nowe. Osiedle wzniesione w latach hitlerowskiej okupacji, pierwotnie o architekturze charakterystycznej dla niemieckich wiosek, obecnie ten charakter zatraca. Spowodowane to jest intensywnym rozwojem budownictwa jednorodzinnego.
Osiedle Stodolniana – Osiedle bloków komunalnych znajdujące się przy ul. Stodolnianej, pomiędzy ul. Popiełuszki a linią kolejową nr 181 w rejonie przystanku kolejowego Wieluń Miasto.
Osiedle Moniuszki – Nieduże osiedle znajdujące się prawie w samym centrum miasta, sąsiadujące z dwoma supermarketami oraz dworcem autobusowym.
Podszubienice – Teren obejmujący ulice: Powstańców 1863 r., Sybiraków, Stadionu WOSiR, parku im. Mieczysława Kałuży i lasku miejskiego. Nazwa ta pojawiła się w 1844 r. W latach 1863-1864 Rosjanie dokonywali tu egzekucji na uczestnikach powstania styczniowego.
Kijak – Teren obejmujący ulice: Kijak, Joanny Żubr, Graniczną, i przyległe. Na Kijaku znajduje się nieczynny od 1939 roku cmentarz żydowski.
Błonie – Teren obejmujący ulice: Kochelskiego, Błońską, Wodną, Poprzeczną, Sejmu Czteroletniego i Wodną (tereny pomiędzy linią kolejową a ulicą Głowackiego).
Osiedle „Poniemieckie” – Teren obejmujący ulice: M. Skłodowskiej-Curie, Paderewskiego i Roosevelta, znajdujący się pomiędzy os. Kopernika, ul. 3 Maja i cmentarzem rzymskokatolickim. Większość bloków wybudowano podczas niemieckiej okupacji.


== Klimat ==


== Przemysł ==

Pierwszy duży zakład przemysłowy powstał w Wieluniu w 1912 roku – była nim działająca do 2002 roku cukrownia „Wieluń”. Największym zakładem w historii miasta był działający do tej pory w zredukowanym wymiarze ZUGiL (Zakłady Urządzeń Galwanicznych i Lakierniczych). Większość dużych zakładów produkcyjnych ulokowana jest w północnej części miasta (Niedzielsko, Błonie i tereny przyległe), gdzie funkcjonuje także podstrefa „Wieluń” Łódzkiej Specjalnej Strefy Ekonomicznej.


== Energetyka ==


=== Energia cieplna ===
Produkcją i dystrybucją energii cieplnej na terenie miasta zajmuje się prawie wyłącznie jedna firma (Energetyka Cieplna Wieluń Sp. z o.o.). Jej majątek stanowi[potrzebne źródło]:
sieć ciepłownicza
ciepłownia miejska o mocy 90 MW (komin o wysokości 100 metrów)
dodatkowa kotłownia o mocy 360KW w Niedzielsku.
Ciepłownia zasila w ciepło centrum miasta, większe osiedla, szkoły i szpital, natomiast kotłownia - leżącą na obrzeżach dzielnicę „Cukrownia”. Ciepłownia jest wyposażona w trzy kotły typu WR-25 (moc nominalna jednego takiego kotła to 30 MW), z których wyprodukowane ciepło przekazywana jest siecią o długości 27 km. Przyłączonych jest do niej 59 grupowych węzłów cieplnych oraz 152 węzły indywidualne. Polityka energetyczna miasta, jak i przedsiębiorstwa zakłada systematyczną likwidację niskiej emisji. Udziałowcami spółki są: Urząd Miasta, ZUGiL (Zakłady Urządzeń Galwanicznych i Lakierniczych) oraz WSM (Wieluńska Spółdzielnia Mieszkaniowa).


=== Energia elektryczna ===
Energia elektryczna dystrybuowana jest przez: Zakład Energetyczny Łódź-Teren S.A. – Rejon Energetyczny Wieluń.
Od kwietnia 1916 do lipca 1939 r. w Wieluniu funkcjonowała samodzielna elektrownia miejska o mocy 370 kW. Od lipca 1939 roku miasto jest włączone do krajowych sieci elektroenergetycznych. Obecnie do miasta energię elektryczną doprowadzają niezależne linie wysokiego napięcia 110 kV (110 000 V):
linia Trębaczew -Wieluń,
linia Złoczew -Wieluń,
linia Wieruszów -Wieluń,
linia Janinów -Wieluń.
Linie te zasilają GPZ (Główny Punkt Zasilania) zlokalizowany w północnej części Wielunia. Planowana jest także budowa łącznika o napięciu 110 kV pomiędzy wyżej wymienionymi liniami, biegnącego po wschodnich obrzeżach miasta, w większej części poza jego granicami – oraz drugiego GPZ („Sady”) w południowo-wschodniej części miasta. Odbiorcy zasilani są z miejskiej sieci rozdzielczej w skład której wchodzą sieć średniego napięcia 15 kV oraz sieć niskiego napięcia.


=== Gazownictwo ===
Od 2011 roku funkcjonuje system zaopatrzenia w gaz ziemny, w skład którego wchodzą: gazociąg wysokiego ciśnienia – PN63 (63 bary), stacja redukcyjna oraz sieć dystrybucyjna średniego ciśnienia PN5. Operatorem sieci gazowej jest EWE energia sp. z o.o..
Zakład Gazownictwa Bezprzewodowego (LPG) został oddany przez miasto w leasing firmie Bałtyk Gaz Sp. z o.o. Dystrybucją gazu bez przewodowego zajmuje się ponadto kilka mniejszych firm.


== Transport ==


=== Układ drogowy ===

Wieluń stanowi ważny węzeł komunikacyjny. Przez miasto przebiegają drogi krajowe:
droga krajowa nr 74 relacji: S8 – Wieluń – A1 -Piotrków Tryb. – Kielce – Zamość – granica państwa (UA)
droga krajowa nr 43: Wieluń – A1 – Częstochowa
droga krajowa nr 45: Racibórz – Opole – Kluczbork – Wieluń – S8 – (Poznań/Łódź)
oraz wojewódzkie:
nr 481: Wieluń – Łask – (Łódź)
nr 486: Wieluń – Działoszyn – (Radomsko).
Obecnie trwa budowa obwodnicy północnej miasta w ciągu drogi krajowej nr 74. Docelowo ma powstać również obwodnica południowo-zachodnia dla pozostałych dróg krajowych. Zakończono również pierwszy odcinek wschodniej obwodnicy centrum, która po ukończeniu inwestycji odciąży starą obwodnicę śródmiejską. W okolicy Wielunia przebiega droga ekspresowa S8, na której w pobliżu miasta zlokalizowano dwa węzły drogowe: „Wieluń” na zachód i „Złoczew” na północ od Wielunia. Zapowiadana jest też realizacja 70-kilometrowego traktu „Kalisko-Wieluńskiego” łączącego Wieluń z Kaliszem.


=== Komunikacja kolejowa i autobusowa ===
Przez miasto przebiega wybudowana w 1926 roku linia kolejowa nr 181 Herby Nowe-Krzepice-Wieluń-Wieruszów-Kępno-Syców-Oleśnica (pierwotnie budowana jako Kalety-Podzamcze). Trwają prace nad koncepcją połączenia kolejowego Wielunia z Bełchatowem. Do 31 sierpnia 1979 funkcjonowała Wieluńska Kolej Wąskotorowa, która łączyła Wieluń z Praszką. Obecnie miasto posiada stację kolejową Wieluń Dąbrowa w południowo-zachodniej części miasta oraz przystanek Wieluń Miasto, znajdujący się tuż przy wiadukcie nad drogą krajową nr 74.
Komunikację autobusową z okolicą oraz poprzez kilka kursów dalekobieżnych z krajem zapewnia głównie PKS Wieluń, oraz nowoczesny, wybudowany w 2014 roku dworzec autobusowy, obsługujący również komunikację międzynarodową.


=== Komunikacja miejska ===
Wieluń, podobnie jak znaczna część miast, posiada system komunikacji miejskiej. Sieć transportu zbiorowego składa się z ośmiu regularnych linii obsługiwanych transportem autobusowym. Kursy w ramach siedmiu z nich odbywają się nie tylko wewnątrz strefy miejskiej, ale także docierają do wybranych sołectw położonych w gminie Wieluń. Komunikacja miejska istnieje tu od 1988 roku. Autobusy kursują w następujących relacjach:
Linia A: Dw. PKP Wieluń-Dąbrowa – Stare Sady – (Ruda)
Linia B: (Bieniądzice) – Rozlewnia gazu – Stare Sady
Linia C: Dw. PKP Wieluń-Dąbrowa – ul.POW – (Olewin)
Linia D: (Kurów) – Stadion – Ruda
Linia D – BIS: Dw. PKP Wieluń-Dąbrowa – ul.POW
Linia E: Rozlewnia gazu – Stare Sady
Linia G: (Bieniądzice) – Rozlewnia gazu – ul.Częstochowska
Linia H: Masłowice – Stare Sady
W nawiasach zostały podane nazwy pętli, do których dociera tylko część kursów danej linii.
Obsługa komunikacji miejskiej w Wieluniu została w drodze przetargu powierzona firmie PKS Wieluń.


==== Tabor ====

Do 2004 roku przewozy były realizowane tylko należącymi do miasta pojazdami typu Autosan H9-35. W latach 2004-2012 odbywała się sukcesywna wymiana pojazdów na krótsze, w wyniku której w 2012 roku został wycofany ze służby w komunikacji miejskiej ostatni Autosan H9-35. W związku z tym, obecnie przewozy realizowane są głównie pojazdami 7-metrowymi. Część użytkowanego w komunikacji miejskiej taboru autobusowego jest własnością miasta, zaś pozostałą część zapewnia przewoźnik - zwycięzca przetargu na obsługę linii autobusowych.


=== Transport lotniczy ===
Ok. 28 km na północny wschód od miasta znajduje się prywatne lądowisko Konopnica.


== Gospodarka wodą, ściekami i odpadami ==


=== Woda ===
Miasto zaopatrywane jest w wodę z czterech ujęć:
„Częstochowska” – trzy studnie (120 m³/h), zbiorniki magazynowe (2x 2500 m³), stacja uzdatniania
„Ruda” – trzy studnie (50 m³/h)
„Piłsudskiego” – dwie studnie (192 m³/h)
„Jagiełły/Cukrownia” (ujęcie w rezerwie – czasowo wyłączone z eksploatacji)


=== Ścieki ===
Ścieki komunalne odprowadzane są do oczyszczalni komunalnej o wydajności 15 000 m³/d, zlokalizowanej na Błoniach. W sąsiedztwie oczyszczalni komunalnej funkcjonuje oczyszczalnia ścieków przemysłowych (mleczarskich) o przepustowości 2044 m³/d. Większość ścieków deszczowych z terenu miasta oraz ścieki z wymienionych powyżej dwóch oczyszczalni odprowadzane są do Kanału Wieluńskiego.


=== Odpady ===
Odpady z terenu miasta trafiają w większości na komunalne składowisko w Rudzie, na którego terenie funkcjonuje sortownia oraz kompostownia odpadów biodegradowalnych.


== Edukacja ==

Wieluń to ponadlokalny ośrodek edukacyjny – ok. 40% uczniów szkół średnich dojeżdża spoza powiatu wieluńskiego[potrzebne źródło]. W obrębie miasta znajdują się 3 szkoły podstawowe, 6 szkół usytuowanych jest w sąsiadujących wsiach. Funkcjonują 4 gimnazja, 3 licea ogólnokształcące (dla młodzieży), 2 zespoły szkół technicznych i zawodowych oraz szkoła policealna. W mieście według danych z 2006 roku uczyło się 1 479 dzieci w szkołach podstawowych oraz 1 433 uczniów w 4 gimnazjach. W szkołach średnich nauki pobierało 2 996 uczniów. W Wieluniu mieści się Wydział Zamiejscowy Wyższej Szkoły Informatyki i Umiejętności w Łodzi oraz zamiejscowe ośrodki dydaktyczne Akademii Humanistyczno-Ekonomicznej w Łodzi oraz Społecznej Akademii Nauk w Łodzi. Od 1992 r. istnieje Kolegium Nauczycielskie.


== Wspólnoty wyznaniowe ==

Na terenie miasta działalność religijną prowadzą następujące wspólnoty:
Kościół Rzymskokatolicki
Kościół św. Barbary w Wieluniu
Bazylika Kolegiacka Bożego Ciała w Wieluniu
Kościół i klasztor Reformatów w Wieluniu
Kościół św. Józefa w Wieluniu
Kościół św. Mikołaja w Wieluniu
Kościół Miłosierdzia Bożego w Wieluniu
Kościół św. Stanisława Biskupa Męczennika w Wieluniu

oraz dwa zniszczone kościoły rzymskokatolickie:
Kościół św. Michała Archanioła w Wieluniu
Kościół św. Ducha w Wieluniu

Kościół Starokatolicki
Kaplica Wszystkich Świętych w Wieluniu

Kościół Adwentystów Dnia Siódmego
Zbór Adwentystów Dnia Siódmego w Wieluniu

Kościół Ewangelicko-Augsburski
Kościół Ewangelicki w Wieluniu

Kościół Zielonoświątkowy
Świadkowie Jehowy
Dwa zbory i Sala Królestwa

Kiedyś były to także:
Judaizm
Synagoga w Wieluniu
Stara Synagoga w Wieluniu

Prawosławie
Cerkiew Przenajświętszej Bogarodzicy Maryi w Wieluniu
Cerkiew św. Włodzimierza w Wieluniu


== Kultura ==


=== Biblioteki ===
W mieście obecnie działają następujące biblioteki:
Miejska i Gminna Biblioteka Publiczna im Leona Kruczkowskiego
Powiatowa Biblioteka Publiczna
Biblioteka Pedagogiczna
Biblioteka Kolegium Nauczycielskiego
oraz biblioteki przyszkolne


=== Muzea i galerie ===
Muzeum Ziemi Wieluńskiej
Galeria „Art Deco”


=== Kina i teatry ===
W mieście działają lub działały następujące kina:
„Syrena” – obecnie w przebudowie, działa od 1962
„Odra” („Wolność”) – funkcjonowało w latach 1945-1975
przed II wojną światową:
„Hel” – działało od roku 1936 do 1.09.1939
„Miraż” 1921-1934
„Polonia” („Goplana”) 1918 –1939
Profesjonalne przedstawienia teatralne odbywają się na scenie kina „Syreny”. W jednym z parków miejskich znajduje się nieczynny amfiteatr w którym w latach 1977-1989 odbywały się koncerty i inne widowiska.


=== Domy kultury ===
Obecnie funkcjonują następujące domy kultury:
Wieluński Dom Kultury
Młodzieżowy Dom Kultury
Spółdzielczy Dom Kultury WSM
Klub Osiedla Kopernika
„Dom Nauczyciela”


=== Towarzystwa regionalne ===
Wieluńskie Towarzystwo Naukowe
Towarzystwo Przyjaciół Wielunia


=== Fundacje ===
Fundacja na rzecz Rozwoju Powiatu Wieluńskiego
Fundacja „Tacy Sami”
Fundacja „Arkana XXI”


== Sport i rekreacja ==

w mieście znajdują się trzy parki miejskie, miejski lasek, pl