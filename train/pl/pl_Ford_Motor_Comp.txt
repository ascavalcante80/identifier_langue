Ford Motor Company – amerykański koncern motoryzacyjny założony 16 czerwca 1903 roku przez Henry'ego Forda w Detroit.

Firma dysponowała własnymi lasami, kopalniami, hutami, transportem wodnym, lotniczym i kolejowym. W pewnym okresie fabryka w Dearborn zatrudniała około 100 tys. osób. Obecnie jest to duży koncern branży motoryzacyjnej produkujący samochody osobowe, ciężarowe, autobusy, pojazdy i maszyny rolnicze, sprzęt informatyczny i inne wyroby. Koncern zatrudnia około 246 tys. pracowników (czerwiec 2008).
W USA produkowane są luksusowe modele Forda, sprzedawane pod marką Lincoln. Ford zakupił także niewielkie udziały w markach Mazda i Aston Martin. W 1989 roku koncern został posiadaczem marki Jaguar, a od 2000 roku Land Rovera. Obydwie zostały sprzedane Tata Motors w 2008 roku. Własnością Forda od 1999 r. było Volvo, które zostało sprzedane w 2010 roku firmie Zhejiang Geely Holding Group. W 2011 roku Ford zaprzestał produkcji samochodów spod nazwy Mercury (marka pozycjonowana cenowo pomiędzy Fordem a Lincolnem), które funkcjonowało od 1938 roku.
Ford jest drugim co do wielkości producentem samochodów w USA i piątym pod względem wielkości na świecie. W 2008 roku z fabryki Forda wyjechało 5 mln 532 tys. pojazdów.
W zależności od zapotrzebowań rynku, Ford Motor Company zakładał w różnych krajach swoje filie, w których produkuje się całkiem różne, często nie występujące gdzie indziej modele marki Ford. Największa z nich to Ford-Werke AG, znajdująca się w Kolonii, w Niemczech.


== Marki samochodów należące do Ford Motor CompanyEdytuj ==


=== ObecnieEdytuj ===
Ford – amerykańska marka powstała w 1903 roku
Lincoln – amerykańska marka powstała w 1917 roku (należy do Forda od 1922)


=== DawniejEdytuj ===
Edsel – marka istniejąca w latach 1957 – 1959
Merkur – marka istniejąca w latach 1985 – 1989
Daimler – brytyjska marka powstała w 1896 roku, należąca do Forda w latach 1989 – 2008
Jaguar – brytyjska marka powstała w 1922 roku, należąca do Forda w latach 1989 – 2008
Aston Martin – brytyjska marka powstała w 1913 roku, należąca do Forda w latach 1994 – 2007
Land Rover – brytyjska marka powstała w 1948 roku, należąca do Forda w latach 2000 – 2008
Volvo – szwedzka marka powstała w 1927 roku, należąca do Forda w latach 1999 – 2010
Mercury – amerykańska marka powstała w 1939 roku, zlikwidowana w 2010 [1]


== Ford w Stanach ZjednoczonychEdytuj ==


=== HistoriaEdytuj ===
Przedsiębiorstwo Ford powstało w USA w 1903 roku. Założył je Henry Ford, twórca wyrobów masowej produkcji. Rok później otwarto pierwszą zagraniczną fabrykę w Kanadzie. Do dziś w tym kraju produkuje się amerykańskie modele Forda. W 1908 roku pojawił się Ford Model T. Dzięki zastosowaniu taśmy produkcyjnej, z roku na rok stawał się coraz tańszy, do tego stopnia, że średnio zarabiający ludzie mogli zacząć myśleć o jego zakupie. Do 1928 roku, kiedy zakończono jego produkcję, powstało w sumie ponad 15 milionów egzemplarzy tego modelu. Jego następcą był bardzo udany Ford Model A z roku 1927. Do 1931 roku wyprodukowano ponad 4,3 miliona sztuk. W latach trzydziestych nastąpił podział konstrukcji na osobowe i dostawcze, gdyż do tej pory wersje pick-up opierały się na podwoziach aut osobowych. W czasie trwania II wojny światowej w zakładach Forda produkowano model Ford GPW na potrzeby wojska, będący odpowiednikiem Jeepa Willysa.
Po zniesieniu zakazu produkcji cywilnych samochodów osobowych w 1947 roku wznowiono produkcję zmodyfikowanych modeli przedwojennych. Całkowicie nowy model pojawił się w 1950 roku, był to Ford Custom. Do przełomowych konstrukcji należy zaliczyć również Forda Falcona z 1960 roku, będącego pierwszym kompaktowym samochodem amerykańskim po II wojnie światowej, oraz tani, sportowy model Ford Mustang z 1964 roku. Rewelacyjna sprzedaż niemal wszystkich modeli z tego okresu zmusiła przedsiębiorstwo do ograniczania produkcji, gdyż w razie opanowania ponad 60% rynku, urząd antymonopolowy nałożyłby ogromne kary. Tak więc w połowie lat sześćdziesiątych na niektóre modele Forda trzeba było czekać nawet po trzy miesiące.
Pod koniec lat siedemdziesiątych Ford planował wprowadzenie w USA nowego, europejskiego, kompaktowego modelu, Forda Escorta, który zadebiutował na starym kontynencie w 1980 roku. Jednak uznano, że nie spodoba się klientom i podjęto decyzję o stworzeniu nowego projektu nadwozia, opartego o podzespoły wersji europejskiej. Auto nie było urodziwe, lecz dzięki niskiej cenie sprzedawało się umiarkowanie. W latach dziewięćdziesiątych podjęto decyzję o ściślejszej współpracy z filią w Niemczech. W ten sposób Ford Mondeo pierwszej generacji był produkowany i sprzedawany w Stanach Zjednoczonych pod nazwą Ford Contour, a Ford Focus nawet pod tą samą nazwą.
Najpopularniejszym modelem osobowym w ostatnich latach był Ford Taurus, zastąpiony w 2005 roku nowym modelem Five Hundred. Jednak najpopularniejszym samochodem w USA jest pick-up, Ford serii F.
Według badania waszyngtońskiej organizacji Good Jobs First koncern Ford Motor Company otrzymał ok. 2,5 mld dolarów dotacji z programów federalnych i stanowych w okresie 2010-2013 – co uplasowało go wśród 10 najbardziej dotowanych firm w USA.


=== Modele Forda w USA i KanadzieEdytuj ===
Ford 18
Ford 40
Ford 48
Ford 68
Ford 78
Ford 300
Ford 999
Ford Model A (1903-1904)
Ford Model A (1927-1931)
Ford Model AC
Ford Model B
Ford Model C
Ford Model F
Ford Model K
Ford Model N
Ford Model R
Ford Model S
Ford Model T
Ford Model TT
Ford Aspire
Ford Bronco
Ford Courier
Ford Contour
Ford Crestline
Ford Crown Victoria
Ford Custom
Ford Custom 300
Ford Custom 500
Ford Custom Deluxe
Ford Customline
Ford Deluxe
Ford E-Serie
Ford Econoline
Ford Edge
Ford Elite
Ford Escape
Ford Escort
Ford Euroline
Ford Excursion
Ford EXP
Ford Expedition
Ford Explorer
Ford Explorer Sport
Ford Explorer Sport Trac
Ford F-100
Ford F-150
Ford F-250
Ford 350
Ford F-450
Ford F-550
Ford F-650
Ford Fairlane
Ford Fairlane 500
Ford Fairlane 500 XL
Ford Fairlane Torino
Ford Fairlane Torino GT
Ford Fairlane Torino Cobra
Ford Fairmont
Ford Fairmont Futura
Ford Falcon
Ford Falcon Futura
Ford Festiva
Ford Focus
Ford Five Hundred
Ford Freestar
Ford Freestyle
Ford Fusion
Ford Futura
Ford Galaxie
Ford Galaxie 500
Ford Galaxie 500 7 l
Ford Galaxie 500 XL
Ford Galaxie 500 LTD
Ford Granada
Ford Gran Torino
Ford GT 40
Ford GT 90 (prototyp)
Ford GTX1
Ford GT
Ford LCF
Ford LTD
Ford LTD II
Ford LTD Crown Victoria
Ford Mainline
Ford Maverick
Ford Mustang
Ford Pinto
Ford Probe
Ford Ranger
Ford-Serie
Ford Special
Ford Standard
Ford Station Wagon
Ford Super Deluxe
Ford Taurus
Ford Tempo
Ford Thunderbird
Ford Torino
Ford Torino 500
Ford Torino Brougham
Ford Torino GT
Ford Torino Cobra
Ford V8
Ford XL


== Ford w EuropieEdytuj ==


=== HistoriaEdytuj ===
W 1911 roku powstała pierwsza fabryka Forda w Europie. Na jej lokalizację wybrano miasto Manchester w Anglii. Początkowo produkowano w niej Forda Model T. W późniejszych latach były to konstrukcje brytyjskie, jak Ford Perfect, Anglia, Popular, Cortina, czy Consul.
W 1925 roku otwarto nowe zakłady w Niemczech. Przed wojną produkowano tam takie modele jak Köln, Rheinland, czy Eifel. W 1931 roku powstała fabryka w Kolonii. W 1939 roku Niemcy zmienili nazwę zakładów na Ford-Werke. W latach 1941 – 1945 w tych fabrykach, pracujących na potrzeby wojny, zatrudniani byli pracownicy przymusowi. Po wojnie, w 1952 roku, pojawił się Ford Taunus.
Ford posiadał również zakład produkcyjny we Francji, zwany Ford S.A.F., gdzie powstawały modele Comete, Vedette i Versailles. Fabryka została sprzedana w połowie lat pięćdziesiątych przedsiębiorstwu Simca, które kontynuowała produkcję modelu Versailles, pod nazwą Simca Vedette.
W latach sześćdziesiątych nastąpiło zacieśnienie współpracy pomiędzy obydwiema filiami, niemiecką i angielską. Zaczęto produkować te same modele, czasem różniące się stosowanymi silnikami, jak Ford Capri. Z czasem zakłady brytyjskie zaczęły tracić na znaczeniu, tak, że dzisiaj europejskie biura konstrukcyjne znajdują się w Niemczech.
W latach osiemdziesiątych postawiono na nadwozia typu hatchback. W takich wersjach nadwoziowych debiutowały Ford Escort, Sierra i Scorpio. Kłopoty jakościowe, jakie miał głównie model Sierra i niską popularność Escorta IV gen. przełamał na dobre dopiero model Focus, chwalony za stylistykę i wysoką jakość wykonania.


=== Modele Ford w EuropieEdytuj ===
Ford B-MAX
Ford C-MAX
Ford Capri
Ford Cougar
Ford Courier
Ford EcoSport
Ford Escort
Ford Express
Ford Fiesta
Ford Focus
Ford Fusion
Ford Galaxy
Ford Granada
Ford Ka
Ford Kuga
Ford Maverick
Ford Mondeo
Ford Mustang
Ford Orion
Ford Probe
Ford Puma
Ford Ranger
Ford RS2000
Ford S-MAX
Ford Scorpio
Ford Sierra
Ford SportKa
Ford StreetKa
Ford Taunus
Ford Tourneo
Ford Tourneo Connect
Ford Transit
Ford Transit Connect


== Ford w AustraliiEdytuj ==


=== HistoriaEdytuj ===
Filia Forda na kontynencie australijskim powstała w 1925 roku. Produkcja obejmowała początkowo amerykańskie, a później europejskie modele Fordów. Obecnie mniejsze modele są importowane z Europy, duże terenowe z USA. Typowo australijską konstrukcją jest obecnie produkowany model Falcon (od 1972 roku nie mający już nic wspólnego z amerykańskim Falconem), wyposażony obecnie w duże silniki V6 i V8. Na jego bazie powstał luksusowy Ford Fairlane, oraz pick-up Ute (od ang. utility – użytkowy).


=== Modele Forda w AustraliiEdytuj ===
Ford Falcon
Ford Falcon Ute
Ford Territory
Ford Fairlane
Ford FPV GT
Ford FPV GT-P
Ford FPV Pursuit
Ford FPV Super Pursuit
Ford FPV F6 Typhoon
Ford FPV F6 Tornado


== Ford w Ameryce PołudniowejEdytuj ==

W Ameryce Południowej fabryki Forda znajdują się w Argentynie i Brazylii. W roku 1986 powstała spółka Autolatina (Ford 49%, Volkswagen 51%), rozwiązana w 1995 roku.


=== ArgentynaEdytuj ===
W 1916 roku Ford rozpoczął montaż modelu T. Jednym z najdłużej produkowanych w Argentynie modeli był jednak amerykański Ford Falcon produkowany tu od 1962 do 1992 roku. Wraz z zakończeniem produkcji Escorta, fabryka podjęła produkcję modelu Focus.


==== Modele Forda w ArgentynieEdytuj ====
T
Falcon
Escort
Fiesta


=== BrazyliaEdytuj ===
W 1919 roku rozpoczęto montaż modelu T, później również modelu A. W latach 1930 – 1968 produkowano tylko samochody ciężarowe. W 1968 roku zadebiutował model Galaxie. Obecnie produkuje się tu modele Ka, Fiesta (modele gen. II 1989 i III 2002) oraz model EcoSport, bazujący na Fieście II gen., przypominający nieco model Fusion.


==== Modele Forda w BrazyliiEdytuj ====
EcoSport
F-250
Fiesta Sedan
Fiesta Street
Ka
Troller T4


== Ford w AzjiEdytuj ==

Na niektórych rynk