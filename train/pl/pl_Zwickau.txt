Zwickau (pol. hist. Ćwików, czes. Cvikov) – miasto powiatowe we wschodniej części Niemiec, w kraju związkowym Saksonia, w okręgu administracyjnym Chemnitz, stolica powiatu Zwickau, na przedgórzu Rudaw.


== HistoriaEdytuj ==
Tereny wokół Zwickau zostały zasiedlone przez Słowian na początku VII wieku. W X wieku zaczęli przybywać niemieccy osadnicy, a rodzimi Słowianie zostali schrystianizowani. Pierwsze wzmianki o mieście pochodzą z roku 1118. Osada otrzymała prawa miejskie w 1212. Zwickau był wolnym miastem od 1290 do 1323. W 1470 roku po odkryciu srebra w Schneebergu nastąpił intensywny rozwój górnictwa w regionie. Miasto zostało złupione podczas wojny 30-letniej.
W roku 1810, w domu przy rynku, urodził się kompozytor Robert Schumann.
Podczas II wojny światowej rząd utworzył w mieście obóz koncentracyjny. Został on wyzwolony przez aliantów w 1945. Po wyzwoleniu miasto znalazło się pod kontrolą ZSRR. Od 1949 do 1990 miasto znajdowało się w NRD i było ośrodkiem wydobycia węgla. W latach 1957-1991 w fabryce VEB Sachsenring Automobilwerke Zwickau produkowany był Trabant.
1 sierpnia 2008 Zwickau straciło status miasta na prawach powiatu i włączone zostało do powiatu Zwickau.


== DemografiaEdytuj ==
Populacja miasta w XX i XXI wieku:


== ZabytkiEdytuj ==
Wśród dziewięciu kościołów na szczególną uwagę zasługuje gotycka katedra pod wezwaniem św. Marii (Dom St. Marien). Budowana była od 1451 do 1536 roku, później zaś odnawiana w latach 1885-1891. W 87. metrowej dzwonnicy katedry wisi ważący 51 ton dzwon. Wewnątrz kościoła znajdują się między innymi drewniany ołtarz, osiem obrazów Michaela Wolgemuta, oraz rzeźbiona w drewnie Pietà Petera Breuera. Poza budynkami sakralnymi, na szczególną uwagę zasługują ratusz, w którym mieści się miejskie archiwum, oraz późnogotycki budynek, w którym znajduje się obecnie teatr.


== TransportEdytuj ==
W mieście znajduje się stacja kolejowa Zwickau Hauptbahnhof.


== SportEdytuj ==
FSV Zwickau - klub piłkarski


== Polacy w ZwickauEdytuj ==

W latach 1697-1706 i 1709-1763 Zwickau wraz z Elektoratem Saksonii było związane unią personalną z Polską. Z tego okresu pochodzi słup dystansowy poczty polsko-saskiej, na którym widnieją herby Rzeczypospolitej i Saksonii.
W czasie II wojny światowej w 