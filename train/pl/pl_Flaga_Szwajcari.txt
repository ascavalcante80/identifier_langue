Flaga Szwajcarii to czerwony kwadrat z białym krzyżem greckim na środku. Długość każdego z ramion krzyża jest o 1/6 większa niż ich szerokość i, choć formalnie tego nie ustalono, rozpiętość krzyża zwyczajowo stanowi 2/3 lub 7/10 rozpiętości flagi. Jest to jedna z dwóch - obok watykańskiej - kwadratowych flag na świecie.


== HistoriaEdytuj ==
W 1339 wszyscy żołnierze i oficerowie biorący udział w bitwie pod Laupen, byli oznaczeni znakiem krzyża. Od tego czasu biały krzyż w czerwonym polu stał się wspólnym symbolem Szwajcarów, a od XV wieku chorągiew konfederacji była czerwona z białym krzyżem równoramiennym. Obecny wzór otrzymały w 1848 roku szwajcarskie sztandary wojskowe. Ich dokładne proporcje ustalono w rozkazie wojskowym z 1852. Te same proporcje przyjęto dla flagi państwowej 12 grudnia 1889 roku.


== Bandera SzwajcariiEdytuj ==

Bandera Szwajcarii, używana przez jej statki wodne, jest prostokątem o stosunku boków 2:3, koloru czerwonego, z białym krzyżem greckim pośrodku, o ściśle określonych proporcjach poszczególnych elementów, przedstawionych na szkicu obok.


== CiekawostkiEdytuj ==
Sportowcy Szwajcarii w ostatnich latac