Vlissingen - gmina i miasto w południowo-zachodniej części Holandii, położone na dawnej wyspie Walcheren (prowincja Zelandia). Liczy 42 864 mieszkańców (2012). Vlissingen otrzymało prawa miejskie w 1315. W XVII stuleciu było główną bazą dla statków Kompanii Wschodnioindyjskiej i ważnym portem.
Obecnie Vlissingen jest znane głównie z przystani Holenderskiej Marynarki Wojennej, położonej nad brzegami Skaldy. Oprócz tego znajduje się tu stocznia Damen Schelde Naval Shipbuilding (poprzednia nazwa: Koninklijke Maatschappij De Schelde), rafineria, przetwórnie rybne, huta aluminium. Vlissingen dysponuje połączeniem kolejowym i drogowym z Bredą oraz promowym z Breskens (Zelandia). Połączenie promowe do Sheerness (Wielka Brytania) zostało zlikwidowane w maju 1994 roku. W okolicach Vlissingen działa elektrownia atomowa Borsele o mocy 477 MW.
Z ważniejszych atrakcji turystycznych można wymienić: kościół Grote Kerk (z XIV w.), wieżę Więzienną (koniec XVI w.), barokowe kamienice (XVII w.), ratusz miejski (XVIII w.), muzeum morskie, twierdza Fort Rammekens (XVI w.). Miasto posiada liczne kąpieliska oraz przystań jachtową.


== Ciekawostki ==
We Vlissingen urodził się jeden z najwybitniejszych holenderskich admirałów - Michiel Adriaanszoon de Ruijter.
W latach 1936-39 w tutejszej stoczni - Koninklijke Maatschappij "De Schelde" - zbudowany został okręt podwodny "Orzeł".
W latach 1938-46 tutejsza stocznia zbudowała ostatni nowy statek pasażerski dla armatora Rotterdamsche Lloyd. Z górą 21.000-tonowy ten motorowiec przeleżał około sześciu lat na pochylni stoczniowej, by ostatecznie spłynąć na wodę 1 lipca 1946 roku. Miał otrzymać nazwę "Batavia", lecz spływając na wodę - otrzymał imię dyrektora firmy, dla której go budowano, Willema Ruys Bzn. (1894-1942), rozstrzelanego przez hitlerowców w sierpniu 1942 roku. Później znany pod 