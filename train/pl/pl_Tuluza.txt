Tuluza (fr. Toulouse, oks. Tolosa) – miejscowość i gmina we Francji, stolica regionu Midi-Pyrénées, w departamencie Górna Garonna, nad rzeką Garonną.
Według danych na rok 1990 gminę zamieszkiwało 358 688 osób (zespół miejski 773 tys. mieszkańców), a gęstość zaludnienia wynosiła 3032 osób/km² (wśród 3020 gmin regionu Midi-Pyrénées Toulouse plasuje się na pierwszym miejscu pod względem liczby ludności, natomiast pod względem powierzchni na miejscu siódmym). Do roku 2007 Polska posiadała tam swój konsulat honorowy.
Stanowi również ważny ośrodek akademicki. Obok Paryża i Lyonu zaliczana jest do miast o największej liczbie studentów. Stanowi siedzibę trzech siostrzanych uniwersytetów: Uniwersytet Tuluza I - Capitole, Uniwersytet Toulouse II – Le Mirail oraz Uniwersytet Tuluza III - Paul Sabatier.


== PrzemysłEdytuj ==
Główny ośrodek przemysłu lotniczego i kosmicznego Francji – siedziba koncernu lotniczego Airbus oraz centrum badań lotniczych i kosmicznych. Ponadto rozwinięty jest przemysł elektrotechniczny, elektroniczny, chemiczny, odzieżowy i spożywczy.


== KomunikacjaEdytuj ==
Tuluza jest największym węzłem komunikacyjnym południowo-zachodniej Francji. Istnieją tam ważne linie kolejowe i autostrady do Bordeaux, Narbonne, połączenie drogowe z Hiszpanią i Andorą. Funkcjonuje tu metro, port lotniczy oraz port rzeczny (połączony Kanałem Południowym z Morzem Śródziemnym).


== HistoriaEdytuj ==
W starożytności miasto założone przez Rzymian Tolosa, później (V w.) stolica państwa Wizygotów. W 507 roku została zdobyta przez Franków. Od IX wieku stolica hrabstwa Tuluza. W 1227 powstały statuty regulujące sukiennictwo. W średniowiecznej Tuluzie odbywały się od Wielkiego Postu do początków grudnia słynne jarmarki. 7 maja 1463 miasto zostało doszczętnie zniszczone w pożarze.


== ArchitekturaEdytuj ==
Tuluza zwana jest różowym miastem ("la ville rose") z powodu charakterystycznej lekko różowej cegły widocznej na elewacjach wielu budynków miasta.
Kościół pielgrzymkowy St-Sernin (budowany od 1080 roku do XII wieku) wybudowany wg "reguły kluniackiej". Ważny przystanek na popularnej w średniowieczu drodze pielgrzy