Czechosłowacja (czes. Československo, słow. Česko-Slovensko lub Československo) – państwo w Europie Środkowej istniejące w latach 1918-1938 i 1945-1992. 1 stycznia 1993 w miejscu Czechosłowacji powstały dwa nowe państwa – Czechy i Słowacja. Kraj ten graniczył z Niemcami (1949-90: NRD i RFN), Polską, ZSRR (1991: Ukrainą), Rumunią (do 1938), Węgrami i Austrią. Stolicą Czechosłowacji była Praga.


== Nazwy oficjalneEdytuj ==
1918-1920: państwo czecho-słowackie, państwo czechosłowackie (česko-slovenský stát, československý stát)
1920-1938: Republika Czechosłowacka - RCS (Československá republika – ČSR, Republika Československá - RČS)
1938-1939: Republika Czecho-Słowacka - RCS (Česko-Slovenská republika – ČSR),
1945-1948: Republika Czechosłowacka - RCS (Československá republika – ČSR)
1948-1960: Republika Czechosłowacka - RCS (Československá republika – ČSR)
1960-1990: Czechosłowacka Republika Socjalistyczna - CSRS (Československá socialistická republika – ČSSR)
1990-1990: Czechosłowacka Republika Federacyjna, Czecho-słowacka Republika Federacyjna - CSRF (cz. Československá federativní republika, słow. Česko-slovenská federatívna republika – ČSFR).
1990-1992: Czeska i Słowacka Republika Federacyjna - CSRF (cz. Česká a Slovenská Federativní Republika, słow. Česká a Slovenská Federatívna Republika – ČSFR).


== Nazwy geograficzneEdytuj ==
1918-1920: Czecho-Słowacja (Česko-Slovensko)
1920-1938: Czechosłowacja (Československo)
1938-1939: Czecho-Słowacja (Česko-Slovensko)
1945-1990: Czechosłowacja (Československo)
1990-1992: Czechosłowacja, Czecho-Słowacja (cz. Československo, słow. Česko-Slovensko).


== HistoriaEdytuj ==
Czechosłowacja powstała jako owoc koncepcji czechosłowakizmu, dla Słowaków stanowiącej obronę przed postępującą madziaryzacją ze strony Węgier. Słowacy zdecydowali się na związanie w organizmie państwowym z dużo bliższym kulturowo narodem czeskim. W roku 1918, pod koniec I wojny światowej po rozpadzie Austro-Węgier z części ziem monarchii dualistycznej: Bohemii, Moraw, czeskiej części Śląska, Górnych Węgier (obecnej Słowacji) i Rusi Zakarpackiej wykrojono granice nowego państwa. Pierwszym prezydentem kraju został filozof Tomáš Masaryk. Pozostałymi ojcami niepodległej Czechosłowacji byli: Czech Edvard Beneš i Słowak Milan Rastislav Štefánik.
Państwo powstało 28 października 1918.


=== Narodowości Czechosłowacji w 1921 r. według spisu czechosłowackiegoEdytuj ===


=== Narodowości Czechosłowacji w 1921 według spisu czechosłowackiegoEdytuj ===
Jednak już po dwudziestu latach naruszono integralność terytorialną Czechosłowacji – na skutek Układu Monachijskiego Wielka Brytania i Francja oddały 29 września 1938 Hitlerowi Kraj Sudecki. W następnych miesiącach Polska zajęła Zaolzie, a Węgry (w wyniku tzw. arbitrażu wiedeńskiego) południową Słowację i Ruś Zakarpacką. Wówczas to powołano do życia Drugą Republikę, która nie przetrwała jednak nawet pół roku – 16 marca 1939 III Rzesza przekształciła Bohemię i Morawy w Protektorat Czech i Moraw, na terenie Słowacji niepodległość proklamowała prohitlerowska Pierwsza Republika Słowacka, a na Zakarpaciu powstała efemeryczna Karpato-Ukraina.
Po II wojnie światowej powrócono do formy jednego czesko-słowackiego państwa. W 1948 władzę w wyniku zamachu stanu ostatecznie przejęli komuniści. Rezygnacja ze stanowiska dotychczasowego prezydenta Beneša symbolicznie zakończyła krótki okres III republiki. W 1960 roku czechosłowackie władze oktrojowały nową konstytucję, która oficjalnie przekształcała Republikę Czechosłowacką w kraj komunistyczny, dodając do nazwy państwa człon Socjalistyczna. Okres stalinowski zakończył się w Czechosłowacji dopiero w roku 1960, rozpoczynając delikatną odwilż, którą zakończyła Praska wiosna. Reformy tego okresu spowodowały interwencję wojsk Układu Warszawskiego w roku 1968 i przywrócenie władzy tzw. twardogłowych. Jedyną niewycofaną refor