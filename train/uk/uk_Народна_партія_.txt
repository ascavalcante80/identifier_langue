Народна партія за свободу і демократію (нід. Volkspartij voor Vrijheid en Democratie, VVD) — нідерландська консервативно-ліберальна політична партія. Партія була заснована у 1948 році. Партія має 35 місць із 150 в другій і 14 із 75 в першій палаті Генеральних штатів та 3 місця із 25 виділених для Нідерландів у Європарламенті (входить до фракції Альянс лібералів і демократів за Європу). Народна партія за свободу і демократію входить до Альянсу лібералів і демократів за Європу та Ліберального інтернаціоналу.
Партія має молодіжне крило — Молодіжна організація Свободи і демократії.
Лідер партії Марк Рютте є чинним прем'єр-міністром Нідерландів.


== Історія ==
Партія була заснована 24 січня 1948 року.
З 1948 по 1952 рік Народна партія за свободу і демократію брала участь у широкій урядовій коаліції під керівництвом Партії праці у кабінеті прем'єр-міністра Віллема Дреса.
У 1952—1958, 1965—1967, 1973—1977, 1981—1982 і 1989—1994 роках партія перебувала у опозиції. З 1994 по 2002 рік партія бере участь в урядовій коаліції разом із Партією праці і партією Демократи 66. Після парламентських виборів 2002 до 2007 року партія входить до урядової коаліції, що очолює лідер партії Християнсько-демократичний заклик Ян-Петер Балкененде.
2 вересня 2004 року із партії вийшов депутат Херт Вілдерс, який очолив потім праву Партію Свободи.
Після після парламентських виборів 2010 року Народна партія найбільшу кількість місць (31 місце) і очолила правоцентристську коаліцію разом із партією Християнсько-демократичний заклик, яку підтримує у парламенті Партія Свободи Херта Вілдерса. Лідер партії Марк Рютте 14 жовтня 2010 року став першим прем'єр-міністром від Народної партії за свободу і демократію.


== Участь у виборах ==

Участь у виборах до другої палати парламенту Нідерландів:
1948 рік: 7,9% - 8 місць
1952 рік: 8,8% - 9 місць
1956 рік: 8,8% - 9 місць (Після збільшення кількості місць у парламенті до 150: 13)
1959 рік: 12,2% - 19 місць
1963 рік: 10,3% - 16 місць
1967 рік: 10,7% - 17 місць
1971 рік: 10,3% - 16 мі