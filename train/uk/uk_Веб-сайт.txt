Сайт або веб-сайт (від англ. website, місце, майданчик в інтернеті, укр. іменка) — сукупність веб-сторінок, доступних у мережі Інтернет, які об'єднані як за змістом, так і за навігацією. Фізично сайт може розміщуватися як на одному, так і на кількох серверах.
Сайтом також називають вузол мережі Інтернет, комп'ютер, за яким закріплена унікальна ІР-адреса, і взагалі будь-який об'єкт в Інтернеті, за яким закріплена адреса, що ідентифікує його в мережі (FTP-site, WWW-site тощо).
Набір зв'язаних між собою інформаційних онлайнових ресурсів, призначених для перегляду через комп'ютерну мережу за допомогою спеціальних програм — браузерів. Веб-вузол може бути набором документів в електронному вигляді, онлайн службою.


== Історія ==
Перший у світі сайт info.cern.ch з'явився в 1990 році. Його створив Тім Бернерс-Лі — батько сучасного інтернету. Автор опублікував на своєму сайті опис нової технології WWW (World Wide Web), заснований на протоколі передачі даних HTTP, системі адресації URI і мові розмітки HTML. Також на ресурсі було описано принципи встановлення та роботи серверів і браузерів. Сайт став першим у світі інтернет-каталогом, на якому Тім Бернерс-Лі розмістив гіперпосилання на інші інтернет-ресурси, що розпочали своє існування.


== Рейтинг сайтів за популярністю ==
Популярність сайтів визначається кількістю відвідувачів, що переглянули принаймні одну сторінку. Нижче наведені списки сайтів за даними компанії Alexa Internet.
Дані станом на 31.07.2015.


=== У світі ===
«Google» (google.com) — пошукова система та мультисервісний портал.
«Facebook» (facebook.com) — найбільша в світі соціальна мережа.
«YouTube» (youtube.com) — відеохостинг.
«Baidu.com» (baidu.com) — китайський пошуковик.
«Yahoo!» (yahoo.com) — пошукова система і мультисервісний портал.
«Amazon.com» (amazon.com) — один з перших інтернет-сервісів, орієнтованих на продаж реальних товарів масового попиту, найбільша у світі за обігом компанія, що продає товари та послуги через Інтернет.
«Wikipedia» (wikipedia.org) — вільна енциклопедія.
«QQ.COM» (qq.com) — найбільший китайський мультисервісний портал.
«Twitter» (twitter.com) — соціальна мережа, мікроблог.
«Google Індія» (google.co.in) — індійська локалізація пошуковика Google.


=== В Україні ===
«Google.com.ua» (google.com.ua) — пошуковик та мультисервісний портал (українське представництво).
«VK» (vk.com) — російська соціальна мережа.
«Google» (google.com) — пошуковик та мультисервісний портал.
«YouTube» (youtube.com) — відеох