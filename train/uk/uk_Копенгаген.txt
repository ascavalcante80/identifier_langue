Копенга́ґен (дан. København) — столиця та найбільше місто Данії, розташоване в Столичному регіоні на півострові Зеландія і острові Амагер. Копенгаген — історичний центр країни. Перші згадки про місто датовані 1043 роком.
Копенгаген — культурна столиця Європи '96 (1996)


== Історія ==


== Пам'ятки ==


=== Загальний огляд ===

Копенгаген розташований на берегах протоки, яка розділяє Данію і Швецію. Остербро — найпрестижніший район Копенгагена. Респектабельність по-копенгагенськи це не гламур: люди люблять маленькі бари, в районі дуже багато парків. У західному районі Копенгагена Вестербро знаходиться одна з найдовших торгових вулиць у світі — її довжина дорівнює 1 морській милі.
Копенгаген відомий своїми палацами — всі на «борг»: Амалієнборг, Крістіансборг, Розенборг, одним з найвідоміших у світі парків розваг — «Тіволі». А ще до в'їзду у столицю Данії вас будь-що знадять «замком Гамлета» Кронборг. Звісно, туристи вже «обходили» деякі вузлові місця маршрутів: у Копенгагені це пам'ятник русалці, вулиця Нугавн із дерев'яною забудовою тощо.
Аеропорт Каструп розташований практично на околиці Копенгагена.
В 1637 році, в часи Крістіана IV, в Копенгагені споруджена Кругла вежа заввишки 36 метрів. У ній немає сходів — вгору веде пологий гвинтовий підйом. У 1716 році Петро Перший в'їхав на вершину вежі верхи на коні, який віз карету з майбутньою імператрицею Катериною Першою.
Велосипедні стоянки можна побачити всюди. Виникла стійка асоціація: Копенгаген — місто велосипедів. Майже всі дороги мають окрему смугу для велосипедів. У Копенгагені замість громадського транспорту може бути значно зручніше користуватись велосипедом: його можна взяти на прокат.
У Копенгагені є невеличка незалежна територія Вільне місто Християнія (в західному регіоні Копенгагена Вестербро). 300 родин мешкають на території колишніх армійських казарм та не скоряються законам Королівства Данія. Вони мають власні правила, адміністрацію та прапор, у їхній «країні» дозволено продаж легких наркотиків.
Потягом через аеропорт Казігир тепер можна дістатися шведського міста Мальме, бо Данію зі Швецією сполучив кілька років тому тунель-міст.
У 1671 році було прорито канал «Нова Гавань» (Нью Хавн) щоб з'єднати внутрішнє місто з морем. У кінці 18 — на початку 19 століття канал був центром торгівлі в Копенгагені. Більшість будинків попри канал мають більшу, ніж 300 років історію.
Перший виробничий цех всесвітньовідомої пивоварної компанії Карлсберг був відкритий в 1847 році в передмісті Копенгагена на пагорбі Велві.


=== Пам'ятник Шевченку ===
24 вересня 2010 року в копенгагенському парку Естре Анлег (Østre Anlæg) з ініціативи та зусиллями Дансько-українського товариства встановлено перший у країнах Скандинавії пам'ятник Тарасові Шевченку. Ініціативу встановлення підтримало посольство України в Данії, основне фінансування взяв на себе колишній посол України Павло Рябикін, а частину витрат покрили приватні пожертви найстарішого ветерана УПА в Скандинавії Петра Балицького та Голови Дансько-українського товариства Івана Нестера. Автор бронзового погруддя — український скульптор Сергій Богуславський, що мешкає в Копенгагені. Пам'ятник розташовано неподалік будинку, в якому колись працювала дипломатична місія УНР (про це свідчить меморіальна табличка). На гранітному постаменті данською мовою викарбувано: Тарас Шевченко. 1814–1861. Національний поет України.


== Населення ==
Населення: 501.158 (2006) / 1.362.млн (з передмістями).
Розвиток населення Копенгагена: (з 1 січня 1971 р.):
Дипломатичне представництво України в Королівстві Данія: місто Копенгаген, вулиця Толдбодгаде, будинок 37-А.


== Транспорт ==


=== Метро ===

Система метрополітену відкрита 2002 року. На міжнародній конференції по метрополітену (англ. Metro Rail Conference) 2008 року копенгагенська підземна залізниця була визнана найкращою в світі. Станом на 2014 рік данський метрополітен налічує дві лінії (M1 та M2) з 22 станціями і при цьому постійно розвивається; так, до 2018 року планується відкрити кільцевий маршрут з ще двох нових ліній (M3 та M4).
З 16 березня 2009 року метро працює цілодобово. Однією з відмінних рис Копенга