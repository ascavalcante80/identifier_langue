Тимор — острів в Південно-східній Азії, частина Малайського архіпелагу. Розташований на північ від Тиморського моря. Острів поділений між двома державами — незалежною країною Східним Тимором та частиною Індонезії, провінцією Східні малі Зондські острови, яка розташована у західній частині острова.


== Географія ==
Загальна довжина острова 500 км, ширина 80 км, він розташований у південно-західному напрямку. Острів розташований на рубежі обширного регіону Океанії. На північний захід від острова розташований острів Сулавесі, а на захід о. Сумба. Найвищою точкою острова є гора Татамаїлау у Східному Тиморі (2960 м). Тимор політично поділений на дві частини: індонезійський Західний Тимор, площею 19 000 км та населенням 2 млн. Столиця Західного Тимору — м. Купанг. Східна частина острова є територією незалежної держави Східний Тимор. До цієї держави також належить невеличкий анклав на північно-західному узбережжі Західного Тимору і острови Атауро і Яко. Загальна площа Східного Тимору — 15007 км, населення 1 млн. Столиця — Ділі.


== Флора і фауна ==
Центральна частина Тимору вкрита невеликими горами і тропічною саваною. Низькі рівнини досягають узбережжя острова і на них сформувалися комплекси мангрових рослин. Клімат Тимора багато в чому залежить від мусонної циркуляції: під час південно-східного мусона наступає сухий сезон. Він закінчується з початком північно-західного мусону, який наступає з грудня по березень. На узбережжі острова розташовані тропічні ліси евкаліптових дерев, бамбука, сандалового дерева. У внутрішніх регіонах острова знаходяться трав'яні савани. У цих регіонах флора і фауна значно бідніша ніж на інших островах Зондської групи. На Тиморі знаходяться рідкі види рослин та тварин, характерних для території Австралії.


== Історія ==
До відкриття острова європейцями у 16-му столітті дуже мало відомо про його історичне минуле. Територію острова відвідували яванські, малайські та китайські торговці, які вимінювали у місцевого населення сандалове дерево. У пошуках сандалу до острова згодом прибули перші європейці — португальці, котрі заснували на острові колонію у 1520 р. Через століття західна частина острова потрапила у володіння Голландської Ост-Індійської компанії. Східна частина острва залишилася у володінні Португалії. Це призвело до багаторічного поділу острова на дві частини португальську і нідерландську. У 1812-1815 р. острів тимчасово потрапив під протекторат Великобританії, однак Віденський конгрес 1815 р. повернув острів Голандії та Португалії. Правовий статус поділу острова був закріплений міжнародними договорами 1860-1893 рр. Під час Першої світової війни, незважаючи на нейтралітет Португалії, острів був окупований Японією.
У 1950 р. з проголошенням незалежності Індонезії від Нідерландів Західний Тимор увійшов до її складу. Східний Тимор залишався у володінні Португалії до Квітневої революції 1975 р. Влітку 1975 р. Східному Тиморі спалахнула громадянська війна між прихильниками незалежності та проіндонезійськими угрупуваннями, котрі прагнули об'єднати острів з Індонезією. Попри це, 28 листопада 1975 р. була проголошена незалежна Народно-Демократична Республіка Східного Тимору. Через 9 днів після проголошення незалежності індонезійські війська окупували східну частину острова.
Окупація Східного Тимору не була визнана ООН та соціалістичними країнами. У східній частині острова розгорнулася партизанська боротьба за незалежність Східно