Ві́день (нім. Wien) — столиця Австрії. Є однією з 9 земель Австрії, з усіх боків оточеною територією іншої землі — Нижньої Австрії.
Населення — 1,714 млн осіб (2011); разом з передмістями — близько 2,3 млн.
Відень є третім містом — резиденцією ООН після Нью-Йорка і Женеви. Міжнародний Віденський Центр (так званий UNO-City) включає МАГАТЕ, УНЗ ООН, Організації ООН з промислового розвитку (ЮНІДО) тощо. У Відні містяться штаб-квартири інших міжнародних організацій: ОПЕК, ОБСЄ тощо.
Старе місто Відня в грудні 2001 р. було внесене до переліку Культурної спадщини ЮНЕСКО.


== ГеографіяРедагувати ==
Площа Відня становить 415 км². Таким чином, Відень є найменшою федеральною землею Австрії.
Місто розташоване в північно-східній частині Австрії біля підніжжя Альп, за 60 км від кордону зі Словаччиною.
Через місто протікає Дунай з своїм рукавом Донауканалом і річка Відень. Історично місто розвивалося на південь від Дунаю, проте в останні два сторіччя, Відень ріс обабіч річки.
Найбільша висота міста над рівнем моря в районі Германскогеля (542 м), а найменша — в Еслінґу (155 м). Місто оточує Віденський ліс.
Географічно вигідне розташування робить Відень зручним місцем для розвитку відносин з іншими країнами Центрально-Східної Європи. Це стало особливо відчутно після 1989 р., коли впала т. зв. «залізна завіса». Наприклад, до столиці Словаччини Братислави від Відня лише 60 км — це найкоротша відстань між двома європейськими столицями (за винятком Ватикану та Риму).


=== КліматРедагувати ===


== Структура містаРедагувати ==
За формою Відень нагадує коло, перетнуте хордою ріки Дунай.
З часів Римської імперії місто розширювалося концентричними колами. Його центральна частина, т. зв. «внутрішнє місто» (нім. Innere Stadt), майже збігається з адміністративними межами 1-го міського округу.
Рінґ є кільцеподібним ланцюжком бульварів. Історія Рінґу почалася 1857року, коли цісар ухвалив зруйнувати вже непотрібні фортифікаційні споруди.
Ґюртель, який утворює концентричне коло навколо Рінґу, виник 1890 року. Він поглинув навколишні села. За Ґюртелем розташований т. зв. «червоний Відень» (робітничі квартали, збудовані соціалістичним урядом у 1923–1934 рр.).


=== Адміністративний поділРедагувати ===

Місто Відень розділене на 23 райони:
Внутрішнє місто (Innere Stadt)
Леопольдштадт (Leopoldstadt)
Ландштрассе (Landstraße)
Віден (Wieden)
Марґаретен (Margareten)
Маріагільф (Mariahilf)
Нойбау (Neubau)
Йозефштадт (Josefstadt)
Альзерґрунд (Alsergrund)
Фаворітен (Favoriten)
Зіммерінґ (Simmering)
Майдлінґ (Meidling)
Гітцинґ (Hietzing)
Пенцинґ (Penzing)
Рудольфсгайм-Фюнфгаус (Rudolfsheim-Fünfhaus)
Оттакрінґ (Ottakring)
Гернальс (Hernals)
Верінґ (Währing)
Дьоблінґ (Döbling)
Бріґіттенау (Brigittenau)
Флорідсдорф (Floridsdorf)
Донауштадт (Donaustadt)
Лізінґ (Liesing).


== КліматРедагувати ==

Загальна характеристика для Відня — клімат субальпійський, на його формування істотно впливає сусідство з горами, взимку середня температура повітря −1,5 °C, рідко бувають морози від −12 до −18 °C, часті снігопади, влітку середня температура повітря біля +20 °C., кількість атмосферних опадів — 700–2000 мм на рік.
За класифікацією Кьоппена (Köppen), Відень розташований в континентальному поясі вологого підтипу. У місті є тепле літо з високою середньою температурою 22 — 26 °C, з максимумами, що, деколи, перевищують 30 °C і їх падіння становить близько 15 °C. Зима порівняно холодна з середньою температурою близькою до точки замерзання, із снігопадами в період з грудня по березень. Весна і осінь помірні — прохолодно-м'які.


== ІсторіяРедагувати ==

Спочатку Відень був кельтським поселенням під назвою Віндобона, заснованим близько 500 року до н. е. на місці сучасного центрального округу міста. У 15 році до н. е. місто завоював XIII римський легіон «Gemina», воно перетворилося на форпост Римської імперії на шляху германських племен з півночі.
Після відходу римлян навколо руїн Віндабони згодом виникли оселі, а близько 800 року збудували церкву Св. Рупрехта — найстарішу зі збережених церков Відня. 881 року місто вперше згадується під назвою Веніа (Wenia). Наступні згадки датуються 1030-ми роками. Витримавши декілька нападів слов'ян і угорців, до X століття Відень став важливим торговим містом.
До середини XII століття Відень — резиденція австрійських герцогів Бабенберґів. 1155 року герцог Генріх II Бабенберґ побудував будинок на площі Am Hof. У 1137–1147 роках збудували першу церкву на місці собору Святого Стефана. Сучасний собор споруджено в XIII—XV століттях.

З 1278 Відень став форпостом династії Габсбурґів. 1469 року імператор Фрідріх III домігся від папи Павла II заснування у Відні дієцезії (доти Австрія була духовно підпорядкована єпископові Пассау).
У 1529 і 1683 роках Відень безуспішно брали в облогу турки (дивіться Оборона Відня).
1679 року вибухнула епідемія чуми. 100-тисячне населення міста зменшилося на третину.
З XVI століття Відень — столиця багатонаціональної держави австрійських Габсбургів; з XVII століття і особливо в XVIII столітті містло стало осереддям численної придворної бюрократії. З XVIII ст. тут розвивається мануфактурна промисловість (текстильне виробництво і виробництво предметів розкоші). У XVIII — початку XIX століття Відень — важливий центр світової культури, особливо музичної. У 1805 і 1809 роках до міста вступали війська Наполеона. 1814 року тут пройшов Віденський конгрес, що сформував політичну карту Європи на 100 наступних років.
У 1-й половині XIX століття бурхливо розвивалися культура та мистецтво — виник стиль бідермаєр, засновниками якого стали відомі віденські композитори, художники і театральні діячі. Відень перетворився на всеєвропейський музичний центр. Епоха бідермаєра завершилася революцією 1848 року, в якій віденці брали активну участь.
У кінці XIX століття у Відні тривало процвітання культури, науки й освіти. Світовою популярністю користувалися Віденський університет і Академія наук. 1897 року представники віденської богеми створили групу «Secession» (Коломан Мозер, Ґустав Клімт і Отто Ваґнер.

На початку XX століття Відень — найбільше місто в Європі (понад 2 млн населення; зараз — 1,67 млн). Проте з поразкою Австро-Угорщини в Першій світовій війні місто втратило свій вплив.
Війна призвела до падіння Габсбурґів і спричинила занепад Відня, породжений інфляцією та політичною боротьбою між соціалістами та консерваторами. Муніципалітет, що балансував між інтересами мас і капіталу, реалізував обширну програму будівництва доступного житла і міської інфраструктури, але не міг запобігти зіткненню між партіями. 1928 року у Відні почалися масові заворушення, які забрали 89 життів; 1934 року спалахнуло Лютневе повстання. Режим австрофашизму, що прийшов до влади 1934 року, не зміг зберегти незалежність країни, і в ніч проти 12 березня 1938 року до Відня ввійшли гітлерівські війська (див. «Аншлюс»).
13 квітня 1945 Відень зайняла радянська армія. Згідно з угодою про зони окупації в Австрії і про управління Віднем (липень 1945 р.), місто розділили на 4 сектори окупації: радянський, американський, англійський і французький; центр перебував під спільною 4-сторонньою окупацією. Окупаційні війська залишили місто 1955 року. У 2-й половині 1950-х рр. Відень знов розгорнув масове будівництво муніципального житла, в 1970—1980-ті рр. істотно реконструювали центр міста, уникнувши при цьому небезпек «брюсселізації».
2004 року у Відні вперше був скликаний Віденський економічний форум, створений для розвитку економічного співробітництва і просування інвестицій у країнах від Адріатики до Чорного моря.


== ДемографіяРедагувати ==


=== НаселенняРедагувати ===

У зв'язку з індустріалізацією та імміграцією з інших частин Австрійської імперії у 1910 році, у Відні було більше ніж 2 мільйони жителів, і це було одне з шести найбільших міст у світі. На рубежі століть у Відні було дуже багато чеського та угорського населення, однак, після першої світової війни, багато чехів і угорців повернулися у свої споконвічні країни, що призвело до зниження віденської громади. В самий розпал міграції, близько однієї третини населення столиці імперії було слов'янського або угорського походження.
До 2001 року 16% городян, при перепису населення, що проживали в Австрії були іншої національності, ніж австрійської, майже половина з яких були з колишньої Югославії, перш за все серби, а далі турки (39000 або 2,5%), поляки (13600, або 0,9%) і німці (12700, або 0,8%).


=== Мови містаРедагувати ===
Відень є центром австрійської групи (діалекту) німецької мови. Австрійським діалектом говорять всі жителі міста, він є за своєю лексикою близький до баварського діалекту (баварська мова), а іноді із значною кількістю мовних запозичень періоду Монархії Габсбургів, особливо з чеської та угорської мов. Значна частина мешканців сьогоднішнього міста володіє класичною німецькою мовою, а також деякими етнічними мовами меншин, що переселилися до міста. Зокрема, це угорська, чеська, словацька, сербська, турецька, боснійська та хорватські мови, а також окремо слід виділити ромів, що населяють Відень та його околиці.


=== РелігіяРедагувати ===
Відень є центром єпархії Римо-Католицької церкви. За переписом населення 2001 року, населення міста розподіляється за релігіями так:
Католицизм 49,2%
Невіруючі 25,7%
Іслам 7,8%
Православ'я 6,0%
Протестантизм (в основному лютеранство) 4,7%
Іудаїзм 0,5%
Інше або без відповіді 6,3%


== УкраїнікаРедагувати ==


=== ІсторіяРедагувати ===
24 березня 1923 р. відбулись загальні збори представників української та білоруської громад (600 осіб; зокрема, М.Левицький, С.Русова, О.Терлецький), на яких було засуджено рішення Ради послів держав Антанти щодо східних кордонів Польщі від 15 березня 1923 р. про анексію Східної Галичини Польщею.


=== ПерсоналіїРедагувати ===

Українець Ю.Кульчицький започаткував традицію славетної віденської кави. На його честь перейменована колишня вулиця Лінієнгассе (Liniengasse) на Колхіцкіґассе (Kolschitzkygasse). На розі вулиць Kolschitzkygasse і Favoritenstrasse, 46 на фасаді будинку 12 вересня 1885 року у річницю битви на горі Каленберг було встановлено пам'ятник Юрію Кульчицькому.
З осені 1892 року Іван Франко працював у Відні над завершенням своєї докторської дисертації про духовний роман «Варлаам і Йоасаф» (під керівництвом Ватрослава Ягича), яку 1 липня 1893 р. захистив у Віденському університеті. Згодом І.Франко активно співпрацював у віденській пресі (збірка його німецькомовних праць складає книгу обсягом 700 сторінок).. У місті є 2 меморіальні таблиці на його честь, а також погруддя роботи львівського скульптора Любомира Яремчука, встановлене у 1999 році праворуч церкви Святої Великомучениці Варвари. Відкриття пам'ятника відбулося 28 травня 1999 року. Проект цього пам'ятника створили архітектори Василь Каменщик та Володимир Турецький.
У Відні є пам'ятник І.Мазепі, пам'ятник українським козакам — учасникам «Віденської відсічі» у парку (Türkenschanzpark) 19-го адміністративного району Відня, Лесі Українки, Л.Курбаса, М.Грушевського, І.Пулюя та П.Куліша (саме у Відні вони видали 1903 року свій український переклад Біблії), І.Горбачевського, А.Гнатишина, К.Томащука. В період 1916–1918 років у Відні друкувався часопис Ukrainische Blätter.


=== ОсвітаРедагувати ===
В Інституті славістики Віденського університету діє відділення україністики, де навчаються 20-30 студентів.


== Інфраструктура містаРедагувати ==


=== МедицинаРедагувати ===


=== ОсвітаРедагувати ===
У Відні є: 283 початкові школи (Volksschulen), з яких 217 є державними школами; 120 шкіл (Hauptschulen), з яких 96 є державними; 46 спеціальних шкіл (Sonderschulen), з яких 40 є державними школами; та 95 загальноосвітніх шкіл (Allgemeinbildende höhere Schulen), з яких 67 є державними школами. Також у Відні є 28 професійно-технічних училищ (Berufsschulen), з яких 25 державних, 22 професійно-технічних училищ та коледжів (technische und gewerbliche mittlere und höhere Schulen), з яких 11 державних, 21 вузькоспеціалізована середня школа, з яких 8 державно-громадські і 16 комерційних шкіл і коледжів (kaufmännische mittlere und höhere Schulen), з яких 6 державно-громадські.
Віденський університет є також найбільшим і найстарішим університетом в сучасному німецькомовному світі (найперший старий німецький університет був в Празі). Він був заснований у 1365 році як «Alma Mater Rudolphina» і був відомий в основному через свою медичну школу (з 2004 року існує вже як незалежний університет під назвою Медичний Університет Відня). У 1692 році була створена Академія витончених мистецтв у Відні, заснована як приватна академія (Hofkammermalers Peter Strudl); у 1765 році був заснований заклад Марії Терезії, який, згодом, став Університетом Ветеринарної медицини Відня. Загалом, місто славиться своєю вищою школою, у Відні багато історичних та відомих в світі університетів:
Академія витончених мистецтв у Відні
Дипломатична академія Відня
Медичний університет Відня
Приватний університет управління Відня
Університет прикладних мистецтв у Відні
Університет музики і виконавських мистецтв у Відні
Університет ветеринарної медицини Відня
Віденський університет
Віденський університет економіки та бізнесу
Університет природних ресурсів і прикладних природничих наук (Відень)
Віденський технічний університет Vienna University of Technology
Вебстер університет у Відні
Австрійський інститут економічних досліджень
Віденський інститут міжнародних економічних досліджень
Відомі ще числені міжнародні школи у Відні:
Американська міжнародна школа (Відень)
Дунайська міжнародна школа
Міжнародний університет у Відні
Французький ліцей Відня
Віденська християнська школа
Віденська міжнародна школа


=== ПаркиРедагувати ===


=== ТоргівляРедагувати ===


=== ТранспортРедагувати ===
У Відні добре розвинений громадський транспорт. Його основу складають:
мережа швидкісних поїздів S-Bahn, що підпорядковується австрійській федеральній залізниці (ÖBB);
віденський метрополітен U-Bahn, трамваї та автобуси, що входять до складу компанії Wiener Linien;
місцева залізниця Відень-Баден (Badner Bahn);
швидкісні поїзди City Airport Train (CAT), що йдуть з міжнародного аеропорту Швехат до центру Відня;
інші приватні автобусні лінії.
Трамвайне сполучення у Відні існує з 1865 року і зараз нараховує близько 179 км залізничної колії. Таким чином, у Відні знаходиться одна з найстаріших та найдовша трамвайна мережа у світі. У 1898 році було відкрите сполучення швидкісних поїздів Stadtbahn, яке зараз відоме як U-Bahn та S-Bahn. Автобусні маршрути почали працювати у Відні з 23 березня 1907 року. Мережа автобанів і залізниць сполучає Відень з іншими містами Австрії і Європи. Єдиний Головний вокзал знаходиться на стадії будівництва, дальні рейси обслуговують три головні вокзали: Південний, Західний і вокзал імені Франца Йосипа. Віденський міжнародний аеропорт Швехат знаходиться за 18 кілометрів на південний схід від центру міста і є найбільшим і найважливішим аеропортом Австрії. Центр міста — пішохідна зона, в якій єдиний вид транспорту — фіакр.


== Культура, визначні пам'яткиРедагувати ==

У Відні розташований міжнародний центр ООН — VIC. Віденська опера — одна з найвідоміших у світі. Гундертвассергаус — шедевр архітектора Гундертвассера. Гофбурґ — резиденція імператорів Священної Римської імперії. Палац Бельведер — розкішний бароковий палацовий комплекс. Будинок парламенту Австрії — один з найяскравіших прикладів неогреку в Європі.
Іспанська школа верхової їзди


=== ТеатриРедагувати ===
Віденський театр «Уранія»


=== Музеї ВідняРедагувати ===

Музейний квартал
Музей історії мистецтв
Альбертіна — один із найвизначніших музеїв образотворчого мистецтва у світі.
Палац Бельведер
Віденський будинок мистецтв
Музей декоративно-ужиткового мистецтва
Музей сучасного мистецтва
Музей Леопольда (заснував Рудольф Леопольд, твори Егона Шиле, Густава Клімта, дизайнерські твори від Йозефа Хофмана до Коломана Мозера).


=== Наукові заклади та університетиРедагувати ===
Австрійський інститут економічних досліджень
Віденський інститут міжнародних економічних досліджень
Віденський університет
Віденський технічний університет Vienna University of Technology
Віденський медичний університет
Австрійська національна бібліотека
Австрійський літературний архів
Австрійський державний архів


=== ЗоопаркРедагувати ===

Шенбруннський зоологічний парк віденської аристократії був започаткований у 1752 році при резиденції Габсбурґів палацу Шенбрунн, що заступив невеликий, відомий ще від 1540 року, звіринець. Він містився просто в парку палацу Шенбрунн у районі Гітцинґ.


=== МузикаРедагувати ===
Відень славний своїми музичними традиціями. Окрім Віденської опери тут функціонує відомий на весь світ Віденський філармонічний оркестр, який щорічно проводить традиційний Новорічний концерт. Місто також славиться на весь світ Хором хлопчиків.


== СпортРедагувати ==

Відень є місцем проведення різних спортивних заходів, включаючи Віденський міський марафон (Vienna City Marathon), який залучає більше 10000 учасників-марафонців щорічно і зазвичай проводиться у травні. У 2005 році в місті проводився Чемпіонат світу з хокею із шайбою, фінал якого також відбувся у Відні. Найбільший футбольний стадіон Австрії — «Ернст-Гаппель-Штадіон» став місцем проведення чотирьох фіналів Ліги Чемпіонів і Кубка європейських чемпіонів (1964, 1987, 1990 і 1995 років), а 29 червня 2008 року у столиці Австрії провели фінал європейського футбольного форуму Євро-2008. У віденців улюбленим видом спорту є плавання, яке поступається за популярністю лише футболу. Для цієї мети споруджено числені басейни є, а також користаються наявністю упорядкованих природних вод, особливо пляжі (Gänsehäufel) і піщані острови в Старому Дунаї.
В столиці Австрії зосереджено найбільше спортовців та спортивних команд країни. Найвідоміші місцеві клуби — футбольні: «Рапід» (SK Rapid Wien) — 32 австрійських чемпіонських звань, «Аустрія» (FK Austria Wien) — з 23 титулами чемпіона і 26 разів володар Кубка країни) і найстаріша команда Австрії — «Перший Віденський ФК» (First Vienna FC). Інші відомі спортивні клуби: (Dodge Vikings Vienna) — американський футбол, який вигравав европейський форум (Eurobowl) між 2004 і 2007 роками 4 рази підряд; (Aon hotVolleys Vienna) одна з провідних волейбольних команд Європи, (Superfund Wanderers) — бейсбол, і «Відень Кепіталс» (Vienna Capitals) — хокей з шайбою. Популярна жіноча гандбольна команда (Margareten Fivers) та чоловіча дружина (SG Handball West Wien), адже саме в Відні, була створена і розташована Європейська федерація гандболу.
На додаток до командних видів спорту, є у Відні розвивається широкий спектр індивідуальних видів спорту. Числені бігові доріжки у Пратері або на набережні Дунаю чи його островів є дуже популярними серед громади міста та її спортовців. Значні змагання відбуваються на («Ferry-Dusika») критому стадіоні. Для велосипедистів прокладені більше 1000 кілометрів маршрутів, на додаток до численних гірські велосипедних ділянок в горах поблизу міста. На Старий Дунай і Дунай виходять числені веслувальники, в цілому, тут налічується 11 різних клубів веслування. У Відні є чисельні гольф-клуби, які є асоційованими членами австрійської Асоціації гольфу. А Фехтувальний клуб Відня один з найвідоміших в Європі. В місті також розвиваються й зимові види спорту, через близькість альпійських гір та розгалуженої мережі та інфраструктури гірськолижного спорту.


== ПолітикаРедагувати ==
До 1918 року політику Відня формувала Християнсько-соціалістична партія (нині не існує), особливо Карл Люґер, багаторічний міський голова. В наші дні Відень є форпостом австрійських соціал-демократів. Вони прийшли до влади ще в період Першої республіки (1918–1934) і провели безліч давно назрілих соціальних реформ, поліпшивши якість життя сотень тисяч робітників. Політику тогочасної мерії поважали соціалісти всієї Європі, які називали місто «Червоним Віднем» (Rotes Wien). Єдиною перервою в правлінні соціал-демократів у місті були 1934–1945 роки, коли в країні запанував австрофашизм, а потім і нацизм (після аншлюсу).


== ПерсоналіїРедагувати ==
У Відні жили і працювали композитори Вольфганг Амадей Моцарт, Людвіг Бетховен, Ф.Шуберт, Й.Штраус, Йоганес Рукґабер, психолог Фройд — і багато інших видатних діячів науки і культури.
Кучера Август-Йосип — підполковник Армії УНР.
Бернгубер Едвард — військовий льотчик Повітряного флоту УНР.
Франц Рудорфер — військовий льотчик-ас Української Галицької Армії.
Альфонс Ерле — начальник штабу I-го корпусу Української галицької армії, згодом Бригадефюрер СА
Каетан фон Фельдер — австійський ентомолог.


== Зовнішні стосункиРедагувати ==
Відень є однією з неофіційних столиць світу (в питаннях зовнішніх стосунків та дипломатії). Віками, за містом закріпилася слава дипломатичних урегульовувань та місця міждержавних стосунків. Завдяки цьому в світовому політикумі закріпилися певні дефініції-поняття, притаманні тільки з Віднем:
Віденський конгрес — (Congress of Vienna)
Віденська конференція (Vienna Conference)
Віденські Договора (Treaty of Vienna)
Віденська конвенція (Vienna Convention)


=== Міжнародні організації в ВідніРедагувати ===
Відень було проголошено в 1979 році, третім містом перебування численних світових координаційних структур, нарівні з ООН-Сіті в Нью-Йорку і ООН-Сіті в Женеві. Тому й постав ООН-Сіті в Відні на північ від річки Дунай (згодом тут «виріс» цілий представницький комплекс з назвою Дунай-Сіті), крім того, місто є домівкою для багатьох інших міжнародних організацій:
Агентство Європейського Союзу з основних прав (раніше ЕЦМРК — Європейський