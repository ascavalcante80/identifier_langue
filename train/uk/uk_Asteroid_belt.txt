Головни́й по́яс астеро́їдів — сукупність астероїдів, розташованих між орбітами Марса та Юпітера. Складається приблизно з 580 000 астероїдів. Ширина поясу — від 100 до 300 млн км. У ньому є порожнини, в яких астероїдів майже нема. Вони мають назву проміжків Кірквуда та утворилися гравітаційною дією Юпітера.


== ВідкриттяРедагувати ==
1766 року німецький астроном Йоган Тіціус помітив геометричну пропорцію у відстанях від Сонця до відомих на той час планет (включаючи Землю). Щоправда, на відстані 2,8 а. о. від Сонця, між орбітами Марса та Юпітера, мала б існувати ще одна планета.
Пропорція отримала назву «правила Тіціуса—Боде» (для Нептуна правило не спрацьовує). Долучившись до роботи, Йоганн Елерт Боде взявся за пошуки цієї планети. Аж до кінця XVIII століття пошуки астрономів не мали успіху.
Ентузіазм учених не згасав. У Німеччині астрономи навіть створили групу, яка мала назву «Небесна поліція», але німців випередив італійський астроном Джузеппе Піацці з міста Палермо. 1 січня 1801 року він помітив зіркоподібний об'єкт, який повільно рухався небосхилом. Нову планету було названо Церерою, але її діаметр виявився замалим для справжньої планети — лише 1000 км. Услід за Церерою на такій же відстані від Сонця за рік потому було відкрито Палладу, потім Юнону й Весту. Стало зрозуміло, що між Марсом та Юпітером розташовано цілий пояс небесних тіл. Їх стали називати малими планетами або астероїдами («зіркоподібними»). Відкрита першою, Церера виявилася найбільшою серед астероїдів. Більшість малих планет, які входять до поясу астероїдів, мають розміри в декілька кілометрів, хоча зустрічаються астероїди розміром десятки й сотні кілометрів.


== ПоходженняРедагувати ==
Багато суперечок викликало питання щодо утворення астероїдів. Спочатку астрономи вважали, що пояс астероїдів утворився в результаті руйнування планети, яку розірвала гравітація Юпітера. Ця планета отримала назву Фаетон на честь міфічного юнака, який не втримав колісницю бога сонця й загинув. Пізніше з'ясувалося, що астероїди — залишки протопланетної речовини, яка так і не стала планетою. Це одні з найстаріших об'єктів у Сонячній системі.


== КласифікаціяРедагувати ==


=== Спектральна класифікаціяРедагувати ===
Докладніше у статті Спектральна класифікація астероїдів
Учені вивчають хімічний склад астероїдів за допомогою спектрального аналізу. Вони поділили астероїди на десятки різних типів, але основних типів лише три — це вуглецеві, піщані та металеві. Вуглецеві астероїди (тип С) є у зовнішньому кільці п