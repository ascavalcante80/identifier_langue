Холі або фестиваль кольорів — популярний індуїстський фестиваль весни, що святкується в Індії, Непалі, Бангладеш, Пакистані, Шрі-Ленці та інши країнах із значними індуськими діаспорами, такими як Суринам, Гаяна, ПАР, Тринідад і Тобаго, Велика Британія, США, Маврикій і Фіджі. В Бенгалі свято відоме як «Долятра» (Dolyatra) або «Басанта-Утсаб» (Basanta-Utsab) — «фестиваль весни». Найбільші святкування під час фестивалю проводяться в регіоні Брадж, у місцях, що асоціюються з Крішною: Матхурі, Вріндавані, Нандаґаоні й Барсані. Під час фестивалю, що триває 16 днів, ці міста стають великими туристичними центрами.
Головний день фестивалю відомий як «Дхулхеті», «Дхуланді» або «Дхуленді», у цей день люди обсипають один одного кольоровою пудрою та поливають підфарбованою водою. На попередній день, «Холіка-Дахан» («спалення Холіки») або «Чотті-Холі» («маленька Холі») запалюють багаття на честь дивовижного спасіння молодого Прахлада, коли люта богиня Холіка, сестра Хіран'якашіпу, кинула його у полум'я. Холіка сама згоріла, але Прахлад, завдяки поклонінню Вішну, навіть уникнув обпалень. Через п'ять днів відбувається