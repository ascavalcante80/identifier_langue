Теорія систем (загальна теорія систем) — спеціально-наукова і логіко-методологічна концепція дослідження об'єктів, які є системами. З розвитком системології теорія систем набула необхідної уніфікації та універсальності, вичерпної однозначності та завершеності.
До цілей дослідження в рамках теорії систем належить вивчення:
різновиди і критерії типів об'єктів-систем, модельних та псевдосистем;
основ та принципів системності об'єктів та системогенезу,
дослідження, проектування та управління системами;
функціонування і розвиток систем-об'єктів;
дослідження та прогнозування натурних систем.


== Історія розвитку ==
Богданов-Малиновський запропонував ідею створення організаційної науки — тектології, передбачив деякі положення кібернетики. Загальна теорія систем була запропонована Л. фон Берталанфі в 30-ті роки ΧΧ ст. Ідея наявності загальних закономірностей при взаємодії великої, але не бескінечної кількості фізичних, біологічних і соціальних об'єктів вперше була висловлена Берталанфі в 1937 році на семінарі по філософії в Чиказькому університеті. Однак, вперше його публікації на цю тему з'явилися тільки після війни. Основною ідеєю Загальної теорії систем, запропонованої Берталанфі є визнання ізоморфізму законів, які управляють функціонуванням системних об'єктів.
В 50-70-ті роки ΧΧ ст. було запропоновано ряд нових підходів до побудови Загальної теорії систем такими науковцями як, М. Месарович, Л. Заде, Р. Акофф, Дж. Клір, А. І. Уйомов, Ю. А. Урманцев, Р. Калман, С. Бір, Е. Ласло, Г. П. Мельников та ін. Загальною рисою цих підходів була розробка логіко-концептуального і математичного апарату системних досліджень. Методологія системного мислення, яка розробляється в Московському методологічному гуртку Г. П. Щедровицьким, його учнями і співробітниками є подальшим продовженням і розширенням Загальної теорії систем.
Фон Берталанфі вів поняття і дослідив відкриті системи — системи, які постійно обмінюються речовиною і енергією з зовнішнім середовищем. Подалі, в формуванні та становленні системології всі системи всесвіту не є ізольовані, а тому всі системи є відкритими. Ізольованість систем можна вважати лише в модельному, чи в відносно ізольованому стані.
В порядку розвитку науки про системи, системність, системологія формувалась завершуючи вірогідність та варіативність системного підходу контрастуючи однозначнми вивіреними базовими категоріями та алгоритмом системогенезу. Саме визначення об'єктів та методів і свідчать про зрілість науки


== Передісторія ==


== Загальна теорія систем та інші науки про системи ==
Сам Берталанфі вважав, що спільні цілі або методи з теорією систем мають (частково) такі наукові дисципліни:
Кібернетика, яка базується на принципі зворотного зв'язку.
Теорія інформації, яка вводить поняття інформації як певної величини, яку можна виміряти і розвиває принципи передачі інформації.
Теорія ігор, яка аналізує в рамках власного математичного апарату раціональну конкуренцію двох або більше протидіючих сил з ціллю досягнення максимального виграшу і мінімального програшу.
Теорія прийняття рішень, яка аналізує раціональні варіанти вибору всередині людських організацій.
Топологія, яка включає несиметричні області, такі як теорія мереж і теорія графів.
Факторний аналіз, тобто процедури виділення факторів у багатозмінних явищах в соціології та інших наукових галузях.
Загальна теорія систем у вузькому смислі, яка має на меті вивести із загальних визначень поняття «система», ряд понять, характерних для організованих цілих, таких як взаємодія, сума, механі