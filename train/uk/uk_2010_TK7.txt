2010 TK7 — перший відкритий троянський астероїд Землі, обертається навколо точки Лагранжа L4 в системі координат Сонце—Земля. Точка L4 Випереджає Землю на 60° в її річному оберті. Перебуває в резонансі з планетою 1:1. Має світність 20.627, звідси вирахуваний діаметр у ~ 300 метрів. Відноситься до групи Аполлона. 
Астероїд 2010 TK7 був виявлений у жовтні 2010 року в рамках програми NEOWISE, космічним телескопом WISE запущеному NASA, що працював в інфрачервоному діапазоні.


== Відкриття ==

Теоретично давно передбачалося, що в точках Лагранжа L4 та L5 системи Сонце—Земля можуть перебувати астрономічні об'єкти. Подібні об'єкти, що отримали назву троянці, були відкритті на орбітах низки планет: Юпітер, Нептун, Марс та у супутника Тефія (система Сатурна). Відкриття троянців Землі ускладнене через те що об'єкти в точках L4 та L5, на небосхилі віддаленні від Сонця на кут у 60° та малопомітні в його сяйві.
Виявити астероїд 2010 TK7 вдалося лише космічному телескопу WISE. Апарат був запущений агенцією NASA з військової бази в Каліфорнії 14 грудня 2009. WISE вперше сфотографував астероїд 2010 TK7 в жовтні 2010 року , в рамках другого етапу своєї місії — NEOWISE (режим роботи без охолодження). Астероїд потрапив на знімки при скануванні всього неба, що проводилося від січня 2010 до лютого 2011. Загалом було впольовано два астероїди кандидати на троянців Землі, проте щодо другого претендента після додаткових спостережень приналежність до земних троянців не підтвердилася. 
Вперше на ймовірність спів-орбіти астероїду 2010 TK7 та Землі вказав Мартін Коннорс (англ. Martin Connors) з університету Західного Онтаріо (Канада). Потім за першої змоги спостереження за астероїдом в нічний час його спостерігала міжнародна команда під керівництвом Крістіана Вейллета (фр. Christian Veillet) на телескопі CFHT, що на Гаваях (США). Базуючись на нових додаткових даних Пол Віеґерт (англ. Paul Wiegert) з університету Західного Онтаріо зміг провести комп'ютерне моделювання орбіти цього квазі-супутника. 


== Орбіта ==
Астероїд 2010 TK7 обертається навколо Сонця та перебуває в резонансі із Землею 1:1. Астероїд рухається по складній орбіті навколо точки Лагранжа L4 (обганяє планету на 60°) системи Сонце-Земля. 2010 TK7 впродовж 395 річного циклу послідовно вимальовує петлі навколо земної орбіти, центри яких поступово впродовж двох століть віддаляються від Землі до точки L3 (антипод Землі, за 180°) і потім впродовж наступних двох століть наближаються до планети. 
Така специфічна орбіта посприяла відкриттю астероїда, оскільки кут між ним та Сонцем для земного спостерігача буває збільшується до 90°. Швидкість астероїду теж варіюється в широких межах, проте цикл обертання навколо Сонця складає сидеричний рік, себто 365.256 діб.
Попри те що 2010 TK7 відноситься до навколоземних астероїдів він не несе загрози падіння на Землю, оскільки синхронізований із нею. Згідно з моделювання впродовж найближчих 10 тисячоліть астероїд не наблизиться до Землі ближче аніж 20 Гігаметрів, що в 50 разів далі за Місяць. Впродовж найближчих ста років мінімальна відстань складе понад 24 Гігаметрів. 


== Фізичні характеристики ==
Значні відстані та малі розміри більшості астероїдів, зокрема й 2010 TK7 не дозволяють чітко визначити їх розміри. Для визначення розмірів (ефективний діаметр) використовують абсолютну світність астероїдів (в межах сонячної системи зазвичай послуговуються стандартною зоряною величиною) та усереднений показник альбедо. Для навколоземних астероїдів усередненим альбедо приймається 0.14.
Враховуючи зоряну величину тіла — 20.627m, діаметр астероїду має становити близько 300 метрів. Проте спектральний клас астероїду не вдало