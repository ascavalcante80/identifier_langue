Блакитний Ніл (амх.: ዓባይ, транслітерація: ʿAbbay — Аббай, араб.: النيل الأزرق, транслітерація: an-Nīl al-Āzraq — ан-Ніл ан-Азрак) — річка, що починається з озера Тана та тече по території Ефіопії і Судану, де утворює Ніл, зливаючись з Білим Нілом.
Річка бере початок з озера Тана (на Ефіопському нагір'ї). Висота витоку зазвичай вимірюється від джерела священого струмка Гіше-Аббай (Gishe Abbai), на висоті приблизно 1 830 м над рівнем моря. На стоку з озера знаходиться великий водоспад Блакитного Нілу, на якому розташована гідроелектростанція. У верхній течії в межах Ефіопського нагір'я річка носить назву Аббай. Впродовж 500 км тече в ущелині завглибшки 900—1200 м.
У Ефіопії вважається священною річкою, витікаючою з Едему. У зв'язку з цим їй приносять дари у вигляді хліба і інших продуктів. На території Судану річка носить назву Бахр-ель-Азрак (від араб. бахр — «річка» і азрак — «блакитний»). На суданській території спорудж