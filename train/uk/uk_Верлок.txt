Верло́к — село в Україні, в Радомишльському районі Житомирської області.


== Історія ==
В першій половині 17 століття село належало Якову Пліщу-Єрличу, який жив в Бикові. В селі було 35 хат з 180 чол. населення. Це були кріпосні-селяни, які не мали власної землі. В 1784 р. село вже було під владою поміщика Каетона Єлізара, стольника коронного. В кінці 17 століття — належало Крушинським, з 1825–1847 рік — Каніцькому, а з 1844 року — поміщику Боруховському, який після кріпосництва передав землю і все майно пану барону Флоту. Барон побудував у центрі села триповерховий дерев'яний будинок, де жив сам без сім'ї та тримав гарем. Барон був справжнім катом, тому збурив проти себе селян і був змушений втікати. Тому він кинув село і переїхав на хутір Глухів, де в 1890 році його убили з двохствольної рушниці, а в 1924 році дім згорів.
Село Вирлоок було волостю, в яку входили села: Вирлоок, Заболоть, Котивка, Миньківка; слободи: Бистріївка, Голубий Став і хутір Коробочка в Радомисльському уїзді.


=== Радянська влада ===
В 1920 році тут було створено перші органи радянської влади, головою сільської ради був Марченко Панас Олександрович.
В цьому ж році введено ленінський декрет про землю. Перша партійна організація в селі була створена в 1924 році, організатором  якої був голова комуни Герасименко Іван. Першим засновником комсомольської організації був Цюра Володимир Тимофійович. 22 травня 1927 року в селі Верлок утворився осередок КПБУ. Секретарем осередку був обраний Оладько Антон Дорофійович. Першими комуністами були: Оладько Антон Дорофійович, Грищенко Андрій Андрійович. Кандидати: Бондарчук Глаша Кирилівна, Оладько Петро Іванович. 
В 1923 році в селі Верлок  були створені СТОВи, які проіснували всього один рік. 17 січня 1923 року організувалась с-г артіль «Колос». Організаторами її були  Оладько Антон, Шевчук Трохим, Цюра Григір. 
В артілі було 13 сімей — 40 чоловік. Землі було 57,22 десятини.
В 1924 році на базі земель поміщиків і куркулів було створено артіль імені Леніна. Організаторами її були Яцкевич Михайло Борисович і Оладько Петро Іванович. В 1930 році було організовано 2 колгоспи —  один на базі комуни, який і зберіг назву «Електрика» і другий колгосп «Запоріжжя». Обидва ці колгоспи проіснували аж до 1953 року, а в вересні 1953 року обидва колгоспи об'єдналися в один — «Електрика». На час заснування колгоспів членів було: у колгоспі «Електрика» — 110 господарств, у колгоспі «Запоріжжя» — 150 господарств. 15 лютого 1963 року колгосп «Електрика»  добровільно об'єднано з Радомишльським колгоспом імені Леніна.


=== Верлоцька сільська рада ===
Верлоцька сільська рада створена у 1920 році, що тоді мала назву Сільська рада робочих, селян і червоноармійських депутатів Київської губернії Радомишльського уїзду. У 1937 році вона  мала назву Рада депутатів трудящих Радомишльського району Житомирської області.
Згідно з наказом президії Верховної Ради УРСР від 30.12 1963р Радомишльський район був ліквідований, і Верлоцька сільська рада стала відноситись до Малинського району Житомирської області аж до 1965 року. Опісля район знову став Радомишльським по цей час.


=== Німецько-радянська війна ===
15 липня 1941 року село Верлок було окуповане гітлерівськими загарбниками внаслідок чого було спалено 30 хат колгоспників, 8 колгоспних приміщень, заподіяно матеріальних збитків колгоспу та жителям села. 40 жителів було вигнано на каторжні роботи в Німеччину, звідки повернулося 22 людини.
На фронті загинуло 95 жителів села.
Громадяни села Верлок під час війни активно вели боротьбу з німецькими загарбниками як на фронті, так і в тилу ворога.
Партизан Стягайло Микола Яковлевич утримував в селі явочну квартиру для партизан. Бондарчук Глаша Кирилівна і Бондарчук Лисавета Пилипівна працювали зв'язковими в партизанському загоні Наумова.
Нагороджено орденами і медалями Радянського Союзу 106 громадян села.


=== Післявоєнні часи ===
Після війни з 1946 по 1962 рік побудовано 38 будинків колгоспників, електростанцію на 40 кіловат, хмелесушарку, 3 свинарники, 2 конюшні, кормокухню, авто гараж на 6 машин, пожежне депо, водонапірну башту.
В 1954 році населений пункт Глухів І, що входив до складу с. Верлока, відійшов до міськради м. Радомишля з кількістю населення 360 чоловік.
В 1955 році було зведено сільською радою обеліск на братській могилі, яка знаходиться на сільському кладовищі. Тут поховані радянські воїни, що загинули, захищаючи наше село. Дата захоронень — 27 грудня 1943 року.
Всього на братській могилі лежить 66 чоловік. З них: 10 офіцерів, 52 сержантів і солдат.


== Верлоцька загальноосвітня школа І-ІІ ст ==
Заснована школа у 1896 році священиком Грищинським. Знаходилася спочатку у вже неіснуючому зараз приміщенні напроти сучасного медпункту.
До жовтневого перевороту 1917 року рівень письменності в селі був низький, середню освіту мали лише 8 чоловік. У школі працювали 8 приїжджих вчителів і священик, котрий читав Закон Божий. На той час вона була трирічною церковно-приходською, з 1918 року по 1941 роки діяла початкова чотирирічна, потім — семирічна, з 1960 — восьмирічна, а з 1987 року — дев'ятирічна.
Директорували в школі в різні часи Коченко Микола Іванович, Овдій Іван Кузьмич, Губа Євдокія Прокопівна, Синиця Тодось Денисович, Мартинчук Дмитро Філімонович, Герасимчук Панкрат Володимирович, Грищук Олена Григорівна, Кобилинський Олександр Миколайович, а з 2014 року — Бещук Ліна Леонідівна. До 1957 року школу відвідували діти з Верлока, Бистріївки, Глухова Першого.
Багато з випускників працювало та працює у СТОВ «Нива» та інших господарствах. Є серед випускників науковці (кандидат технічних наук В.Петуховський, доктор сільгоспнаук М.Коденська, доктор біологічних наук В.Тугай), журналісти (Микола Попович — колишній працівник районної газети"Зорі Полісся", Володимир Яцкевич — головний редактор обласної газети «Ехо»), генерал-майор Ю.Кузьменко — начальник невідомчої охорони м. Москви тощо.


== Памятник сільським ковалям ==
19 червня 2010 року у Верлоці було урочисто відкрито пам'ятник сільським ковалям — славним династіям Яцкевичів, Новицьких, Тужиків, Кучинських. Пам'ятник було виготовлено за ініціативи верлочанина, головного редактора газети «Ехо», депутата обласної ради Володимира Михайловича Яцкевича. Допомагали йому у цій благородній справі радник Верховного отамана Українського козацтва, генерал-отаман О.Матвійчук і Верлоцький сільський голова Кучерявенко Василь Анатолійович.  Виготовив унікальний пам'ятник М.Пилипчук із міста Коростишева.


== Памятний хрест ==
14 жовтня 2010 року було 