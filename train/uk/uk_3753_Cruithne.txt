3753 Круїтні (1983 UH, 1986 TO) — навколоземний астероїд групи Атона, відкритий 10 жовтня 1986 року, що рухається в орбітальному резонансі 1:1 з Землею.


== Характеристика орбіти ==

Астероїд рухається навколо Сонця еліптичною орбітою, яка має значний ексцентриситет. У проекції вона перетинає орбіти одразу трьох планет: Венери, Землі та Марса.

.
У геоцентричній системі відліку орбіта астероїда має незвичну підковоподібну форму: щороку він то наближається до Землі, то віддаляється від неї. За таку поведінку його називають квазісупутником нашої планети. Із 1994 до 2015 року зближення відбувається в листопаді. Найменша відстань наближення до Землі — 0,0710238 а. о. Зрідка відбуваються також зближення з Венерою та Марсом.
Внаслідок постійних гравітаційних збурень від Землі орбіта астероїда поступово змінюється, але його рух зберігає синхронізацію з рухом Землі протягом тривалого часу. 