Єрусали́мський Храм (івр. בֵּית הַמִּקְדָּשׁ‎, Бет а-Мікдаш, тобто «Дім Святості»; івр. מִּקְדָּשׁ‎, Мікдаш) — стародавній центр єврейського релігійного життя.
Перший Храм відповідно до біблійної Першої книги Царів був збудований царем Соломоном бл. 960 року до н. е. та зруйнований Навуходоносором у 586 році до н. е.
Другий Храм був відбудований на місці попереднього у другій половині 5 ст. до н.е., пізніше відновлений Макавеями, а ще пізніше перебудований Іродом Великим. Зруйнований римлянами близько у 69 року н. е.
Храм був центром прощ та поклоніння. Це була пишна споруда, багато споряджена та оздоблена, розташована в укріпленому комплексі. Поклоніння, що включало жертвопринесення тварин (ягнят, голубів, телят, яливок) керувалося священиками, котрим допомагали левити, які теж виконували спів та музичний супровід. Була зроблена спроба відновити Храм за часів римського імператора Юліана у 362 році н. е., але вона була залишена, і сьогодні на місці Храму розташована мусульманська святиня.


== Єрусалимський Храм в історії неєвреїв ==
У Першому Храмі, особливо часто в часи правління царя Соломона, приносилися жертвопринесення від різних народів світу, які таким чином виказували шану Богу. Храм був для стародавнього світу Домом миру.
Останній храм має певний стосунок і до християнства, бо був тісно пов'язаний з життям Ісуса Христа. По 8 днях по народженні Христа, малюка принесли в храм, щоби посвятити Його Господу та скласти жертву. Щорічно батьки Христа направлялись з Ним на Пасху до храму. Ще в дитинстві, на свято Пасхи, батьки знайшли 12-ти річного Ісуса в храмі дискутуючим зі священиками. Пізніше знову Ісус направлявся до храму на Пасху, і знайшовши в ньому торговців, які продавали волів, овець і голубів та міняли гроші, Він їх вигнав. Це описується в Євангеліє від Матфея в 21 розділі:
І зайшов Ісус до храму Божого і вигнав всіх продавців і покупців з храму...
І казав їм: написано: "дім Мій домом молитви назветься", а ви зробили його вертепом розбійників.
Тут Він постійно відкрито навчав людей (Івана 18:20). Коли Він ходив у храмі, до нього прийшли первосвященики і питали, якою владою чинить Він чуда. Христос теж сидів навпроти скарбниці храму і спостерігав, як народ кидав мідяки, сказавши учням, що з-з