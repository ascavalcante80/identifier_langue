Словаччина (словац. Slovensko), офіційна назва Словацька Республіка (абревіатура СР, словац. Slovenská republika, абревіатура словац. SR) — держава на сході центральної Європи, межує на північному заході з Чехією, на півночі з Польщею, на сході — з Україною, на півдні — з Угорщиною та на заході з Австрією. Рельєф: Карпатські гори, включаючи Татри й Бескиди на півночі, прекрасні дубові й букові ліси; долина Дунаю на півдні.


== ЕтимологіяРедагувати ==
Назва Словаччина (Slovensko), країни, заселеної словаками, в сучасному розумінні вперше винятково трапляється у 1029 р. у словосполученні «dux Sclavonie» а пізніше часто в різних варіантах та мовах з 15 ст. Щодо ранішніх випадків є дискусійним, чи мається на увазі взагалі «слов'янська», чи конкретно «словацька» територія, як це часто бувало і з «словенськими» топонімами. Словацька історіографія часто виходить з того, що термін ще з часів Великоморавії «словен» або «словєн», «словенський» чи «словєнський» вказує на генетичних предків словаків.
Сучасна словацька форма «Словаччина» (словац. Slovensko) вперше зафіксована у 1675 в заяві броумовського домену, направленій гайтманові краю в Угерському Градішті. Частіше цю назву почали вживати на початку 19 ст. В історії часто згадується так звана «Верхньоугорська словацька околиця» (словац. Hornouhorské slovenské okolie) на позначення території в документах як «Меморандум словацької нації» або «Віденський меморандум», в яких представники словацького народу домагалися певної автономії на власній етнічній території.


== ГеографіяРедагувати ==


=== РозташуванняРедагувати ===

Словаччина розташована на сході Центральної Європи в південно-західній частині Карпат, у сточищі середнього Дунаю, між Польщею на півночі і Угорщиною на півдні, Чехією (Моравією) та Австрією на заході і Україною (Закарпаттям) на сході.
Площа Словаччини становить 49 035 км². За цим показником вона посідає 129 місце серед країн світу. Територія держави простягається з заходу на схід на 428,8 км і з півночі на південь на 77,6 км.
крайня північна точка — Баб'я гора, село Оравська Полгора (49°37′ північної широти, 19°28′ східної довготи)
крайня південна точка — Патінце (47°44′ північної широти, 18°17′ східної довготи)
крайня західна точка — Загорська Вес (48°23′ північної широти, 16°50′ східної довготи)
крайня східна точка — Нова Седлиця (49°05′ північної широти, 22°34′ східної довготи)
Довжина кордону становить 1 652,6 км, з них з Угорщиною (654,8 км), з Польщею (541,1 км), з Чеською республікою (251,8 км), з Австрією (107,1 км), а найкоротший з Україною (97,8 км).


=== РельєфРедагувати ===

Територія Словаччини охоплює частину Західних та околиці Східних Карпат та Середньо-Дунайської і Потиської низовин, від яких простягаються у північному напрямі широкі долини Вагу, Грону, Горнаду та інші. Зазначені долини і середгірські котловини густо заселені, натомість гірські масиви — малозаселені, а іноді майже безлюдні. Найбільшими гірськими масивами є Високі Татри і Низькі Татри, найвища точка — гора Герлаховський Штит (2655 м), найнижча точка — річка Бодроґ (94 м) біля села Стреда-над-Бодроґом.
Завдяки поперечним долинам і низьким перевалам через Словаччину проходять важливі шляхи з Польщі до Угорщини. Натомість поздовжні долини і шляхи (зокрема Ваг — Попрад — Горнад) об'єднують захід, центр і схід Словаччини. Перехідне географічне положення і невеликі розміри словацької етнічної території (бл. 40 000 км²) спричинили те, що вона не становила окремої держави і входила до складу Угорського королівства або була об'єднана з Чехією (чому сприяло споріднення словаків з чехами).


== ІсторіяРедагувати ==
Докладніше у статті Історія Словаччини

На початку нової ери Словаччину, заселену доти кельтами, опанували германські квади, у другій половині 2 ст. південно-західну частину опанували римляни, у 5 — 6 ст. Словаччину заселили слов'яни. У 9 столітті на території західної і центральної Словаччини виникло Нітранське князівство з Прібіною на чолі (тоді почалася християнізація Словаччини).
З 863 р. до початку 10 ст. Словаччина була разом з Моравією ядром Великоморавської держави, після її занепаду — об'єктом боротьби чеського, польського та угорського королівств, яке остаточно опанувало Словаччину у другій половині 11 століття
У складі Угорського королівства Словаччина не являла собою окремої адміністративно-територіальної одиниці, але була поділена, як усе королівство, на комітати (жупи). Поступово Словаччина зазнавала зугорщення (мадяризації): в її південній частині селилися угорці, вищі прошарки населення мадяризувалися; разом з тим ослабли зв'язки з Чехією, від якої Словаччина була відокремлена державним кордоном. У 12 — 13 ст. у Словаччині виникли сильні німецькі острови, які були осередками гірництва і торгівлі. Після Битви при Могачі 1526 р. разом з Угорщиною, увійшла до складу монархії Габсбурґів і з 1540 р. понад 150 рр. була тереном воєн з турками.
У другій половині 18 ст. під впливом чехів почалося словацьке національне відродження; з 1840-х років, завдяки Людовиту Штурові, витворилася словацька літературна мова (доти нею була чеська або «словакізована чеська»). Деякі пільги для словацького руху (зокрема з 1848 р.) були скасовані по перебудові Габсбурзької монархії на дуалістичну Австро-Угорщину. Як і в українському Закарпатті, на Словаччині поширено політику мадяризації. Зубожілі словацькі селяни масово емігрували за океан, головним чином до США. Тут словацькі еміграційні діячі уклали в Піттсбурзі договір 30 травня 1918 з чеськими діячами, яких очолював Т. Г. Масарик, про створення чехо-словацької держави на федеративних основах. По розпаді Австро-Угорщини, на підставі договору з західними союзниками, чеське військо на початку 1919 у кривавих сутичках у Словаччині витіснило угорську армію. На підставі мирного договору з Угорщиною у Тріаноні 4 липня 1920 р. до складу Словаччини увійшла також частина угорської етнічної території. Західну частину історичного Закарпаття підпорядковано адміністративному управлінню Словаччини. У новопосталій Чехо-Словаччині чехи не здійснили договору у справі автономії Словаччини, натомість висунуто концепцію однорідного чехо-словацького народу і мови, що стало джерелом чехо-словацького конфлікту.
Сепаратистський рух репрезентувала передусім Словацька Народна Партія на чолі з Андрейом Глінкою. Восени 1938 р. на Словаччині введено широку автономію, але в результаті Віденського арбітражу 2 листопада 1938 р. південна Словаччина відійшла до Угорщини. 14 березня 1939 року Словаччина проголосила державну незалежність у союзі з Німеччиною. Авторитарна влада була в руках Словацької Народної Партії на чолі з президентом Йозефом Тисо та прем'єр-міністром Войтехом Тукою. Словаччина брала участь як союзник у війні Німеччини з Польщею й СРСР. У серпні 1944 у центральній Словаччині, при допомозі радянських партизанів, вибухнуло повстання проти уряду Тисо, але його придушило німецьке військо. Навесні 1945 всю Словаччину зайняло радянське військо і вона (у межах до 1938) стала знову складовою частиною Чехо-Словаччини. З жовтня 1968 Словаччина отримала статус «соціалістичної республіки» і становила разом з Чеською Соціалістичною Республікою федеративну Чехо-Словацьку державу.
Продемократичні демонстрації в Празі й Братиславі в листопаді 1989 призвели до створення нових політичних партій, у грудні був створений новий коаліційний уряд, Вацлав Гавел був призначений президентом і був переобраний на багатопартійних виборах у 1990. В 1991 став наростати чеський і словацький сепаратизм. Були виведені радянські війська. У 1992 р. президент Гавел пішов у відставку, а представники найбільших партій прийняли рішення про розподіл Чехословаччини на дві окремі держави. 1 січня 1993 р. Словацька республіка стала самостійною державою. 29 березня 2004 р. увійшла до складу НАТО і 1 травня 2004 р. до ЄС.


== Державний устрійРедагувати ==

Словаччина є унітарною державою та парламентською республікою з досить широкими повноваженнями президента. Згідно з Конституцією Словацької республіки влада поділяється на законодавчу, виконавчу і судову.


=== Законодавча владаРедагувати ===
Законодавчу владу представляє парламент — Національна рада Словацької республіки (словац. Národná rada Slovenskej republiky) — законотворчий орган, в склад якого входить 150 депутатів, які обираються на парламентських виборах на 4 роки. Деякі важливі питання громадяни держави вирішують посередництвом референдуму.


=== Виконавча владаРедагувати ===
Виконавчу владу представляє Уряд Словаччини та президент. Найвищим органом виконавчої влади є Уряд Словаччини, який формується з коаліції в парламенті. На чолі Уряду стоїть Прем'єр-міністр Словаччини (словац. predseda vlády). Крім того, Уряд складає 13 міністрів, з яких один є водночас Першим віце-прем'єр-міністром (словац. 1. podpredseda vlády) та кілька віце-прем'єр-міністрів (словац. podpredseda vlády), їх число залежить від потреб конкретного уряду. Президент — глава держави, представляє державу у внутрішніх і зовнішніх відносинах, обирається шляхом загальних і прямих виборів на термін 5 років. У 2009 р. президентом був знову обраний Іван Гашпаровіч.


=== Судова владаРедагувати ===
Судову владу здійснюють органи судової системи держави, представлені судами загальної юрисдикції та іншими судами. Судами загальної юрисдикції на нижчих рівнях є окружні суди та крайські суди, які організовані на основі адміністративно-територіального поділу та принципу ефективності (не у всіх окружних центрах є окружні суди). Найвищим судом загальної юрисдикції є Верховний суд Словацької республіки (словац. Najvyšší súd Slovenskej republiky). До системи судів загальної юрисдикції не входить Конституційний суд та Спеціалізований кримінальний суд. Військові суди були у 2009 р. скасовані, а їхня компетенція перейшла до судів загальної юрисдикції.


== Адміністративно-територіальний поділРедагувати ==
Докладніше у статті Адміністративний поділ Словаччини
Адміністративно територія Словаччини поділяється на адміністративні одиниці (словац. správne jednotky/celky):
8 країв (словац. kraj) та
79 округів (словац. okres) (районів)
Крім того Словаччина поділяється на територіальні самоврядні одиниці (словац. územné samosprávne jednotky):
8 самоврядних країв (словац. Samosprávne kraje, Vyššie územné (samosprávne) celky, VU(S)C) — їхні межі збігаються з межами країв
населені пункти (словац. загальне поняття: obce) — села та міста.
Територія краю- адміністративної одиниці є водночас територіальною самоврядною одиницею — самоврядним краєм і поділяється на населені пункти (села та міста).


== ЕкономікаРедагувати ==
Словаччина — розвинена індустріально-аграрна республіка.
Переваги економіки: зростання виробництва, особливо в західній частині. Ріст іноземних інвестицій, успіх програми приватизації. Експорт у країни ЄС приносить прибуток. Членство в ЄС повинне сприяти подальшій стабілізації. Перспективи для туризму, особливо для гірськолижних курортів у Татрах.
Слабкі сторони: високий зовнішній борг. Через залежність від зовнішньої торгівлі Словаччина чутлива до світової рецесії. Схід країни бідний. Ріст безробіття (в 2004 р. 19%). Катастрофа т.зв. плану ощадних пірамід в 2002 р.
Згідно з дослідженням німецької Торговельної палати, проведеному в березні 2004 року, близько половини німецьких інвесторів розглядають Словаччину як найкраще місце для інвестицій.
Словаччина подолала більшу частину складного переходу від централізованої планової до сучасної ринкової економіки. Уряд країни добився в 2001 році істотного прогресу в макроекономічній стабілізації й структурних реформах. В основному завершена приватизація, банківський сектор майже повністю перебуває в руках іноземців і іноземні інвестиції ростуть. Словацька економіка перевершила очікування ранніх 2000-х, за винятком спаду в експорті.


=== ПромисловістьРедагувати ===
В минулому в країні вироблялись передусім продукти важкої промисловості та зброя для країн РЕВ та союзників Радянського Союзу. Після поділу Чехословаччини цей ринок зник, на початку 90-их рр. багато збройних заводів було закрито, і виникло значне безробіття. Низькі витрати на робочу силу і податкова реформа правих політичних партій на початку 21 ст. стали притягувати закордонних інвесторів, передусім у галузі автомобільної промисловості, яка має в словацькій економіці сильну позицію. У Словаччині виробляється найбільше автомашин на одну особу (у 2007 році вироблено 571 071 автомашин, що означало 105,7 на тисячу осіб). У країні мають заводи концерни Фольксваген у Братиславі, PSA Peugeot Citroën у Трнаві, Kia Motors у Жиліні. Другу найважливішу галузь представляє електротехнічна промисловість. Недалеко Нітри має фабрику корпорація Sony, біля Галанти Samsung Electronics.


=== Сільське господарствоРедагувати ===
Порівняно розвинене багатогалузеве сільське господарство ґрунтується на сучасній матеріально-технічній базі й інфраструктурі. Країна використовує 19 350 km² сільськогосподарських угідь, що становить 39,5% площі країни. Ще на початку 20 ст. у сільському господарстві працювало 60% населення. Сьогодні в ньому та в суміжних галузях (мисливство, лісництво та інші) працює приблизно 4,9% економічно активного населення (приблизно 100 500 працівників).
Найкращі умови для рослинництва в низовинах. Вирощуються передусім зернові, зернобобові культури, менше картопля, овочі — помідори, біла капуста, цибуля, перець, морква. На території країни є 6 виноградних районів, передусім на півдні західної Словаччини. Вищеположені місця використовують як пасовища для рогатої худоби та овець. Більша частина тваринництва зосереджена в низовинах, де знаходяться достатні ресурси кормових культур.


=== ТуризмРедагувати ===
Словаччина для туристів приваблива через свою гарну природу, передусім гори, печери, але і культурні та історичні пам'ятки, як середньовічні замки та міста, народну архітектуру, курорти та гірськолижні бази. Згідно з деякими даними, країна має найбільшу концентрацію замків на одну особу. У 2006 році країну відвідало більш ніж 1,6 млн туристів.
До найулюбленіших місць для туристів належить столиця та Високі Татри з містом Попрад. Також мандрівники відвідують і інші гірські регіони: Низькі Татри з базами Ясна, Хопок, Доновали, Національний парк «Словацький рай», підгірські регіони Ліптов з термальними аквапарками у Бешеньовій та водоймищем «Липтовська Мара» і Спиш із знаменитим Спиським замком та Левочею, історичний центр якої занесений до списку ЮНЕСКО. До середньовічних міст із старим історичним центром належать ще Бардіїв, Кежмарок, Банська Штявниця, Банська Бистриця, Кремниця, Трнава. Крім Братиславського замку, відомий теж Зволенський замок, Красна Гворка, Чахтицький замок, Тренчинський замок. З курортів закордонні туристи відвідують передусім П'єштяни, Тренчянські Тєплице, Раєцьке Тєпплице, Бардейовське Купеле.
Більшість туристів за кількістю реєстрованих ночівель у країні становлять самі громадяни Словаччини (59,1%), решта туристів є з Чехії (прибл. 13,4%), Польщі (4,8%) та Німеччини (3,7%), Австрії (1,7%), Угорщини (1,7%) та України (1%). Країну в галузі туризму представляє Словацьке агентство туризму (словац. Slovenská agentúra pre cestovný ruch), яке займається пропагуванням Словаччини за кордоном.
Громадяни Словаччини у 2011 році найчастіше відпочивали у Хорватії (127 500), Туреччині (82 465), Греції (73 715), Болгарії (63 592), Італії (53 121), Єгипті (46 942)
Див. також: Історія освоєння мінеральних ресурсів Словаччини


== Словацько-українські зв'язкиРедагувати ==

Словацько-українські зв'язки мають давні традиції. Україна та Словаччина мають спільний кордон протяжністю близько 100 км на території Пряшівщини, центр якої Пряшів став осередком української культури в Словаччині. За деякими джерелами, словаки — найближчі «генетичні родичі» українців: обидва народи мали подібну соціальну структуру, побут, мову і народну творчість, врешті, їх єднала до 1918 спільна недоля угорського поневолення. Попри це, їхні взаємини були скорше принагідні й обмежені Закарпаттям та, в малій мірі, Галичиною.
Через Словаччину здавна проходили важливі торговельні шляхи, які зв'язували Україну із Західною та Південною Європою. Уже з часів середньовіччя в Україну їздили словацькі мандрівні купці та ремісники. Значна частина провідного духовенства Закарпаття, з якого пізніше виходили єпископи чи професори богословських шкіл, вчилася у 18 ст. у Трнавській богословській семінарії. У Трнаві були надруковані і перші книги для закарпатських українців: «Катехизис» (1698), «Буквар» (1699) та «Краткоє припадков моральних собраніє» (1727).
Цікавий опис своєї подорожі в Україну зробив словак, протестантський духовний Даніел Крман, який у 1708–1709 роках на доручення семигородського князя відвідав тут шведського короля Карла XII та зустрівся з І. Мазепою. Під час своїх подорожей у Словаччині побував Г. Сковорода.
Першими словацькими вченими, що почали глибше цікавитися Україною, були Ян Коллар (1793 — 1852) і Павел Шафарик (1795 — 1861); вони підтримували безпосередні зв'язки з українськими діячами і мали позитивний вплив на розвиток національного відродження в Україні. Шафарик одним з перших в Європі виступив на захист самобутності українського народу, його мови і культури. У 40-их рр. 19 ст. українську поезію почав інтенсивно вивчати Л. Штур. Найвизначнішим представником українсько-словацьких взаємин 19 ст. був Богуш Носак-Незабудов (1818 — 77); йому належить і перший переклад словацькою з української мови, опублікований у пресі («Дума про втечу трьох братів з Озова», 1848). Чималу увагу закарпатським українцям приділяли також Й. Гурбан, А. Радлінський, П. Келлнер та ін. На Слов'янському Конгресі у Празі словаки підтримали галицьких і закарпатських українців. У 1850 р. у Пряшеві виникла перша «руська» літературна спілка, членами якої були і 4 словаки. Із закарпатських українців найбільший внесок у словацьку культуру зробив А. Добрянський, один з засновників і перших членів словацького культурно-освітнього товариства «Матиці словацької» (1863). 1876 у журналі «Друг» І. Франко вмістив свій переклад вірша словацького письменника Сама Халупки; у кін. 19 ст. в галицькій пресі з'явилося кілька віршів словацьких класиків у перекладі П. Грабовського.
У кінці 19 ст. інтерес словаків до українців зменшився, бо тогочасна словацька інтелігенція стояла на русофільських позиціях. З початку 20 ст. чех Ф. Вотруба переклав словацькою мовою уривки з творів І. Франка (1914 видав їх окремою книжкою), В. Стефаника, Б. Лепкого, Лесі Українки, Б. Грищенка та опублікував кілька статей про українську мову й літературу. Творчість Т. Шевченка стала відомою на Словаччині у 1911 — 14 завдяки перекладам Юрая Славіка (псевд. Нересницький), Івана Лаха та Светозара Ваянського. У Галичині тоді появилося кілька статей про громадські справи Словаччини В. Гнатюка, І. Франка та С. Томашівського. Одночасно на Пряшівщині погіршилися українсько-словацькі взаємини, бо динаміка словацького національного відродження виявила чималу експансію щодо слабших українців. Унаслідок її деякі українці, перебуваючи під угорським тиском, воліли словакізацію, ніж втрату слов'янського характеру; це й спричинило словакізацію низки русинських сіл.
У 1916 націоналісти обох країн взяли участь у конференції Союзу народів в Лозанні. Під час Першої Світової війни Російською імперією з військовополонених був сформований Чехословацький корпус, який бився проти Центральних держав на території України, зокрема під Зборовим та Бахмачем.
Словацький тиск на українців у Словаччині збільшився з 1919 р., коли до Словаччини включено частину історичного Закарпаття, на захід від р. Уж. Словакізація русинів була в програмі Словацької народної партії, лідери якої відмовилися від співпраці з політиками Закарпаття (але співпрацювали з угрофілом А. Бродієм), які тому встановили зв'язки з чеськими політичними партіями, що ставилися позитивно або нейтрально до українського питання. Культурні словацько-українські взаємини тоді були мінімальні. Деякі зв'язки існували між Словаччиною і Закарпатською Україною (у Братиславі діяв «Клуб друзів Закарпаття», що видавав журнал «Podkarpatská Revue», вийшло кілька книг про Закарпаття, переклади творів закарпатських письменників), зате інші українські землі та їх культура залишалися невідомими для словаків. У той час і Україна не виявляла зацікавлення Словаччиною.
За Словацької Республіки (1939 — 44), словацький уряд не толерував виявів українського національного руху, а президент Тисо заявив 1942, що українсько-русинського питання вже нема. На політику словакізації частина русинського населення реагувала симпатією до СРСР і підтримкою партизанського руху, у якому брали участь чимало українців. Під час радянсько-німецької війни в Україні були регулярні частини словацької армії (дві дивізії), які, однак, у безпосередніх боях участі не брали. Багато словаків було разом з закарпатськими українцями у Чехо-словацькому армійському корпусі генерала Л. Свободи, який 1944 у складі радянської армії брав участь у боях в Україні. У 1944 — 1945 рр. на західній Словаччині була розташована українська дивізія «Галичина»; територією Словаччини у 1945 — 1947 рр. проходили частини УПА. Осередком української політичної еміграції під час другої світової війни була Братислава, де в 1939 р. тимчасово перебувала евакуйована з Закарпаття Українська торговельна академія.
На еміграції у другій половині ХХ століття українські та словацькі політичні організації входили до Антибільшовицького блоку народів.
Доля українців у Словаччині значно покращилась по 1945, серед іншого й тому, що в компартії Чєхо-Словаччини і Словаччини чималу роль відігравали українські комуністи. Правда, українська меншість у Словаччині не здобула територіальної автономії, але здобула деяку культурну автономію. Зокрема, радикальний поворот почався у галузі культурних взаємин — популяризації української культури у Словаччині та словацької в Україні. З 1947 р. до 1969 р. на Словаччині видано понад 100 книг з української літератури у перекладах Ю. Кокавця, М. Крна, П. та М. Лічко, І. Руснака, Р. Скукалка та низки інших перекладачів. При Словацькій Академії Наук та Братиславському Університеті працює низка фахівців з української культури (М. Мольнар, М. Неврлий, П. Гапак, Ф. Ґондор, Д. Гараксим, Й. Грозієнчік та ін.), які видали десятки монографій (про творчість Т. Шевченка, І. Франка, з української історії тощо). Другим центром словацької україністики є Пряшів — філософський (кафедра української мови і літератури та дослідницький кабінет україністики) і педагогічний (кафедра української мови і літератури) факультети Університету Павла Йозефа Шафарика, зараз Пряшівського університету. Досить добре відома на Словаччині й українська драматургія. На професійних сценах Словаччини були поставлені п'єси і опери І. Котляревського, С. Гулака-Артемовського, Т. Шевченка, І. Франка, Г. Цеглинського, М. Старицького, Ю. Мейтуса, О. Корнійчука, Л. Дмитерка, В. Собка. Ряд з них транслювалися по радіо і телебаченню. Велику роль у справі популяризації української культури у Словаччині відіграли гастролі хору ім. Верьовки, ансамблю Вірського, Київ. Капели Бандуристів, Закарпатського Народного Хору, Київського Театру ім. Франка, а також щорічні турне по Словаччині Піддуклянського українського народного Ансамблю та Український народний театр (Пряшів) Українського народного театру з Пряшева. У Словаччині влаштовано кілька виставок українських книжок й образотворчого мистецтва. Взаємному пізнанню сприяють «Дні української культури на Словаччині» і «Дні словацької культури в Україні», а також Свято пісні і танцю українського населення Чехословаччини. Зміцненню словацько-українських літературних зв'язків сприяє Філія українських письменників Спілки словацьких письменників, Словацьке педагогічне видавництво, Відділ української літератури у Пряшеві (видав понад 250 українських публікацій).
Внаслідок ототожнювання словацької культури з чеською значно відстає справа популяризації словацької культури в Україні. Із 152 книг чеських і словацьких авторів, виданих в Україні до 1968 року, було лише 8 словацьких (перший переклад 1951). Щоб заповнити прогалину, відділ української літератури Словацького педагогічного видавництва у Пряшеві у 1959 — 62 видав 15 перекладів з словацького красного письменства, а Культурна Спілка Українських Трудящих — 6 словацьких п'єс у перекладі на українську мову; журнал «Дукля» (головний редактор Іван Яцканин) систематично вміщує переклади з сучасної словацької літератури. Однак жодне з цих видань не доходило в Україну, тому далі видання перекладів було припинене. 1964 у Києві видано антологію «Словацька поезія» зі зразками поетичних творів 51 словацького автора у перекладах М. Рильського, Г. Кучера, Б. Тена, А. Малишка, В. Житника, В. Лучука, І. Драча, Д. Павличка, І. Світличного, В. Симоненка та ін.
Попри поглиблення словацько-українських культурних взаємин, словаки ведуть систематичну словакізацію українців Пряшівщини — політичну, культурну чи релігійну (1968 призначено адміністратором Пряшівської єпархії словака). Неприязнь до українців виявилася головним чином за Дубчека (1968 — 69), коли серед словаків лунав заклик, щоб усіх українців Пряшівщини вивезти до УРСР. Див. ще Пряшівщина.
Українсько-словацька боротьба триває і в діаспорі, передусім у США; спроба словакізації вихідців з Пряшівщини під гаслом, що на Пряшівщині більше українців нема і всі греко-католики є словаками. Для небагатьох закарпатських греко-католицьких громад у Канаді Ватикан призначив єпископом-адміністратором словака.
Поза межами Пряшівщини невеликі українські громади існують в кількох містах Словаччини, передусім у Кошице (до цього важливого промислового центру іммігрують селяни з Пряшівщини) та Братиславі.
У 2014–2015 роках основним питанням українсько-словацьких відносин стала організація реверсних постачань газу.


== НаселенняРедагувати ==


=== Етнічний складРедагувати ===

Національний склад населення Словаччини згідно з переписом населення 21 травня 2011 року
словаки — 4 352 775 (80,7%)
угорці — 458 467 (8,5%)
цигани (роми) — 105 738 (2,0%)
русини — 33 482 (0,6204%)
чехи — 30 367 (0,6%)
українці — 7 430 (0,1376%)
німці — 4 690 (0,1%)
поляки — 3 084 (0,1%)
росіяни — 1 997 (0,037%)
болгари — 1 051 (0,0%)
хорвати — 1 022 (0,0%)
серби — 698 (0,0%)
євреї — 631 (0,0%)
інші — 9 852 (0,2%)
не вказали — 382 493 (7,0%)
разом — 5 397 036


=== МовиРедагувати ===

Склад населення за рідною мовою згідно з переписом населення 21 травня 2011 року
словацька — 4 240 453 (78,6%)
угорська — 508 714 (9,4%)
циганська (ромська) — 122 518 (2,3%)
русинська — 55 469 (1,0%)
чеська — 35 216 (0,7%)
українська — 5 689 (0,1%)
німецька — 5 186 (0,1%)
польська — 3 119 (0,1%)
хорватська — 1 234 (0,0%)
їдиш — 460 (0,0%)
болгарська — 132 (0,0%)
інші — 13 585 (0,3%)
не вказали — 405 261 (7,5%)


=== РелігіїРедагувати ===

Склад населення за 