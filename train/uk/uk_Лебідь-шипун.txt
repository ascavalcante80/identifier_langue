Ле́бідь-шипу́н (Cygnus olor) — водоплавний птах родини качкових (Anatidae).


== Зовнішній вигляд ==
У дорослих птахів біле оперення, дуже довга шия, витягнуте тіло і середнього розміру голова з оранжево-червоним дзьобом, в основі якого знаходиться характерний чорний наріст. Шипуном цей вид названий завдяки звуку, який він видає, коли роздратований. У довжину може досягати 180 см, маса самок 5,5-6 кг, самців 8-13 кг, розмах крил лебедя-шипуна близько 240 см. Шия товща, ніж у лебедя-кликуна (Cygnus cygnus), тому здається коротшою.


== Розповсюдження ==
Лебідь-шипун мешкає в північній частині Європи і Азії. Усюди досить рідкісний. Вид був штучно інтродукований до Північної Америки, Південної Африки, Австралії і Нової Зеландії.


== Спосіб життя ==

За способом життя шипун багато в чому схожий з лебедем-кликуном. Населяє зарослі водною рослинністю водойми — лимани, озера, іноді болота. Плаваючи, шипун часто згинає шию у формі букви «S».
Лебідь-шипун гніздиться біля води в очеретах на дрібних озерах або на заплавах великих річок далеко від людського житла. Пташенята, щойно вилупившись, усюди прямують за своєю матір'ю, часто сидячи в неї на спині.


== Лебідь-шипун і людина ==
Шипун легко приживається в неволі і напівневолі, його час