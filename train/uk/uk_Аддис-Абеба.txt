Адди́с-Абе́ба (Аддіс-Абеба; з амхар. нова квітка) — столиця та найбільше місто Ефіопії. Місто має окремий статус міста-регіону.
Місто розташоване на Ефіопському нагір'ї, на висоті понад 2400 м, біля підніжжя та на схилах гори Интотто. Аддис-Абеба є найбільшою столицею країни без прямого виходу до моря. Місто часто називають «столицею Африки» або «Парижем Африки» через її історичне, політичне та дипломатичне значення для континенту.


== Історія ==
Аддис-Абеба була заснована в 1887 році імператором Менеліком II як столиця держави Шоа. З 1889 року — столиця Ефіопії. В травні 1936 року місто захоплене італійськими військами, звільнене ефіопськими партизанами 6 квітня 1941 року. В травні 1963 року в Аддис-Абебі пройшла конференція голів держав та урядів африканських країн, на якій була створена Організація Африканської Єдності. Місто — резиденція Економічної комісії ООН для Африки (з 1958) та ОАЄ (з 1963). Народні виступи в Аддис-Абебі проти феодально-монархічного режиму в 1974 році стали початком національно-демократичної революції в Ефіопії.


== Клімат ==
Клімат помірно теплий. Середні температури січня +23 °C, липня +20 °C. Опадів випадає понад 1200 мм за рік.


== Архітектура ==


=== Перші великі будівлі ===
Великий палац з рисами північно-індійської архітектури (1894) — індійські зодчі на чолі з Хаджі Каваса із Пешавара. Палац має тронний зал з покриттям на 34 розписаних стовпа, з розписом та обробленням мармурові стіни та кольорові вітражі (1897)
Новий палац в стилі неокласицизму (кінець XIX-початок XX століття) — італійський інженер Капуччі, архітектор Е.Камец
Собор Святого Георгія (Киддус-Гійоргіс; кінець XIX століття) — грецький архітектор Орфаніс, італійський інженер Кастанья. Собор в плані має форму восьмикутника. В стилі неокласицизму. Реставрований в 1950-их роках. Розписаний такими майстрами, як Афеворк Текле та Мінаф Хируй
Готель «Итеге» та школа (1907)
Приблизно 200 будинків європейського типу (1911-12)


=== Будівлі 1920-30-их років ===
Залізничний вокзал (1929) — французький архітектор П.Барріа
Національний палац (1934) — архітектор Е.Камец
Собор Святої Трійці (Мекане Силласе; 1941) — в стилі необарокко. Розписи Але Фелеге Селам (1940-ві)


=== План забудови в 1950-их роках ===
В 1954-56 роках затверджений план реконструкції міста — англійський архітектор Л. П. Аберкромбі. План був допрацьований в 1958 році. В основі плану — неправильний овал, довга ось якого має меридіональний напрямок. Площа міста становить 215 км², капітальних будівель 30 км², інша забудова сільського характеру, в основному одноповерхова — кам'яні, дерев'яні та глиняні будинки. У східній частині — урядова зона, у західній — комерційна, де знаходяться Великий ринок, промислові підприємства, діловий центр.


=== Забудова в 1950-80-ті роки ===
В цей період Аддис-Абеба зростала в бік аеропорту. Були збудовані:
Національний театр на площі Адуа (1955) — французькі архітектор А.Шомет, скульптор Ш.Моссіон, художник-монументаліст А.Леже. Перед театром статуя лева — символ ефіопської державності
Національний університет (1950-60-ті) — англійський архітектор Г. К. Фаллек. Має 17 корпусів, школа мистецтв, будівельний факультет, бібліотека, музей
Комплекс ліцею Гебре Марьям з врізаним в схил пагорба стадіоном (1960) — архітектор А. Шомет
Аеропорт з витягнутим скляним фасадом (1960)
Дім Африки (1961) — вітраж площею 150 м² по ескізу Афеворка Текле
Муніципалітет (1965)
Національний банк (1973-76) — італійські архітектор А.Медзедімі, інженер М.Фанано та ін.
Телевізійний центр (1965)
Торгова палата (1965)
Будівля Міністерства іноземних справ у формі ладьї з шестигранними лотками сонцерізів на фасаді (1966) — З.Енав та М.Тедрос
Поштамт
лікарня
Шпиталь Деджазмач Бальча — на 553 місця
Готель «Вебі-Шебелі» (1970-ті) — югославські архітектори Б.Петровіч, З.Драгайловіч, Х.Юстіч


=== Пам'ятники ===
Кінна статуя Менеліка II на однойменній площі (1894)
Монумент звільнення від італійської окупації на площі 27 Меггабіт
П