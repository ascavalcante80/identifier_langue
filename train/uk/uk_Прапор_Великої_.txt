Велика Британія використовує як національний прапор королівський штандарт (названий Union Flag чи Union Jack). Правильні пропорції — 1:2. Версія, що застосовується британскою армією, має пропорції 3:5. Назва «Юніон Джек» походить від англійської назви гюйс — прапора, піднятого на військових кораблях. Прапор Великої Британії починає свою історію з 1603 року, коли король Шотландії Яків VI успадкував престол Англії та став англійським королем під іменем Яків I. При цьому союз між Англією та Шотландією носив характер особистої унії, і вони залишалися незалежними державами. 12 квітня 1606 року затверджено новий прапор союзних держав: на шотландське знамено святого Андрія (білий косий хрест на синьому фоні) накладено англійський прапор святого Георга (червоний хрест на білому фоні).
Спершу прапор використовувався тільки на морі як військовими, так і торговельними кораблями обох країн. 5 травня 1634 року його було предписано використовувати тільки військовим судам у якості гюйсу, у той час як торгівельні кораблі повинні були піднімати прапори Святого Георга (англійські) та святого Андрія (шотландські). При цьому наземні частини продовжували використовувати прапори своїх країн. У Шотландії був ще розповсюджений варіант національного прапора, у якому білий хрест святого Андрія розміщувався вище червоного англійського хреста. Шотландський варіант прапора обмежено використовувався у 1606—1707 роках.

Після прийняття у 1707 році Акту про Унію, об'єднання обох королівств у єдине Королівство Великої Британії, об'єднане знамено стало прапором нової держави. У 1801 році з прийняттям Акту про об'єднання Великої Британії та Ірландії було утворено Об'єднане королівство Великої Британії та Ірландії. До