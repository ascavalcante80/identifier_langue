Більше 300 років Венесуела перебувала під іспанським пануванням. У 1797 році винила антиіспанська змова прихильників незалежності на чолі з Мануелем Гуалем і Хосе-Марія Еспаньєм під прапором з білої, синьої, червоної і жовтої горизонтальних смуг, що символізували білих, негрів, мулатів та індіанців. Хоча прихильники незалежності зазнали невдачі, кольори прапора (за винятком білої) використовувалися і в майбутньому в прапорах визвольного руху.
Творцем прапора, на основі якого в подальшому виникли прапори трьох держав — Венесуели, Колумбії і Еквадору, був видатний керівник південноамериканського визвольного руху Франсіско Міранда. Цей прапор з жовтої, синьої і червоної горизонтальних смуг вперше було піднято в 1806 році на кораблі «Леандр», на якому група добровольців на чолі з Мірандою вирушила з Нью-Йорка в Південну Америку. Жовта смуга символізувала багатий золотом та іншими корисними копалинами американський континент, червона — криваве панування Іспанії, синя — розділяючий їх Атлантичний океан. Це означало, що золота, багата і процвітаюча Латинська Америка буде вільна і відділена від кривавої Іспанії океаном. Під цим прапором була зроблена спроба проголошення незалежності в 1810 році, проголошені перша і друга Венесуельські республіки в 1811–1812 і 1813–1814 рр. Під цим же прапором армія Симона Болівара в 1816–1822 рр звільнила Венесуелу від іспанців, і вона остаточно здобула незалежність.
З 1817 року на синій смузі прапора з'являються 7 (в даний час — 8) зірок, які символізують 7 історичних провінцій країни: Каракас, Барінас, Барселона, Кумана, М