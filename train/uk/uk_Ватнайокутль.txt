Ватнайокутль (ісл. Vatnajökull) — найбільший льодовик Ісландії. Покриває територію 8.133 км² на південному сході Ісландії, що становить 8 % території країни. За об'ємом Ватнайокутль є найбільшим в Європі а за територією - другий (після льодовика Аустфонна на Шпіцбергені) на континенті. Декілька вершин випинаються через рівень льоду до висоти 2 109,6 м.н.м. (пік Хванадальсхнукюр) вулкану Ерайфайокутль, найвища вершина острова на південній периферії льодовика, поблизу національного парку Скафтафетль). Належить до льодовикової категорії льодовикових шапок.
Під льодовиком, як під багатьма льодовиками Ісландії, знаходиться декілька вулканів. Вулканічні озера, Грімсвотн наприклад, були джерелами великих льодовикових витоків у 1996 році. Вулкан під цими озерами теж спричинив значне, але короткотривале виверження у листопаді 2004 р. Протягом декількох останніх років Ватнайокутль поступово зменшується, можливо через кліматичні зміни і недавню вулканічну активність.
Згідно з Книгою Рекордів Ґіннесса, Ватнайокутль є об'єктом найдовшої лінії зору на світі - 550 км від Слайттаратіндур, найвищої гори на Фарерських островах. Книга Рекордів Ґіннесса твердить, що "внаслідок світло вигинаючих ефектів атмосферного заломлення, Ватнайокутль (2119 м), Ісландія, можна інколи побачити з Фарерських островів, з відстані 550 км." Це може базуватися на знаному видовищі бри