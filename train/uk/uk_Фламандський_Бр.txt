Фламандський Брабант (нід. Vlaams-Brabant, фр. Brabant flamand) — одна з десяти провінцій Бельгії і одна з п'яти фламандських провінцій. Провінцію утворено 1 січня 1995 року, коли провінцію Брабант розділили по мовному принципу на Фламандський та Валлонський Брабант.


== Географія ==
Провінція розташована у центральній частині Бельгії, за площею вона обіймає 9-те місце з десяти провінцій. Майже всю її територію займають невисокі плато, найвища точка, 142 м, знаходиться біля Сінт-Генезіус-Роде, друга за висотою (137,33 м) — біля Валсгавтема, третя (130 м) — біля Халле, у Халлербосі.
Східна частина провінції — природний регіон Хагеланд, горбиста місцевість з невеликою кількістю лісів та розвинутим фермерським господарством. На північному заході провінції починається зона так званої Піщаної Фландрії. Південний захід провінції займає історична область Пайоттенланд, з відносно теплим кліматом та родючими ґрунтами, що дає змогу вирощувати хміль та виноград.
Клімат помірний морський. Найважливіші річки: Дейле, Демер, Зенне.


== Адміністративний поділ ==
Фламандський Брабант межує із фламандськими провінціями Східна Фландрія, Антверпен та Лімбург, валлонськими провінціями Льєж, Валлонський Брабант і Ено. На території Фламандського Брабанта також розміщуєтся Брюссельский столичний округ — анклав, який не входить до його складу та є суб'єктом федерації нарівні з Фландрією та Валлонією.
Столицею та найбільшим за населенням містом є Левен (Льовен). Територія провінції ділиться на два адміністративні округи (нід. arrondissementen) — округ Халле-Вілворде та округ Левен, які складаються з 65 комун — 35 комун в окрузі Халле-Вілворде та 30 комун в окрузі Левен.


=== Комуни округу Левен ===

Адміністративний округ Левен поділений на 30 комун:


=== Комуни округу Халле-Вілворде ===

Адміністративний округ Халле-Вілворде поділений на 35 комун:


=== Найбільші міста ===
Міста з населенням понад 30 тисяч осіб:


== Політика ==
Губернатор провінції є представником федерального та фламандського урядів. Він призначається фламандським урядом за поданням федеральної ради міністрів. Теперішній губернатор Лодевейк де Вітте був призначений на цю посаду одразу після створення провінції Фламандський Брабант у 1995 році. Губернатор наглядає за місцевими органами влади, забезпечує виконання законів, підтримує громадський порядок та безпеку, а також виступає координатором дій у разі небезпечної ситуації, що сталася у провінції. Він також головує у Постійній Депутації, проте не має права голосу, окрім випадків, коли Депутація виконує судові функції.
Фламандський Брабант є єдиною з бельгійських провінцій, де є також посада віце-губернатора. Він призначається також фламандським урядом за одностайним поданням Федеральної ради міністрів. Серед обов'язкових вимог до кандидата на цю посаду — гарне володіння обома мовами, голандською та фрацузькою, адже віце-губернатор відповідає за виконання мовного законодавства у провінції.
Рада провінції Фламандський Брабант складається з 84 депутатів, які обираються на 6-річний термін. Очолює Раду провінції Президент Ради Провінції, якому у роботі допомагає Бюро, що складається з двох віце-президентів. трьох квесторів та лідерів фракцій ради.
Постійна Депутація — це виконавчий орган, що відповідає за поточне керування провінцією. Вона складається з губернатора та шістьох депутатів, що обираються Радою провінції зі своїх лав.


== Демографія ==
На 1 січня 2014 року населення провінції Фламандський Брабант складало 1 107 266 осіб, з яких чоловік було 48,98%. жінок — 51,02%.
Станом на 1 січня 2008 року населення за віком розподілялося таким чином:
особи у віці до 17 років включно — 20,50%
особи у віці від 18 до 64 років — 62,08%
особи у віці 65 років і більше — 17,41%
Станом на 1 січня 2010 року 7,5% населення провінції складали іноземці.
Середній дохід на одну людину у 2011 році становив 18 916 євро. Рівень безробіття станом на січень 2009 рок — 5,04%.


== Мова ==
Офіційною мовою провінції, як і у всій Фландрії, є нідерландська, проте все більшого поширення набуває французька. У семи комунах, п'ять з яких межують з Б