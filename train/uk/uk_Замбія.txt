Республіка Замбія — країна та держава без виходу до моря, у Південній Африці, межує на півночі з Демократичною Республікою Конго і Танзанією, сході з Малаві і Мозамбіком, на півдні з Зімбабве, Ботсваною, Намібією, на заході з Анголою. Столицею є місто Лусака, в південно-центральній частині країни. Населення зосереджене в основному навколо Лусаки на півдні і Коппербелта на північному заході.

Спочатку на території Замбії мешкали койсанські народи, регіон колонізований під час експансії банту тринадцятого століття. Після візитів європейських дослідників у вісімнадцятому столітті Замбія стала британським протекторатом Північної Родезії в кінці дев'ятнадцятого. Як і більшість країн колоніального періоду, Замбія управлялася адміністрацією, призначеної з Лондона британської ПАР Компанією.
24 жовтня 1964 р. країна стала незалежною від Великобританії, а тодішній прем'єр-міністр Кеннет Каунда —— першим президентом. Соціалістична Партія національної незалежності Каунди володіла владою з 1964 по 1991 рік. С 1972 по 1991-й Замбія — однопартійна держава з ПНН в ролі єдиної законної політичної партії під девізом «Одна Замбія, Одна нація». Каунду змінив Фредерік Чілуба, соціал-демократ Руху за багатопартійну демократію в 1991 р., розпочавши період соціально-економічного зростання та децентралізацію державного управління. Леві Мванаваса, наступник Чілуби, головував країною з січня 2002-го до своєї смерті в серпні 2008 р., якому приписують кампанії щодо зниження рівня корупції та підвищення рівня життя. Після смерті Мванаваси Рупія Банда виконував обов'язки президента до обрання президентом в 2008 р., займав посаду три роки, Банда пішов у відставку після поразки на виборах 2011 року від лідера Патріотичної партії Майкла Чілуфа Сати.
У 2010 році Всесвітній банк назвав Замбію однією з найбільш швидко економічно реформованих країн світу. Загальний ринок для Східної і Південної Африки знаходиться зі штаб-квартирою в Лусака.


== Історія ==
Див. Історія Замбії


== Географія, природа ==
Див. Географія Замбії

Більшу частину тер. Замбії займає хвилясте плоскогір'я з висотами 1000–1350 м. На півн.-сх. країни вздовж західного краю Центрально-Африканського ґрабена розташовані горстові гори — Мучинга (1893 м), на півночі — г. Сунзу (2067 м). Найвища точка Замбії — гора Намітова (2164 м) — розташована на плато Ньїка, поблизу кордону з Малаві. Клімат країни субекваторіальний. Більша частина території Замбії дренується р. Замбезі і її притоками Кафуе і Луангва, менша частина — р. Луапула. На півночі країни знаходяться великі озера тектонічного походження — Танганьїка, Мверу, Мверу-Вантіпа. Для рельєфу З. характерні великі плоскі улоговини — дамбос, найбільші з яких тектонічного походження і належать до Східно-Африканської зони розломів (западини Бангвеулу, ґрабен Луагві та ін.).
Головні природні визначні пам'ятки країни — водоспад Вікторія висотою 107 м на р. Замбезі на кордоні з Зімбабве і водоспад Каламбо висотою бл. 245 м на кордоні з Танзанією.
Див. також: Геологія Замбії, Гідрогеологія Замбії.


== Економіка ==
Див. Економіка Замбії.
Замбія — аграрна країна з розвинутою гірничою промисловістю. Основа економіки — гірничодобувна та кольорова металургія. Основні галузі промисловості: гірнича (мідно- і кобальтодобувна) та переробна, текстильна, хімічна, конструкційних м-лів, мінер. добрив. Транспорт г.ч. автомобільний, частково — залізничний, повітряний, трубопровідний. Між Ндолою і портом Дар-ес-Салам в Танзанії функціонує нафтопровід. Міжнародні летовища є поблизу Лусаки і Ндоли.
У 1990-х роках в паливно-енергетичному балансі Замбії частка деревини становила 69%, місцевого вугілля — 6%, імпортної нафти — 11%, ГЕС — 14%. У 1990 було вироблено 7,8 млн кВт·год електроенергії, з них 19% було експортовано в Зімбабве.
Див. також: Корисні копалини Замбії, Історія освоєння мінеральних ресурсів Замбії, Гірнича промисловість Замбії.


== Адміністративний поділ ==

Адміністративно територія Замбії ділиться на 10 провінцій:
Центральна
Коппербелт
Східна
Луапула
Лусака
Мучинга
Північна
Північно-Західна
Південна
Західна
У свою чергу вони поділяються на райони.


== Політика ==


== Культура ==
Історію існування людини на даній території можна умовно поділити на кілька етапів:
1). Від виникнення людини до формування традиційного суспільства (1,2 млн років тому — ІІ тис. н. е.);
2). Формування політичних об'єднань, ранні класові суспільства (XVI–XIX ст.);
3). Період колоніальної експлуатації (сер. XIX ст. — 1963);
4). Незалежна країна Замбія (1963 — наш час).


=== Від виникнення людини до формування традиційного суспільства ===
Замбія відноситься до регіонів виникнення людини: homo habilis проживав на цій території 1,2 млн років тому. Зупинки мисливців раннього палеоліту знайдено в місцевості Вікторія-Фолс та Каламбо-Фолс.
У 1921 р. в штольні Брокен-Гілл було знайдено залишки людини 125 тис. років тому — т. зв. «брокенгілська людина», що вміла видобувати вогонь. Поширення людини сучасного типу відбулося приблизно 20 тис. рр. до н. е.
У 1925 в печері Мумбва знайдено сліди людини верхнього палеоліту.
У 1931–1938 дослідження А. Гатті, Р. Дарт, де Н. Гранде, Дж. Кларка підтвердили безперервність заселеності даної території, а також розвиток культури.
Мистецтво зароджується в 4 тис. до н. е. — нащадки бушменів створювали розписи печер, петрогліфи. Наприклад, печера Чіфебва поблизу гори Чіпата.
Перехід до землеробства й скотарства відбувся 500 р. до н. е. — 1000 р. н. е. Залізні знаряддя праці замінили кам'яні. Починається міграція бантумовних племен — носіїв культури залізної ери.
На території Замбії співіснували племена різних культурних рівнів. Бушмени поступово асимілювали або переселилися в тропічний ліс чи пустелю Калахарі. На південному заході досі збереглися племена мисливців й збирачів.
Відкриття металургії заліза відбулося І ст. до н. е. — І ст. н. е. Це призвело до покращення техніки мисливства. риболовлі, землеробства, скотарства. Також це викликало зріст населення й нову хвилю міграції в цей регіон.
Мачілі — найдавніше з датованих поселень залізного віку в Замбії. Тип кераміки «з прорізним орнаментом».
У V–VI ст. починають розробляти мідь й сіль. У ХІ ст. з'являється кераміка нового типу — Луангва. Представники цієї культури є пращурами сучасних племен чева, нсенга, нгоні, тумбука, солі, лала, бемба, лунгу та ін. Вони прийшли з району Південного Заїру. У цих племен скотарства превалювало над землеробством.
Розкопки Дж. Вогеля й Дж. Егана призвели до відкриття типу кераміки «каломо» — відрізняється простотою форм й орнаментів. Будували овальні в плані поселення. Метали використовували для виготовлення прикрас, знарядь праці та зброї.
У XIV–XV ст. торговим центром у злитті рік Замбезі й Кафеу було Інгомбе Іледе. Знайдено поховання 11 людей, представників аристократії. Серед племені була поширена віра в сили природи й духів предків.
Пращури народів іла, тонга прийшли на цю територію в ХІ — ХІІІ ст. Не створили єдиної політичної організації, можливо, через міграційні процеси. Пізніше через їх території пролягали шляхи арабських й португальських торговців. Харчувалися кукурудзяною кашою, кислим молоком, кукрудзяним пивом та напоєм «сібванта» (квас). Виготовляли меблі, музичні інструменти.
Назва племені «малаві», можливо, походить від слова «коваль», оселилися на цій території в XIV ст., пізніше частково емігрували на територію Малаві й Мозамбіка.


=== Формування політичних об'єднань, ранні класові суспільства ===
У цей період міграційні процеси відбувалися не тільки через соціальні й економічні процеси, а й політичні. Виникають міжплеменні політичні організації, об'єднання племен, сильніші племена при цьому поглинали слабші. Вождь відповідав за організацію сільськогосподарських робіт, був політичним, а також релігійним лідером, хранителем легенд, посередником між людьми й духами, миротворцем підлеглих племен.
Мараві — одне з перших політичних організації XV ст. У союзі Чева рідство передавалося за материною лінією, владу наслідував старший син сестри вождя. Жрицями були жінки. Д. Лівінгстон описав складність жіночого труда — вони вирощували кукурудзу, рис, ямс.
Казембе — союз в районі ріки Луапула та озера Мверу. У XVIII ст. правитель Муато Ямво відправив брата Мутанду Джембейембе для створення торгівельного агенті, проте той знайшов залежі солі й не повернувся до Муато Ямво. На територію Казембе не допускалися місіонери й торговці. У 1798 році губернатор володіння в Мозамбіку Ф.- Ж. ді Ласерда-і-Аллмейда описав їх посередницьку роль в работоргівлі.
Вожді союзу Лозі (чи Баротсе) також були нащадками Муато Ямве або Казембе.
У сер. XVII ст. утворився союз луї («луйана» — річні люди). Характерна білатеральна система (рідство за батьківською й материною лініями одночасно). Вождем виступав Муламбва (1790–1835). Їм інші племена платили данину.
У першій третині XIX ст. починається міграція макололо — скотоводів із мовою сікололо. Вони господарювали на цій території з 1838 по 1864 рр. Їх переміг син останнього вождя луї, проте прийдешні макололо на цей час настільки асимілювали з місцевим населенням, що утв