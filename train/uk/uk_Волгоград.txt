Волгогра́д — місто у Росії, адміністративний центр Волгоградської області, місто-герой.
Розташований на р. Волга. Населення — 1 021 200 (12 місце по чисельності серед міст Росії) мешканців (2010), в агломерації — 1 517 000 мешканців (2010). Волгоград — значний промисловий центр та транспортний вузол. Має декілька вузів, музеїв та театрів.
Заснований в 1589 р. як фортеця, став містом в 1780 р. До 1925 р. мав назву Царицин (від тюркського «сари-цин» — «жовтий острів»), а із 1925 р. до 1961 р. — назву Сталінград.


== Географічне положення ==
Волгоград — одне з найдовших міст Росії. Протяжність міста уздовж Волги становить понад 61 км. Основна частина міста розташована на правому березі Волги, але в міську межу також входить населений острів Сарпинський і ряд дрібних нежилих островів: Голодний, Грошовий тощо.
У межах міста є міст через Волгу, до північної околиці міста примикає перехід, що проходить по греблі Волзької ГЕС. Він з'єднує Волгоград з містом-супутником Волзький і перебуває в територіальному підпорядкуванні останнього. У 2009 добудовано першу чергу моста через Волгу Волгоградський міст, що з'єднує центр міста з Краснослободськом. Продовження комплексу перетне Волго-Ахтубінську заплаву і річку Ахтуба і пов'яже I, II і III поздовжні автомагістралі Волгограда один з одним і з існуючою трасою Волзький — Ленінськ.
На території Красноармійського району на півдні Волгограда починається Волго-Донський судноплавний канал імені Леніна — ланка єдиної глибоководної транспортної системи європейської частини Росії. Через нього в межах міста перекинутий один автомобільний і один залізничний міст.


== Адміністративний поділ ==
Адміністративно місто поділяється на вісім районів. У порядку їх географічного розташування з півночі на південь:
Тракторозаводський
Краснооктябрський
Дзержинський
Центральний
Ворошиловський
Совєтський
Кіровський
Красноармійський


== Клімат ==
Клімат помірно континентальний. Середня кількість опадів — 330 мм на рік. Середні температури: січня –7,3 °C (до −32 °C), липня +24,2 °C (до 43 °C). Можливі різкі перепади температур. Зима помірно холодна, з частими відлигами і похолоданнями. Найхолодніший місяць року — лютий. Літо спекотне, можливі температури повітря до 43 градусів.


== Історія ==
Першу назву міста Царицин вперше було згадано англійським мандрівником Беррі у 1579 році, але відносилася вона не до міста, а до острова на Волзі. Походження назви зазвичай зводять до тюркської «сари-су» (жовта вода) або «сари-син» (жовтий острів). Датою заснування міста прийнято вважати 2 липня 1589, коли назву Царицинської фортеці вперше було згадано в царській грамоті. Фортеця розташовувалась трохи вище впадіння в Волгу річки Цариці на високому правому березі.
До виникнення Царицина в гирлі річки Цариці існувало поселення Золотої Орди..
У 1607 році у фортеці було повстання проти царських військ, придушене через півроку. У 1608 році в місті з'явилася перша кам'яна церква — Іоана Предтечі.
На початку XVII століття гарнізон фортеці становив 350–400 чоловік.
У 1670 році фортеця була взята військами Степана Разіна, через місяць лишили її. У 1708 році близько місяця фортеця перебувала в руках повсталих козаків Кіндрата Булавіна. В 1717 році її було пограбовано кримськими і кубанськими татарами. Пізніше, в 1774 році, місто безуспішно штурмував Омелян Пугачов.
У 1691 в Царицині заснована митниця.
У 1708 Царицин приписаний до Казанської губернії, в 1719 — до Астраханської, з 1779 — у Саратовському намісництві. З 1773 місто стало воєводським, а з 1780 — повітове місто Саратовського намісництва (потім губернії). За переписом 1720 року у місті проживало 408 чоловік.
Населення міста в XIX столітті швидко зростало: якщо в 1807 році в Царицині проживало менше 3 тисяч чоловік, то до 1900 — вже близько 84 тисяч.
Перша залізниця з'явилася в місті в 1862 році.
Перший театр відкрився у 1872, а кінотеатр — в 1907 році.
У 1913 році в Царицині з'явився трамвай, а в центрі були встановлені перші електричні ліхтарі.
Під час громадянської війни в листопаді 1917 року в Царицині були проголошена Радянська влада. У 1918 році Царицин обложено білими військами отамана Краснова. Три штурми були відбиті (див. Бій під Царициним (1918)). Однак у червні 1919 року Царицин був узятий військами генерала Денікіна, які залишили місто в січні 1920 року.
Місто було перейменовано на Сталінград 10 квітня 1925.
У 1931 році у межі міста включено німецьке поселення-колонію Сарепта (заснована в 1765), що стало пізніше найбільшим районом міста — Красноармійським.
Перший інститут відкрився в 1930 році, роком пізніше був відкритий і педагогічний інститут.
Найсерйознішим потрясінням в історії міста стала Німецько-радянська війна. Сталінградська битва розпочалася 17 липня 1942 року, а 23 серпня місто зазнало масованого бомбардування, що знищило або серйозно пошкодило велику частину міських будівель. У вересні бої йшли вже в центрі міста. Битва за Сталінград є однією з найбільших битв в історії всього людства. У Сталінграді відбувалися бої небаченої інтенсивності. Наприклад, центральний вокзал міста переходив з рук в руки тринадцять разів, а відомий Мамаєв курган (одна з висот Волгограда) було захоплено і знову відбито вісім разів. Через інтенсивні бої курган змінив свої обриси. Все ж таки, наступаючим військам вермахту не вдалося зламати опір захисників міста. 19 листопада розпочався контрнаступ радянських військ, незабаром німецько-фашистське угруповання опинилося в оточенні. 31 січня 1943 її командувач генерал-фельдмаршал Паулюс здався в полон, а 2 лютого, з ліквідацією залишків оточеного угруповання, Сталінградська битва була закінчена. Почалося відновлення практично повністю зруйнованого міста.
10 листопада 1961 місто Сталінград з ідеологічних причин за рішенням XXII з'їзду КПРС було перейменовано на Волгоград.


== Промисловість ==
Волгоградська ДРЕС
Волгоградська ТЕЦ-2
Волгоградська ТЕЦ-3
ВАТ «Лукойл-Волгограднафтопереробка»
ЗАТ Металургійний завод «Красный Октябрь»
ВАТ «СУАЛ» філія «Волгоградський алюмінієвий завод Сибірсько-Уральської алюмінієвої компанії»
ВАТ «Волгоградський завод труб малого діаметру»
Волгоградський завод ВАТ «Северсталь-метиз»
ВАТ «Волгоградський завод тракторних деталей та нормалей»
ВАТ «Каустик»
ВАТ «Пласткард»
ТОВ «Волгоградський завод технічного вуглецю»
ЗАТ «Силд ейр Каустик»
ВАТ «Волгоградський кисневий завод»
ВАТ «Хімпром»
Волгоградський керамічний завод
ВАТ «Волгоградський завод залізобетонних виробів № 1»
ВАТ ВЗТИ «Термостепс»
ЗАТ «Промбудконструкція»
ЗАТ ВО «Завод силікатної цегли»
ТОВ «Волгоградський гіпсовий завод»
ТОВ «Волма»
ВАТ «Тракторна компанія „ВгТЗ“»
ТОВ «Волгоградська машинобудівна компанія ВгТЗ»
ВАТ «Волгограднафтомаш»
ТОВ «Волгоградський завод бурильної техніки»
ЗАТ «Волгоградський завод транспортного машинобудування» (Тролейбусний завод)
ВАТ «Волгоградський моторобудівний завод»
ЗАТ «Волгоградський завод зрошувальної техніки та ЖКГ»
ВАТ «Волгогазоапарат»
ВАТ «Волгоградський суднобудівний завод»
ВАТ Тютюнова фабрика «Реємтсма-Волга»
ЗАТ НП «Конфіл»
ВАТ «Компанія ЮНИМИЛК» (філія Молочний комбінат «Волгоградський»)
ВАТ «Волгом'ясомолторг»
ВАТ Волгоградський гірчично-маслоробний завод «Сарепта»
ТОВ «Ансей ВМК»
ЗАТ НВО «Європа-Біофарм»


== Транспорт ==


=== Громадський транспорт ===
Громадський транспорт міста представлений автобусами, тролейбусами (див. Волгоградський тролейбус), трамваями (див. Волгоградський трамвай), швидкісним трамваєм та міською елек