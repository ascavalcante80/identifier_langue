Чотириногі (Tetrapoda) або наземні хребетні — клада (іноді надклас), що охоплює всіх наземних щелепних хребетних тварин. Характерними ознаками чотириногих є чотири кінцівки, включаючи і ті випадки, коли цю ознаку під час еволюції знову було втрачено (наприклад, у китів або змій). Назва «Tetrapoda» походить від грец. тетра — чотири і пода — ноги.


== Еволюція ==


=== Девонські чотириногі ===
Дослідження Дженіфер Кларк показують, що найперші чотириногі тварини Девонського періоду, такі як Acanthostega, були цілком водними і абсолютно непристосованими до життя на суходолі. Це суперечить ранішим поглядам, що саме риби вперше потрапили на землю — або у пошуках здобичі (подібно до сучасних мулистих стрибунів), або щоб знайти воду, коли водоймище, де вони жили, висихало, — і пізніше розвинули ноги, легені та ін.
Зараз вважається, що перші чотириногі тварини еволюціонували в мілких і болотистих прісноводих середовищах, приблизно наприкінці Девонського періоду, 400 мільйонів років тому. Протягом пізнього Девону сухопутні рослини колонізували прісноводі водойми, створивши перші болотні екосистемі, із все більш і складнішими харчовими ланцюжками, що надавали нові можливості. Прісноводні середовища були не єдиним місцем, де можна було знайти воду з високою концентрацією органічних речовин і щільною рослинністю біля краю води. У ті часи також існували болотисті берегові лагуни та великі річкові дельти, подібні до заболочених земель, і саме там еволюціонували чотириногі тварини. Скам'янілості ранніх чотир