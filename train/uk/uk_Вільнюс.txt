Ві́льнюс (лит. Vilnius, до 1939 Ві́льно, пол. Wilno, староукр. Вильна (Вільна)) — столиця Литви і найбільше місто країни, розташований на р. Няріс. 527 930 мешканців (2013 р.).


== Назва ==
Назва (лит. Vilnius, біл. Вільня), більш українська назва — Вільне, походить від назви річки Вільня, на якій стоїть місто).
У стародавніх історичних джерелах переважає назва Вільня, Wilna, Vilna. У пам'ятках писемності, починаючи з XIV ст., використовується форма Wilno, Vilno та інші назви. У литовських пам'ятках писемності 1595, 1600, 1653 та пізніших років трапляється варіант Vilnius.


== Населення ==
У 2003 році загальна кількість населення становила 541 600 осіб.
Згідно з даними перепису 2001 року, 57,8% населення Вільнюса становили литовці, 18,7% поляків, 14% росіян, 4% білорусів, та 0,5% євреїв.
Місто здавна було багатонаціональним, до того ж, історично склалося так, що литовці часто складали його меншість. Так, згідно з даними перепису населення 1897 року, серед 154 632 жителів було 61 847 (40,0%) євреїв, 47 795 (30,9%) поляків, 30 767 (20,1%) росіян, 6 514 (4,2%) білорусів, 3 238 (2,1%) литовців та 4 717 (2,7%) — представників інших національностей, у тому числі й українців.


== Географія та клімат ==

Вільнюс розташований на південному сході Литви (54°41′N 25°17′E) при впадінні річки Вільня до річки Няріс.
Нецентральне розташування міста може бути пояснене частою зміною національних кордонів Литви протягом сторіч. Так, за часів Великого князівства Литовського Вільнюс був не лише культурним, а й географічним центром тодішньої держави.
Вільнюс розташований за 312 кілометрів від Клайпеди, міста, що є головним морським портом Литви — так само за допомогою сучасних автомобільних доріг з основними містами країни: Каунас (102 км), Шауляй (214 км) та Панявежис (135 км).
Сучасна площа міста становить 401 км². Забудова становить 20,2% площі, зелені насадження 43,9%, вода — 2,1%.
Клімат у Вільнюсі є перехідним між континентальним та морським. Середньорічна температура становить 6,1 °C.


== Староства ==
У адміністративно-територіальному плані місто належить до самоврядування міста Вільнюса. Керує ним Рада самоврядування і мер, що обирається Радою; нині мер міста Артурас Зуокас. Територія самоврядування поділяється на 21 староства (лит. seniūnija), території яких частково відповідають частинам міста, що історично склалися, його передмістям і районам нових забудов:
Антакальніс (Antakalnio seniūnija)
Фабійонішкес (Fabijoniškių seniūnija)
Грігішкес (Grigiškių seniūnija)
Юстінішкес (Justiniškių seniūnija)
Каролінішкес (Karoliniškių seniūnija)
Лаздінай (Lazdynų seniūnija)
Науяместіс (Naujamiesčio seniūnija)
Науїнінкай (Naujininkų seniūnija)
Науйої Вільня (Нова Вільня; Naujosios Vilnios seniūnija)
Панеряй (Panerių seniūnija)
Пашілайчяй (Pašilaičių seniūnija)
Пілайте (Pilaitės seniūnija)
Расос (Rasų seniūnija)
Сянаместіс (Senamiesčio seniūnija)
Шешкіне (Šeškinės seniūnija)
Шніпішкес (Šnipiškių seniūnija)
Веркяй (Verkių seniūnija)
Вілкпеде (Vilkpėdės seniūnija)
Віршулішкес (Viršuliškių seniūnija)
Жірмунай (Žirmūnų seniūnija)
Жверінас (Žvėryno seniūnija)


== Визначні місця ==
Ворота Світанку (Аушрос Варту, або Гостра Брама) — єдині з дев'яти оборонних воріт Вільнюса, що збереглися донині. У каплиці тут знаходиться головна християнська святиня Литви та Білорусі — ікона Остробрамської Божої Матері, одна з небагатьох ікон, де Діва Марія зображена без маленького Ісуса.
Ужупіс, або Заріччя — район, з трьох боків оточений річкою Вільняле. Це місце особливих людей: художників, поетів, скульпторів та майстрів альтернативного мистецтва, їхніх студій та музеїв. Вони оголосили цю землю республікою і написали власну Конституцію, яку вибили на пластинах у кафе «Рідні стіни». Серед її положень: людина «не має права зазіхати на вічність», «має право нічого не розуміти», «не має права на насильство»…

Інші примітні пам'ятки й культурні заклади:
Вежа Гедиміна
Костел Св. Анни
Кафедральний собор
Церква Пресвятої Трійці
Успенський Пречистенський собор
Вільнюський університет
Вільнюська ратуша
Національний музей Литви
Литовська академія музики і театру
Литовська національна бібліотека імені Мартінаса Мажвідаса
Бібліотека Вільнюського університету
Бібліотека Академії наук Литви


== Особи, пов'язані з містом ==
Тіто Лівіо Бураттіні (1617–1681) — польський науковець і інженер, дипломат
Мартин Альтомонте(1657–1745) — польський і австрійський художник, німець за походженням
Микеланджело Паллоні (1637–1712) — польський і італійський художник
Михайло Михайлович Бахтін — російський літературознавець і мистецтвознавець;
Єрмолінський Сергій Олександрович — російський письменник, сценарист;
Піск Клемен — сучасний словенський поет, письменник, перекладач і музикант;
Тшебінський Юзеф (1867–1941) — польський ботанік, фітопатолог, професор Вільнюського університету;
Чеслав Мілош — класик польської літератури, лауреат Нобелівської премії;
Адам Міцкевич — польський поет.


== Українці, пов'язані з містом ==
Вайнштейн Арон Ісаакович — член Української Центральної Ради;
Вітовський Дмитро ("Зміюка") — начальник Військово-польової жандармерії УПА ВО-4 «Говерла», командир ТВ-24 «Маківка»;
Дорошенко Дмитро Іванович — український політичний діяч, історик;
Катхе Олександр Євгенович — підполковник Дієвої Армії УНР;
Кук