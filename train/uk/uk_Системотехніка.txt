Системоте́хніка (англ. Systems Engineering) — напрямок науки і техніки, який охоплює проектування, створення, випробування та експлуатацію складних систем технічного і соціально-технічного характеру. Є прикладним втіленням теорії систем. Сформувалася до початку 60-х років 


== Загальний опис ==
У вузькому значенні, системотехніка — це інженерна дисципліна, яка займається :
Проектуванням і впровадженням апаратних засобів обчислювальної техніки і інтелектуальних комп'ютерних систем.
Налагодженням, налаштуванням, дослідною експлуатацією і поетапним введеням в дію апаратних засобів обчислювальної техніки і інтелектуальних комп'ютерних систем.
Проектуванням і впровадженням системного і мережевого програмного забезпечення.
Налаштуванням системного і мережевого програмного забезпечення.
Встановленням прикладного програмного забезпечення.
Технічним обслуговуванням інформаційних систем.
Організацією інформаційних систем та захистом інформації в них.


== Системотехніка як напрям у кібернетиці ==
Системотехніка – напрям у кібернетиці, що вивчає питання планування, проектування, створення, випробовування та експлуатації складних інформаційних систем, основу яких становлять обчислювальні машини. Термін С. виник у 60-х рр. ХХ ст. у зв’язку з розвитком автоматизованих систем керування (управління) підприємством і галузями господарства. С. застосовують в автоматизації проектування, автоматизації складних науково-експериментальних робіт, автоматизації управління виробничими галузями промисловості й економічними процесами, автоматизації адміністративної праці тощо. Головним фундаментальним принципом С. є принцип максимуму ефективності. С. має справу з великими системами, в яких, крім матеріальних, технічних та енергетичних факторів, значне місце 