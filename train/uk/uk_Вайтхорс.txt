Вайтгорс (англ. Whitehorse — «білий кінь») — столиця та найбільший населений пункт території Юкон у Канаді (416,43 км²)(60°43′00″ пн. ш. 135°03′00″ зх. д.).


== Розташування ==
Вайтгорс знаходиться на перетині річки Юкон та Шосе Аляска (англ. Alaska Highway) в південній частині Території Юкон. Столицю Юкону перенесли з Довсон-Сіті (англ. Dawson City) у Вайтгорс у 1953 після будівництва Клондайкського шосе (англ. Klondike Highway).


== Населення ==

За даними перепису 2011 року у Вайтгорсі мешкало 23276 осіб, у ньому проживає приблизно 75% населення території Юкон. Середній вік мешканців міста становив 37,1 року. Близько 20 тисяч містян спілкуються вдома англійською мовою, трохи більше 1 тисячі — французькою, понад 300 — німецькою. 90% мешканців міста — нащадки вихідців з Європи.
Вайтгорс названо за одноіменною швидкою річкою Вайт-Горс-Рапідс (англ. White Horse rapids), яка протікала через містечко до будівництва греблі біля міста (з будівництвом греблі річка перемінилася на озеро).
Місто стало значним ц