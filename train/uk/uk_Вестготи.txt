Вестготи (візіго́ти) (лат. Visigothi, Wisigothi, Vesi, Visi, Wesi, або Wisi) — відгалуження готів.
Вестготи вперше з'явилися в історії як окреме плем'я в році 268, коли вторглися до Римської Імперії на Балканський півострів. Вестготи пройшли через римські провінції Паннонію (Pannonia) та Іллірію (Illyricum) — і навіть загрожували самій Італії. Але влітку вестготам було завдано поразки в битві на місці сучасного італійсько-словенського кордону, а у вересні були розбиті у битві під Найсусом (Naissus).
Протягом наступних 3 років їх було витіснено за Дунай імператорами Клавдієм II і Авреліаном. Проте вони залишилися в колишній римській провінції Дакія, яку Авреліан покинув 271 р.
Під тиском гунів 376 року перейшли Дунай, прохаючи римського імператора Валента надати їм місця для поселення. Їм надано місце у Нижній Мезії, але, незадоволені визиском римського чиновництва, вони підняли бунт. У битві під Адріанополем вестготи розбили армію Валента, убивши його.
Імператор Феодосій І залагодив конфлікт, але після його смерті 395 року, коли Римську імперію було розділено між його синами на Східну і Західну, вестготи, користуючись непевністю ситуації, почали грабіжницькі походи, спочатку у Грецію, а у 410 році, очолювані Аларіхом, на Рим, який істотно пограбували. Далі вони пішли у Південну Галлію, де створили своє власне Тулузьке королівство, в яке входила територія Галлії на південь від Луари і вся Іспанія.
У 451 році брали участь у битві на Каталаунських полях проти гунів у війську римського намісника Галлії Аеція.
Розбиті королем франків Хлодвігом у 507 році, залишили на його користь південну Галлію і відійшли у Іспанію.
711 року після битви при Гвадалете вестготське королівство було знищене арабами.


== Королі вестготів ==


=== Тервінги ===
Ці королі та вожді, за виключенням Фрітігрена і можливо Алавівуса, були язичниками.
Атанаріх (369–381)
Ротестеус, співкороль
Вінгурік, співкороль

Алавівус (бл. 376)
Фрітігерн (бл. 376-бл. 380)


=== Династія Бальтів ===
Були аріанами.
Аларіх I (395–410)
Атаульф (410–415)
Сігеріх (415)
Валія (415–419)
Теодоріх I (419–451)
Торізмунд (451–453)
Теодоріх II (453–467)
Ейріх (467–485)
Аларіх II (485–507)
Гезалех (507–511)
Амаларіх (507–531)


=== Позадинастичні кор