Транснепту́нові об'є́кти — небесні тіла Сонячної системи, які здебільшого (чи постійно) перебувають поза орбітою Нептуна. За визначенням Лабораторії динаміки сонячної системи, велика піввісь їхньої орбіти перевищує велику піввісь орбіти Нептуна (30,1 а. о.). На кінець 2014 року відкрито 1642. Їх поділяють на три категорії:
Класичні об'єкти — мають орбіти, близькі до кола, з невеликим нахилом, і не пов'язані з рухом інших планет. Іноді їх назвають к'юбівано (англ. cubewano) за назвою першого представника — 1992 QB1.
Резонансні об'єкти — утворюють резонанси з рухом Нептуна (1:2, 2:3, 3:4, 2:5 та ін.) Об'єкти з резонансом 2:3 називають плутино за їхнім типовим представником — Плутоном. Вважається, що плутино складають від 10 до 20 % чисельності об'єктів поясу Койпера.
Об'єкти розсіяного диску — мають значний ексцентриситет орбіти та в афелії можуть віддалятися від Сонця на сотні астрономічних одиниць.
У наведеній нижче таблиці перелічено транснептунові об'єкти з діаметром, що перевищує 600 км, і подано їхні характеристики. За класифікацією Майкла Брауна вони є найреальнішими