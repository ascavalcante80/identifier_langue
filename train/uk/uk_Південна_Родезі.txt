Південна Родезія — колишня британська колонія, розташована на північ від річки Лімпопо і Південно-Африканського Союзу. Після здобуття незалежності перейменована у Зімбабве.


== Історія ==


=== Походження назви Родезія ===
Терен спочатку мав назву «Південна Замбезі», а назва «Родезія» увійшла у вжиток в 1895. Термін Південна увійшов у вжиток з 1901 році і вийшло з вжитку зі створенням Зімбабвейської Родезії у 1979 році. Юридично, з британської точки зору, назва Південна Родезія продовжувала використовуватися до 18 квітня 1980 року, коли було офіційно проголошено назва Республіка Зімбабве.
Родезія отримала назву від Сесіля Джона Родса, однієї з найважливіших фігур в британській експансії в Південній Африці, що отримав права на розробку мінеральних ресурсів в 1888 році шляхом договорів з найвпливовішими місцевими керманичами, таких як Концесія Рудд і Моффатський Договір підписаний з королем Лобенгула племені ндебеле.
Британський уряд погодився, що компанія Родса, Британська Південно-Африканська Компанія (БПАК), буде керувати територією від Лімпопо до озера Танганьїка як протекторатом. Королева Вікторія підписала відповідну хартію у 1889 році.


=== Впровадження назви «Південна Родезія» ===
На теренах на північ від Замбезі, наразі Замбія, які були предметом окремих договорів з африканськими вождями, БПАК створилв Північно-Західну Родезію і Північно-Східну Родезію у 1890 та 1897 роках відповідно. Саме терен на північ від Замбезі мав назву «Родезія». І тільки з 1901 ця назва почала використовуватись для південного краю, особливо з 1911, коли БПАК об'єднав обидва північні квазідержавні утворення.
Вибори до Законодавчої ради відбулися у 1920 р., коли неефективність керівництва БПАК стала очевидною. Уряд Великобританії запропонував об'єднати Південну Родезію й Південно-Африканський Союз, але референдум проведений у 1922, скасував ці плани. Самоврядування почалося в жовтні 1923 року. Чарльз Патрік Джон Колін був першим прем'єр-міністром Південної Родезії, після його смерті в 1927, його змінив Ховард Анвін Моффат.
Під час Другої світової війни, Південно-Родезійські військові частини брали участь на боці Великобританії. Зокрема, Південно-Родезійські війська брали участь у Східно-Африканській кампанії.
Економіка Південної Родезії була вузько спеціалізована на виробництві невеликої кількості первинних товарів (зокрема, хром і тютюнові вироби), а відтак стала вельми вразливою для економічної кризи. Глибокий економічний спад 1930-х років змінився післявоєнним бумом, коли до краю у 1945— 1970 роках прибуло близько 200.000 білих поселенців, біле населення досягло 270,000 осіб. Велика кількість цих іммігрантів були представниками британських робітників.


=== Південна Родезія в Першій світовій війні ===


=== 1953—1965 ===
У 1953 році, Великобританія створила Федерацію Родезії і Ньясаленду (або Центрально-Африканська Федерація ЦАФ), яка складалася з Південної Родезії, Північної Родезії і Ньясаленду (наразі Зімбабве, Замбія і Малаві, відповідно). Ідея полягала в тому, щоб спробувати знайти серединний шлях між різними прагненнями чорних націоналістів, колоніальної адміністрації і білих поселенців. ЦАФ прагнула наслідувати досвід Австралії, Канади та Південної Африки — створити федеративну життєздатну незалежну державу. Створена як «неподільна Федерація», ЦАФ швидко почала давати збій. Вона зазнала тієї ж долі що й Федерація Вест-Індії й Східно-Африканське співтоваривство.
Федерація Родезії і Ньясаленду була скасована 1 січня 1964 року. Коли Північна Родезія отримала незалежність від Великобританії 24 жовтня 1964 року і змінила свою назву на Замбію, Південна Родезія залишалася британською колонією, чинячи опір спробам чорної більшості захопити владу. Більшість військових і фінансових активів Федерації було спрямовано в Південну Родезію, оскільки британський уряд не бажав, щоб кошти потрапили до рук націоналістичних лідерів. Південна Родезія потребувала більшість витрат з бюджету Федерації. Але, Північна Родезія була найбагатшою з трьох держав-членів (через її величезні мідні родовища) та факти