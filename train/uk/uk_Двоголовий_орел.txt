Двоголо́вий оре́л — фантастична тварина, фантастична гербова фігура в геральдиці. Зображається у вигляді орла, який має дві голови. Використовується в декоративному мистецтві та геральдиці. На гербах з'являється в XIII столітті, на монетах Людовіка Баварського 1330 року, та гербах бургграфів Вюрцбурзьких і графів Савойських.


== Герби ==
В геральдиці ця фігура вперше з'являється в XIII столітті, на монетах Людовіка Баварського 1330 і гербах бургграфів Вюрцбурзьких і графів Савойських. Як державна емблема Священної Римскої імперії двоголовий орел був прийнятий лише з XV століття. Він зображувався чорним в золотому щиті, із золотими дзьобами і кігтями; голови орла були з німбами. Лише в новітній час його вінчали коронами, а в лапах розмістили скіпетр і державний меч — в праву та державу — в ліву.


=== Колишні держави ===


==== Золота Орда ====
Збереглися державні монети Золотої Орди, що карбувались за часів правління ханів Узбека та Джанібека, де є зображення двуголового орла, як державного символу. Двоголовий орел був золотоординським державним гербом.


==== Священна Римська імперія ====
Як державна емблема Священної Римскої імперії двоголовий орел був прийнятий з XV століття. Він зображувався чорним в золотому щиті, із золотими дзьобами і кігтями; голови орла були з німбами. Лише в новітній час його вінчали коронами, а в лапах розмістили скіпетр і державний меч — в праву та державу — в ліву.


==== Сельджуцька імперія ====
Двоголовий орел використовувася як символ сельджуцьких турків під час інтронізації Тогрула в Мосулі в 1058 році та проголошення його «султаном Сходу і Заходу». Мотив символу був запозичений у Візантії. Згодом двоголового орла використовували Румійські султани в XIII столітті та огузами.


=== Сучасні держави ===


==== Росія ====

1857 року цар Олександр ІІ затвердив державний герб Росії — двоголового орла.
Двоглавий орел був прийнятий як державний герб у 1472 році після одруження великого князя Івана ІІІ з Софією Палеолог, племінницею останнього візантійського імператора Костянтина XI, як символ передачі спадщини Візантії Російській державі (двоглавий орел був символом Палеологів — імператорської династії Візантії). Упродовж XV–XX століть двоглавий орел залишався державним гербом Росії, зазнаючи при цьому численних трансформацій зовнішнього виду. У радянський період був замінений радянською символікою. 30 листопада 1993 року президентським декретом двоглавий орел був відновлений як державний герб Росії. 20 грудня 2000 року двоглавий орел у сучасному вигляді був затверджений законом. Палеоло