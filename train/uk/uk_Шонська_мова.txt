Шона — мова групи банту, поширена в Південній Африці, головним чином в Зімбабве (де її носії становлять більшість). Раніше шона могла називатися каранга. Разом з ндебеле і англійською шона - офіційна мова Зімбабве. Носії шона складають близько 80% населення Зімбабве (дані SIL International, 1989). За останніми даними Ethnologue, всього носіїв різних діалектів шона близько 10 млн. Шона має письмову традицію: перші спроби стандартизації відносяться до початку XX століття, а сучасна орфографія була закріплена в 1950-і роки. Перший роман на шона - «Фесо» Соломона Мутсвайро вийшов в 1957-у. Шона викладається в школах як предмет, але навчання нею не ведеться.
Існують наукові роботи про шона, словники (головним чином шона-англійські). Літературна шона заснована на діалектах каранга (провінція Масвінго) і зезуру (центр і північ країни), однак за законом всі діалекти рівні і викладаються у місцевих школах. За класифікацією М. Гасрі шона відноситься до зони S.10, яка являє собою великий діалектний континуум, куди крім шона входять також мови або діалекти маньїка, Намбу і ндау (Зімбабве і Центральний Мозамбік), Тавара і Теве (Мозамбік) і ікаланга (Ботсвана).
Особливістю шона є наявність лабіодентальних приголосних (схожі на свист): zv (zvakanaka 'дуже добре'), dzv, sv, tsv. Шона розрізняє тони, але не позначає їх на письмі.


== Примітки ==
↑ [1] За даними Ethnologue


== Література ==
Fortune, G. (1955)An Analytical Grammar of ShonaLondon: Longmans Green.
Brauner, Sigmund (1995)A grammatical sketch of Shona: including historical notes. Köln: Rüdiger Koppe.
Carter, Hazel (1986)Kuverenga Chishóna: an introductory Shona reader with grammatical sketch(2nd editio