Білор́уська м́ова (біл. беларуская мова) — одна з трьох східнослов'янських мов. Поширена, головним чином, у Білорусі. Державна мова Білорусі (разом із російською). Загальна кількість носіїв мови близько 4-5 млн, нею розмовляють білоруси й деякі інші представники автохтонного населення Східної Європи.


== Класифікація ==
Належить до індоєвропейської мовної сім'ї, слов'янської групи, східнослов'янської підгрупи мов. Генеалогічно найбільш споріднена з сучасною білоруською мовою є українська, бо обидві ці мови походять від староукраїнської (старобілоруської, рутенської) мови.
Південні білоруські діалекти є надзвичайно схожими своєю лексикою до поліських говорів української мови, що також свідчить про спорідненість цих мов.


== Два варіанти ==
Зараз поширені два варіанти білоруської мови.
Офіційна орфографія (т. з. Наркомівка) була під час радянської влади наближена до російської мови, однак саме цей варіант вивчають у школі, тому більшість людей знайома саме з ним. Останню реформу офіційного правопису було проведено 2007 року (згідно з нею, замість Токіо і цяньшаньскі буде писатися Токіа і цяньшанскі).
Класична орфографія, або ж Тарашкевиця, ґрунтується на граматиці Броніслава Тарашкевича (видана в 1918 року, офіційно вживалася до 1933 року), і тому часто називається тарашкевицею. Її було кодифіковано 2005 року, проте в документі є декілька неоднозначних рішень (наприклад, використання ў для передачі /w/ у запозиченнях, що створює винятки при використанні ў).
Класична орфографія передає асимілятивну м'якість приголосних (сьнег, пісьменьнік), у той час як офіційна — тільки етимологічну (снег, але пісьменнік). Такий підхід дає змогу використовувати менше літер для запису слова, проте робить записані слова подібними до російських.
Таким чином, можна автоматично модифікувати офіційні варіанти в класичні, але зворотне перетворення потребує використати словника.
Але різниця між варіантами не тільки в графіці, але й у лексиці. Часто офіційні варіанти запозичено з російської мови, а класичні — з української, польської чи інших європейських мов.
Іноді називають і граматичні відмінності (наприклад, у класичному варіанті можна утворювати синтетичну форму майбутнього часу «рабіцьму» замість аналітичної «буду рабіць», як в українській мові).


== Історія ==

Старобілоруська (руська, староукраїнська мова) мова — попередник сучасної білоруської мови, була державною мовою Великого Князівства Литовського. Старобілоруською мовою написано не лише офіційні документи, але й красне письменство.
Унаслідок русифікації та сталінського терору значного поширення набула трасянка — білорусько-російський суржик. У 1933 році було проведено реформа білоруського правопису. Нині часто кажуть, що це була спроба наблизити білоруську мову до російської.
Зробивши 1995 р. другою державною мовою російську і надавши їй загальну пріоритетність, авторитарний режим Олександра Лукашенка обрав політику фактичного знищення живої білоруської мови. Внаслідок усіляких обмежень і перешкод, перш за все ініційованих державною владою (яка мала намір відтворити СРСР у новій формі), а також унаслідок повномасштабної інформаційно-культурної залежності Білорусі від Російської Федерації, на сьогоднішній день кількість активних користувачів білоруською мовою досягла мінімального загрозливого рівня.
http://5min.by/news/belorusskij-jazik-ischeznet-iz-ct.html
http://ipress.ua/mainmedia/samorusyfikatsiya_bilorusi_3189.html
http://vasyl-babych.livejournal.com/23653.html?thread=84069
http://24tv.ua/home/showSingleNews.do?onuchki_lukashenka_hochut_bilshe_urokiv_biloruskoyi_movi_video&objectId=299044
http://news.tochka.net/ua/125647-olimpiadu-zapretili-kommentirovat-na-belorusskom-yazyke/
http://lider-press.by/news/show/1308/


== Поширеність ==
Білоруська мова поширена найбільше в Білорусі та інших країнах пострадянського простору, зокрема в Росії, Україні, Балтії та інших країнах.


=== В Білорусі ===
За даними перепису населення 2009 року, більшість населення — 5058,4 тис. (53,2%) назвали білоруську мову рідною. Це на понад 20% менше, ніж під час перепису 1999 року, коли білоруську мову назвали рідною 73,6%. Серед міського населення білоруську назвали рідною 44,1% населення, російську — 49,8%. Серед сільського населення — 79,7% та 17,7% відповідно.

Більшість людей (70,2%) назвали мовою, якою розмовляють вдома — російську. Це на 7,4% більше, ніж під час минулого перепису. Кількість людей, які назвали основною розмовною мовою білоруську скоротилось з 36,7% у 1999 до 23,4% у 2010. Серед міського населення російську, як основну розмовну мову, назвали 81,9% населення і білоруську — 11,3%. Серед сільського населення більшість назвала основною розмовною мовою білоруську — 58,7% та російську — 36,2%.
Проте згідно з результатами останнього дослідження національної ідентичності, білоруською мовою постійно користується лише 6% населення. В той час як російською постійно користується 74%. В офіційній сфері використання білоруської мови обмежене. Судочинство в Білорусі ведеться винятково російською, майже відсутнє діловодство білоруською. Наприкінці 1990-х відзначено зниження накладу білоруських видань (за 1998–1999 рр. на 27,8%). Президент країни Олександр Лукашенко звертається до народу лише російською. В 2007–2008 рр. білоруською мовою навчалися 195.6 тис. учнів (18,4% від загальної кількості), з них 14.7 тис. першокласників (16,7%). Більшість білоруськомовних шкіл розташовані в сільській місцевості.
У містах білоруськомовну освіту отримують лише 1,9% учнів. В 2009–2010 рр. в містах Білорусі існували лише 34 школи з викладанням білоруською мовою. Більшість з них (19) розташовувались у Мінську та Мінській області, 5 шкіл у Гродненській області, по 3 у Брестській, Вітебській, Гомельскій областях. Найменше — лише одна школа була в Могильовській області. У багатьох містах (Брест, Могильов) білоруськомовні школи відсутні.
У 2012 р. оприлюднені в Білорусі підсумки соціологічного опитування, проведеного незалежною лабораторією «Новак», викликали шок у національних діячів. Згідно з ними, частка громадян країни, яка в побуті користується білоруською мовою, впала до 3,9 %. Зменшилася також кількість респондентів, які розуміють білоруську мову, вважають її рідною, вміють читати та писати на ній. Це ефект не тільки царської та радянської русифікації, але і 18-річного правління президента Олександра Лукашенка, за ініціативою якого у 1995 році було запроваджено другою державною російську мову.
Люди, які говорять білоруською мовою, не можуть нічого робити, окрім як розмовляти нею, бо по-білоруськи не можна виразити нічого великого. Білоруська мова - бідний мову. У світі існує тільки два великі мови - російська та англійська. Цей вислів належить президентові Олександру Лукашенку.


=== В Україні ===
Білоруську мову вживають у селах Рокитнівського району Рівненщини. У районі зафіксовано найвищу в Україні частку білоруського населення. За переписом 2001 року, білоруси становили 15,4% населення району (у 1989 — 20,0%) і зосереджувалися переважно в північній частині району, яка межує з Білоруссю.


=== Діалекти ===

Діалекти:

Лінії:


== Фонетика ==
Фонетика білоруської мови частково схожа на фонетику української мови, російської та польської.


=== Голосні звуки ===
У білоруській мові наявні, як і в українській, 6 голосних звуків, які позначають літерами:
Аа — МФА: [a], близький до українського /а/ (МФА: [ɑ])
Іі — /i/, як в українській мові
Оо — МФА: [o], близький до українського /о/ (МФА: [ɔ])
Уу — /у/, як в українській мові
Ыы — МФА: [ɨ], близький до українського /и/ (МФА: [ɪ])
Ээ — МФА: [e], близький до українського /е/ (МФА: [ɛ])
Голосні записуються, як правило, за фонетичним принципом.


=== Приголосні звуки ===
Як і в російській мові, /ц/, /ш/, /ж/ стали твердими в усіх випадках: хлопцы (хлопці), мышы (миші), нажы (ножі). (У м'яке /цй/ утворилося на місці м'якого /тй/: жыццё (життя).)
Палатизовані /тй/ та /дй/ перетворюються на відповідні палатизовані африкати /цй/, /дзй/: цябе (тебе)
Після голосних, апострофа, літери ў, розділового м'якого знака й на початку деяких слів і позначає звуки /йі/: Украіна — Укра/йі/на, вераб'і — вераб/йі/, салаўі — салаў/йі/, іней — /йі/ней.


== Графіка ==

Офіційно вживано кирилицю, зустрічаються приклади вживання білоруськой латиниці . Білоруська абетка має унікальну серед слов'янських народів літеру Ў (звук [ў] є й в українській та польській мовах). Білоруські татари використовували арабську абетку (докладніше дивись Кітаби).
Відомий письменник, мовознавець-самоучка Карусь Каганець розробляв власний проект алфавіту.


== Граматика ==

Білоруська мова має всього, як і українська, 10 частин мови: 6 самостійних, 3 службові й одну особливу — вигук.


== Українсько-білоруські міжмовні зв'язки ==
Див. також Українська мова.
Українсько-білоруські мовні контакти розпочалися ще в період Русі в результаті тісних взаємин протобілоруських племен з полянами і Києвом. Такі контакти стали постійними у XIV — XVII ст. в рамках спільної українсько-білорусько-литовської держави — Великого князівства Литовського, в якій державною літературно-писемною мовою була спільна білорусько-українська писемна мова.
Збагачення української писемної практики білорусизмами найактивніше відбувалося саме в цей період. Окремі слова та вирази, які в білоруських виданнях іноді відбивалися непослідовно, в українській писемності стали літературною нормою (присегнути, седечи, ездечи, навезати, понеделокъ тощо). Велику роль у цьому процесі відіграла перекладацько-видавнича діяльність білоруського першодрукаря Франциска Скорини. Його переклади на «просту мову» біблійних книг з оригінальними передмовами й післямовами поширювалися також в Україні і стали зразком для наслідування українськими книжниками XVI ст. (Василь Жугаєвич з Ярослава, Лука Тернопільський та ін.). У результаті творчого розвитку скорининських традицій в Україні з'явилися перекладені «на мову рускую» Пересопницьке Євангеліє (1556 — 61 р.р.), Крехівський Апостол (1563 — 72 р.р.), Євангеліє Негалевського (1581 р.) та ін. Елементи білоруської мови проникли навіть в Острозьку Біблію (1581 р.).
В українських інтермедіях XVII-XVIII століть зустрічається персонаж "Литвин", який говорить білоруською мовою.
Українська мова запозичила такі білоруські слова, як бадьорий, дьоготь, жлукто тощо. У свою чергу, старобілоруська писемність збагачувалася шляхом проникнення до неї деяких специфічних рис української мови. Український вплив на білоруську писемність поступово посилювався в XVII ст. (у «Лексиконі» Памва Беринди 1653 р., виданому Кутейнською друкарнею під Оршею у Білорусі, слова подано згідно з українською вимовою — 