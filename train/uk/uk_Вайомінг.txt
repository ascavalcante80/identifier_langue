Вайо́мінг (англ. Wyoming МФА: [waɪ̯ˈoʊ̯mɪŋ] Вайо́вмин) — штат у США, в Скелястих горах; 253,3 тис. км², 525 тис. мешканців (2005); адміністративний центр Шайєнн; екстенсивне тваринництво; на штучно зрошуваних територіях вирощують зернові, цукрові буряки, картоплю; видобуток нафти, газу, урану; нафтохімічна, деревообробна промисловість; туризм (національні парки).
Офіційні прізвиська — «Штат рівності» (англ. Equality State) і «Ковбойський штат» (англ. Cowboy State).


== Географія і клімат ==
Вайомінг займає площу 253,3 тис. км² (10-е місце серед штатів). Обмежений (як і його сусіди Юта і Колорадо) тільки лініями широт і довгот, і, як і Колорадо, утворює в проекції прямокутник. На півночі Вайомінг граничить з штатом Монтана, на сході — з Південною Дакотою і Небраскою, на півдні — з Колорадо і Ютою, на заході — з Айдахо. На території штату Вайомінг розташований вугільний басейн Powder River.
Західна частина Вайомінгу зайнята Скелястими горами; найвища точка — гора Ганнет-пік (4207 м). Середня висота над рівнем моря (2042 м). Східна частина штату є частиною Великих рівнин, перетинаються горами Блек-Гіллс; на південному заході розташовані рівнини плато Вайомінг. Основні річки — Єллоустон, Грін і Снейк.
Близько 16% території штату вкрито лісами; серед цінних порід дерев зустрічаються скручена широкохвойна сосна, дугласія, осинообразна тополя. Клімат різко континентальний, прохолодний і сухий.


== Історія ==
Традиційно на території штату жили індіанські племена з народу сіу: кроу, блекфут, юти, селіш, шошони, шайєнни, арапахо. Археологи виявили в штаті сліди проживання людини, що відносяться до 7 тисячоліття до н.е.
У 1803 територія Вайомінгу відійшла до США за умовами Луїзіанської купівлі.
У 1807 західні райони Вайомінгу вперше досліджував Джон Колтер, хоча не виключено, що ще раніше, в 1790-х, тут бували французькі мисливці.
У 1827 Джим Бріджер відкрив так званий Південний прохід, або Південний перевал через Скелясті гори.
У 1842 по Південному перевалу пройшла експедиція Джона Фрімонта, після чого через Вайомінг був прокладений один з найважливіших шляхів зі сходу до Тихоокеанського побережжя.
У 1869 влада Вайомінгу (що тоді мав статус території) вперше в США надала виборче право жінкам, за що Вайомінг отримав неформальну назву Штат рівності. Важливу роль в освоєнні і урбанізації Вайомінгу зіграло будівництво залізниці «Юніон Пасифік».
10 липня 1890 Вайомінг став 44-м за рахунком штатом країни. Тоді ж була прийнята конституція штату. Зараз на території штату в резервації Вінд-Рівер з індіанців залишилися тільки шошони і арапахо.


== Економіка ==
Вайомінг багатий корисними копалинами (нафта, природний газ, вугілля, уран, найбільші поклади у світі пластів природної соди), і добувна промисловість традиційно займає домінуюче положення в економіці ш