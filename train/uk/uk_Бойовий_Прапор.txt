Бойови́й Пра́пор військо́вої части́ни — в Збройних Силах багатьох країн є символом честі, доблесті, бойової слави і продовження бойових традицій.


== ІсторіяРедагувати ==
Питання про Бойовий прапор військової частини сучасних ЗС України постало з самого початку їхнього існування. Наказом міноборони у 1992 р. для узагальнення пропозицій та підготовки матеріалів щодо військової символіки було створено робочу комісію, яка розробила відповідний зразок. За цим проектом Бойовий прапор мав являти собою синьо-жовте полотнище з символом ЗС України (синій щит з тризубом) у центрі, котрий оточував вінок з листя дуба та гілок калини.
У жовтні 1993 р. колегією МОУ були затверджені проекти прапора військової частини ЗС України та прапорів видів Збройних Сил України. При цьому полотнище Бойового прапора вже мало бути малиновим, а не синьо-жовтим. Зазначені прапори передбачалося затвердити постановою ВРУ. Проте попри зусилля військового відомства згадана постанова так і не була ухвалена. Утім, було розпочато виготовлення Бойових прапорів та їх вручення військовим частинам.
Навесні 2001 року Воєнно-геральдична служба (згодом — Відділ військової символіки та геральдики) Генштабу ЗС України розробила загальну емблему ЗС, далі ж на її основі створювалися емблеми та прапори Міноборони, Генштабу, видів, штандарти та Бойовий прапор військової частини. Підсумком став проект Указу Президента України «Про символіку Збройних Сил України», який у липні 2001 р. було направлено на розгляд Комісії державних нагород та геральдики. Але через суб'єктивні розбіжності в поглядах на символіку проект указу не був поданий на підпис главі держави. Між тим символіку, передбачену цим проектом, почали впроваджувати. Так, перший Бойовий прапор нового зразка був вручений у серпні 2002 року Одеському інституту СВ. У 2003 році, за рішенням Міноборони, було виготовлено 11-ть нових бойових прапорів для військових частин, що брали участь у параді на честь 12-ї річниці Незалежності України. 20 червня 2006 р. було підписано Указ «Про опис і малюнок базового зразка Бойового прапора військової частини (з'єднання) Збройних Сил України». Тим самим розробку Воєнно-геральдичної служби Генерального штабу ЗС України було фактично узаконено.
Сучасний Бойовий прапор багатокомпонентний. Головним його елементом є полотнище. Воно має малиновий колір незалежно від виду Збройних Сил. На лицьовій стороні у центрі зображено емблему ЗС України, на променях між сторонами хреста містяться емблеми виду, до якого належить частина. По периметру полотнище прикрашає лиштва з написом та орнаментом у вигляді листя і кетягів калини. Лиштва з написами — данина традиціям українського військового прапорництва. Вона є характерною ознакою козацьких прапорів XVII–XVIII cт. Девіз «За Україну, за її волю» взятий з військового маршу УСС. На зворотньому боці напис повної назви частини чи з'єднання, в кутах лиштви зображаються емблеми роду військ, до якого належить частина. Вільні сторони полотнища прикрашені золотими китицями. Полотнище прибивається до древка цвяхами, древко увінчує стрілоподібна верхівка із зображенням емблеми Збройних Сил, на протилежний кінець древка надітий підток жовтого металу у вигляді зрізаного конуса. Прапор прикрашається тасьмою з китицями, а бойові прапори частин, які зберігають надалі присвоєні державні нагороди, також орденськими стрічками.
Бойове полотнище вручається бригадам, полкам, окремим батальйонам, дивізіонам, авіаескадрильям, військовим навчальним закладам та учбовим частинам. Частини тилового та медичного забезпечення, охорони та обслуговування, навчально-тренувальні, дисциплінарні, інженерно-технічні права на Бойовий прапор не мають.


== ОписРедагувати ==
Бойовий Прапор військової частини (з'єднання) Збройних Сил України являє собою квадратне полотнище малинового кольору розміром 130×130 см із запасом для прикріплення до древка.

На лицьовій стороні Бойового Прапора в центрі зображено емблему Збройних Сил України, вміщену на тлі золотих променів, які по три розходяться від центра між сторонами емблеми (козацького хреста). На променях міститься зображення вінків із листя і кетягів калини, в центрі яких зображено емблему виду Збройних Сил України, до якого належить військова частина (з'єднання).
Полотнище по периметру має лиштву, обшиту золотим кантом. Верхня частина лиштви містить напис «ЗА УКРАЇНУ», а нижня — напис «ЗА ЇЇ ВОЛЮ». Права і ліва частини лиштви прикрашені орнаментом у вигляді зображення листя і кетягів калини. У кутах Бойового Прапора в обшитих по периметру золотим кантом квадратах вміщено зображення прямих рівносторонніх хрестів із розбіжними сторонами.

На зворотній стороні Бойового Прапора у центрі міститься напис повної назви військової частини (з'єднання), якій вручається Бойовий Прапор.
Полотнище зворотної сторони Бойового Прапора прикрашено по периметру лиштвою з орнаментом у вигляді зображення листя і кетягів калини. У кутах розміщено емблему роду військ, до якого належить військова частина (з'єднання).
Усі зображення та написи на полотнищі Бойового Прапора виконані золотим шитвом.
Вільні сторони Бойового Прапора прикрашено золотою бахромою.
Висота емблеми Збройних Сил України становить 5/7 висоти полотнища, ширина лиштви разом із кантом — 1/10 ширини полотнища.
Древко прапора дерев'яне, коричневого кольору. Верхівка древка стрілоподібна з жовтого металу, в ній вміщено рельєфне зображення емблеми Збройних Сил України. До трубки верхівки прикріплено тасьму, кінці якої прикрашено китицями. Тасьму та китиці сплетено з ниток жовтого і синього кольорів.
Головки прапорних цвяхів — жовтого металу.
Підток древка з жовтого металу у вигляді зрізаного конуса.


== Бой