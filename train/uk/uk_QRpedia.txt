QRpedia — заснована на базі мобільного Інтернету система QR-кодів для надання користувачам статей Вікіпедії рідною мовою.
QR-коди можуть легко генеруватись безпосередньо на будь-який уніфікований ідентифікатор ресурсів (URI). Сирцевий код проекту вільний і може багаторазово використовуватися на основі ліцензії MIT.
QRpedia була задумана Роджером Бамкіним, головою Wikimedia Великої Британії і запроваджена у квітні 2011 року. Використовується зокрема у музеях Великої Британії, США та Іспанії.


== Процес ==

Під час сканування мобільний пристрій декодує QR-код в URL-посилання, використовуючи доменне ім’я «qrwp.org» та указуючи на назву статті Вікіпедії, а також надсилає запит на статтю на веб-сервер QRpedia з мовними налаштуваннями пристрою.
Сервер QRpedia потім використовує API Вікіпедії, щоб визначити, чи є версія зазначеної статті Вікіпедії мовою пристрою, і якщо так, то повертає її в мобільному форматі. Якщо немає версії статті обраною мовою, то сервер QRpedia здійснює пошук назви статті у Вікіпедії іншою мовою і видає результат. Таким чином, один QR-код може запропонувати одну й ту ж саму статтю багатьма мовами, навіть якщо музей не в змозі забезпечити власними перекладами.
Коди зчитують популярні портативні пристрої з програмним забезпеченням, переважно мобільні телефони (смартфони) і планшети.
QRpedia також веде облік відвідування статей.


== Походження ==

QRpedia була задумана Роджером Бамкіним, головою Вікімедіа Великої Британії, і Теренсом Едемом, консультантом з мобільного Інтернету, і була представлена 9 квітня 2011 року під час заходу Backstage Pass як спільний проект Музею і художньої галереї Дербі і Вікіпедії, у рамках якого було створено понад 1200 статей Вікіпедії кількома мовами.
Назва системи складається з QR від англ. Quick Response (швидка відповідь або відгук) і –pedia від Wikipedia.


== Впровадження =