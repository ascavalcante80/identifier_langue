30 березня — 89-й день року (90-й у високосні роки) у григоріанському календарі. До кінця року залишається 276 днів.
 Цей день в історії: 29 березня—30 березня—31 березня


== Свята і пам'ятні дні ==


=== Міжнародні ===
Міжнародний день захисту Землі;


=== Національні ===


=== Релігійні ===
День святого Олексія або Теплого Олекси


=== Іменини ===
 Православні: Олексій, Зосим, Макар, Віктор, Парфен, Павло, Патрикій
 Католицькі: Ірина, Леонард, Ян


== Події ==
1814 — Наполеонівські війни. Війська шостої коаліції вступають до Парижа;
1842 — американський лікар Кроуфорд Вільямсон Лонґ уперше у лікувальній практиці застосував ефір як анестезуючий засіб при видаленні пухлини на шиї пацієнта;
1856 — підписання Паризького договору. Кінець Кримської війни. У Парижі представники Росії, Великобританії, Франції, Туреччини, Сардинії, Австрії та Пруссії підписали мирний договір, що завершував Кримську війну;
1858 — Гаймен Ліпмен з Філадельфії отримав патент на олівець з гумкою на торці;
1867 — усього по два центи за акр Росія продала США Аляску та Алеутські острови;
1870 — стала чинною 15-та поправка до Конституції США, яка забороняла дискримінацію за расовою ознакою при наданні виборчого права;
1888 — велика пожежа знищила третину будинків міста Сколе на Бойківщині;
1922 — у Києві створений театр-студія «Березіль» (нині Харківський український драмтеатр);
1930 — у Німеччині до влади прийшов уряд рейхсканцлера Генріха Брюнінга — представника католицької партії «Центр» — дії котрого фактично сприяли встановленню в країні фашистської диктатури;
1941 — німецький корпус «Afrika» під командуванням генерала Ервіна Роммеля провів у Лівії першу атаку на англійські позиції;
1945 — радянські війська вступили на територію Австрії;
1946 — військова поліція союзних військ арештувала у Франкфурті близько тисячі нацистів, котрі намагались відновити діяльність нацистської партії;
1948 — керівник Радянського Союзу Йосип Сталін розпорядився блокувати всі дороги і залізниці, що сполучали Берлін із Західною Німеччиною. Повну блокаду Берліна було введено 24 червня;
1972 — Великобританія ввела пряме правління у Північній Ірландії;
1976 — формальний початок музичного панк-руху: в одному з лондонських клубів відбувся концерт групи «The Sex Pistols»;
1981 — Джон Гінклі здійснив замах на президента США Рональда Рейґана: останнього було серйозно поранено. Схоплений на місці злочину Гінклі пояснив свій вчинок бажанням справити враження на актрису Джоді Фостер. Суд визнав Гінклі психічно хворим;
1987 — картину Вінсента ван Гога «Соняшники» продано за рекордну суму — 39,85 мільйонів доларів. У 1987 році її було продано вже за 40,3 мільйони — а в 1997 з'явилась інформація, що ця картина, куплена японською страховою компанією, — підробка;
1990 — Естонія заявила про початок підготовки виходу зі складу СРСР;
1992 — на 64 церемонії вручення нагород Американської кіноакадемії найкращою картиною визнано «Мовчання ягнят» з Джоді Фостер і Ентоні Гопкінсом у головних ролях (вони отримали «Оскарів» як кращі актриса і актор);
1992 — суд міста Портленд (США) виніс рішення, зобов'язуюче компанію «Philip Morris» виплатити 81 мільон доларів США сім'ї померлого від раку легенів палильщика, що 40 років палив сигарети «Мальборо»;
1995 — Папа Римський Іван-Павло II випустив свою одинадцяту енцикліку, у котрій він засудив аборти і евтаназію як злочини проти людства, котрі не повинні бути легалізовані;
1998 — британська компанія Rolls-Royce була куплена німецьким автогігантом BMW за $570 млн;
1999 — югославський лідер Слободан Милошевич заявив, що досягнення миру неможливе без припинення бойових акцій НАТО; інакше його війська готові битись «до самого кінця.» НАТО відповіло нарощенням військової присутності на Балканах і новими авіанальотами;
2002 — у королівській резиденції у Віндзорі внаслідок бронхіту у віці 101-го року померла Елізабет Анджела Марґеріт Боуз-Лайон — королева-матір — мати чинної англійської королеви Єлизавети II.


== Народились ==
Дивись також Категорія:Народились 30 березня
1222 — Нітірен, японський буддистський монах і мислитель, засновник секти Нітірен.
1432 — Мехмед II Фатіх (Завойовник), турецький султан (1444–1446, 1451–1481) — найбільший полководець свого часу: завоював Константинополь (поклавши кінець існуванню Візантійській імперії), Кримське ханство, Сербію, Морею, Трапезундську імперію, Боснію й Албанію;
1746 — Франсіско Гойя, іспанський живописець і гравер;
1844 — Поль Верлен, французький поет-символіст, критик;
1853 — Вінсент ван Гог, французький живописець-постмодерніст голландського походження;
1857 — Запольська Габріеля, по