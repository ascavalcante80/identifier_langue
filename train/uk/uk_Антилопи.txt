Антило́пи (букв. «квіткоокі», грец. ανθος — квітка, ωψ — око) — узагальнена назва для кількох груп родів з родини бикових (Bovidae), в основі якої лежить назва роду Антилопа (Antilope).


== Таксономічні межі групи ==
Раніше всіх антилоп об'єднували в одну підродину Antilopinae. Тепер є спроби поділити їх на кілька підродин, але загальноприйнятої схеми такого поділу немає.
див. також: антилопові (підродина) та антилопа (рід)


== Антилопи як екоморфологічний тип ==
Спорідненість антилоп іноді дуже далека (збірна група), а зовнішня їх подібність зумовлена подібністю умов існування. Тобто це екоморфологічний тип.
Антилопи — переважно "легкі" й стадні тварини відкритих просторів (степів, напівпустель), деякі — гірські; розміри дуже різні — від величини зайця до бика.
Роги різноманітної форми, здебільшого є в обох статей, постійні, лише у вилорога вони періодично спадають. Антилопи є об'єктами мисливства; використовуються м'ясо, шкура, роги. Поширені антилопи переважно в Африці, а також Пд. і Центр. Азії, Пд.-Сх. Європі і Пн. Америці. В Пд. Америці (Бразилія) відомі лише викопні антилопи.


== Видове різноманіття ==
Відомо багато вимерлих видів антилоп, які, починаючи з міоцену, жили в Африці, Азії, Європі, зокрема в Україні (газель, трагоцер).
Всього тепер живе бл. 150 видів. Найвідоміші групи тварин екоморфологічного типу "антилопа":
підродина Шаблерогові (Hippotraginae): аддакс, орикс (в тому числі бейза) та ін.,
підродина Антилопові (Antilopinae): сайгак, газель, джейран, Газель Томсона, пантолопа та ін.,
підродина Бубалові (Alcelaphinae): бубал, гну,
підродина Бикові (Bovinae): нільгау, канна,
підродина козлові (Caprinae): горал, козиця та ін.
В сучасній дикій фауні України антилопи відсутні. Са