Ві́льям Го́вард Тафт (англ. William Howard Taft, нар. 15 вересня 1857 — † 8 березня 1930) — президент США з 1909 по 1913, від Республіканської партії.
До обрання обіймав судові та військові посади (пік кар'єри — військовий міністр 1904–1908 рр.), близький друг Теодора Рузвельта, що у 1908 підтримав його як майбутнього наступника. Президентство Тафта охарактеризувалось деяким посиленням ролі держави у економіці.
У 1912 Рузвельт, відносини якого з Тафтом стали напруженими, спробував після перерви знову виставити свою кандидатуру, проте Республіканська партія відхилила його амбіції і висунула Тафта на другий термін. Тоді Теодор Рузвельт створив власну Прогресистську партію та балотувався від неї. Від такого розпорошення республіканського електорату програли і Тафт, і Рузвельт, а президентом був обраний демокр