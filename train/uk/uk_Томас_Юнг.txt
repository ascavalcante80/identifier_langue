Томас Юнг (англ. Thomas Young, 13 червня 1773 — 10 травня 1829) — англійський фізик, медик і мовознавець.


== Досягнення у фізиці ==

Відомий своїми дослідженнями в області механіки суцільних середовищ, оптики. Пояснив акомодацію ока, першим описав астигматизм, заклав основи теорії капілярних явищ.
Певний час публікував свої наукові роботи анонімно, щоб не зашкодити своїй медичній практиці.


== Лінгвістика ==
Юнг доводив спорідненість мов індоєвропейської сім'ї та в 1813 році опублікував роботу, в якій запровадив сам термін індоєвропейські мови (англ. Indo-European languages​​).
Він займався також розшифровкою єгипетських ієрогліфів (визначив значення деяких знаків Розеттського каменю). Саме він першим прочитав ім'я великої Клеопатри на лондонському обеліску з острова Філі, виявленому Джованні Бельцоні. Проте безсистемний підхід Юнга до аналізу єгипетських написів привів до того, що він прочитав лише близько 30 знаків, а повністю дешифрування здійснив французький 