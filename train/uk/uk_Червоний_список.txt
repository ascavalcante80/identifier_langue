Найбільш всеосяжний збірник відомостей про охоронний статус рослин та тварин в усьому світі. Видається Міжнародним Союзом Охорони Природи (МСОП) з 1963 року. Червоний список опікується флорою та фауною всього світу.
Червоний список МСОП побудовано на строгих критеріях оцінки статусу видів та ризику їхнього зникнення. Ці критерії є універсальними, і можуть бути застосовані для будь-якого виду (або підвиду, раси та популяції) в будь-якім регіоні світу. Метою Червоного списку є визначення та оприлюднення ступеню загрози для існування тих чи інших видів живого, та надання відомостей, потрібних для збереження біологічних видів, всім, кого це може стосуватись.
Оцінкою статусу видів в межах Комісії з виживання видів в МСОП займаються такі організації як BirdLife International, World Conservation Monitoring Centre, та численні спеціальні групи більш вузької направленості. Всього оцінками статусу, що проводяться такими організаціями та групами, охоплено близько половини видів в Червоному списку МСОП.
Загалом, Червоний список МСОП вважається найавторитетнішим джерелом оцінки статусу світового біорізноманіття.


== Останнє виданняРедагувати ==
Останнє на теперішній час оновлення Червоного списку відбулось 4 травня 2006 року. Це видання розглядає 40168 видів взагалі, плюс окремо 2160 підвидів, рас, форм, популяцій і т.ін.
З числа видів, розглянутих цілком, 16118 визначені як такі, існування яких під загрозою. Серед них 7725 тварин, 8390 рослин, та 3 — гриби та лишайники.
Дане видання Червоного списку наводить 784 види, вимерлих починаючи з 1500 року — ця кількість не змінилась з минулого видання 2004 року, та збільшилась на 18 з 2000 року (тоді їх було 766). Щороку кілька видів, котрі були визначені як «зниклі», виявляються існуючими, або переводяться до категорії «Відомості недостатні». Так, в 2002 році список зниклих видів зменшився до 759, але з тих пір знову зріс.


== ВерсіїРедагувати ==
На 2015 рік існує 7 версій:
Версія 1.0 (1991)
Версія 2.0 (1992)
Версія 2.1 (1993)
Версія 2.2 (1994)
Версія 2.3 (1994)
Версія 3.0 (1999)
Версія 3.1 (2000)


== Видові категоріїРедагувати ==
Види в Червоному списку МСОП класифіковані в межах дев'яти категорій, з використанням таких ознак як швидкість скорочення чисельності, розміри популяції, величина ареалу та ступінь його розчленованості. На цій основі використовуються такі класифікаційні категорії :
Вимерлий (Extinct, EX)
Вимерлий у природі (Extinct in the Wild, EW)
Під критичною загрозою (Critically Endangered, CR)
Під загрозою (Endangered, EN)
Уразливий (Vulnerable, VU)
Близький до загрозливого стану (Near Threatened, NT)
Під невеликою загрозою (Least Concern, LC)
Відомості недостатні (Data Deficient, DD)
Недосліджений (Not Evaluated, NE)
Попередня класифікація 1994 року включала 8 категорій. Категорія «Низький ризик» вміщувала три підкатегорії (Near Threatened, Least Concern, та Conservation Dependent («Залежить від заходів охорони»)) — зараз вони всі об'єднані в категорію «Близький до загрозливого стану».
Також під час обговорення Червоного списку МСОП термін "Вид, існування якого під загрозою " («Threa