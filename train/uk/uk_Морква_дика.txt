Морква дика (Daucus carota) — дворічна трав'яниста рослина з родини селерових Apiaceae (Umbelliferae).


== Опис ==

Стебло прямостояче, гранчасто-борозенчесте, яке іноді досягає 1 метра заввишки. Листки двічіперисторозсічені або тричіперисторозсічені, з довгастими або лінійними зубчиками. Квітки правильної форми, дрібні, білі, зібрані у складні великі парасольки. Плід — двосім'янка. Цвіте в червні — липні.


=== Ареал поширення ===
Поширена дика морква як бур'ян по всій Україні. Росте на галявинах, пустирях, узліссях, пагорбах, сіножаттях.


=== Хімічний склад ===
У насінині моркви дикої виявлено летку олію (близько 7,5%), у складі якої 60 % геранілацетату та 12-14% гераніолу. Окрім того в насінині міститься близько 20% жирної олії, дубильні речовини,алкалоїди, органічні кислоти та мікроелементи.


=== Застосування в медицині ===
В офіційній медицині використовується при виробництві препарату урол