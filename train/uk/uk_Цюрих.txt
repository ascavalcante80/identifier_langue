Цю́рих (нім. Zürich, фр. Zurich, італ. Zurigo, лат. Turicum) — місто на північному сході Швейцарії, розташований на березі Цюрихського озера. Столиця німецькомовного кантону Цюрих. Найбільше за чисельністю населення місто країни — агломерація налічує близько 1,83 мільйонів чоловік.
Згідно з декількома дослідженнями у 2006 і 2007, Цюрих був названий містом «Найкраща якість життя» у світі. В 2012 році Цюрих визнано найдорожчим містом світу, за яким йдуть Токіо та Женева.
Цюрих є одним із важливих транспортних вузлів Європи через те, що в місті розташований найбільший залізничний вокзал та міжнародний аеропорт. Цюрих є також міжнародним фінансовим центром, оскільки тут розташовані великі банки (UBS і Credit Suisse) та страхові компанії (Zurich Insurance Group und Swiss Re). Не зважаючи на відносно невелику кількість мешканців, Цюрих по праву вважається містом світового рівня. Цюрих є також одним із центрів туризму в Швейцарії внаслідок його розташування на Цюрихському озері, прекрасній старій частині міста, що підтримується в гарному стані, та різноманітним культурним дійствам і розвагам.


== Цюрих у цифрах ==
Населення [Джерело?]: 358 616 чол (станом на 1998 рік) (що відповідає кількості населення у повоєнні роки)
Максимум проживало 445 314 чол у 1962 році
Склад населення:
Корінне населення міста 105 000
Вихідці з інших провінцій Швейцарії:
Кантон Цюрих 30 000
Берн 22 000
Аргау 15 000
Ст. Галлен 16 000
Бюнднерланд 9 000
Люцерн 9 000
Інші кантони 50 000
Іноземці 102 000
Населення міста за статтю:
Чоловіки 48%
Жінки 52%
Приналежність до релігійних конфесій:
Протестанти 40%
Римо-католики 39%
Інші релігії і конфесії 21%
30% усіх мешканців має бюргершафт (статус, подібний до громадянства) міста Цюрих. З них обираються, наприклад, Громадянський відділок Націоналрат, 125 народних представників у Парламенті Цюриха, котрі вирішують справи з надання бюргерства іноземцям (в тому числі — вихідцям з інших місцевостей Швейцарії). За 10 років бюргерство міста Цюрих отримало 3500 чоловік.
Середня температура:
Січень 0,5°С
Травень 12,2°С
Влітку 15,4-17,7°С (макс. вдень до 36,8°С)
Вересень 12,9°С
Мін t° за 100 років −24,2°С
Макс t° за 100 років +36,8°С
Найбільше опадів випадає у серпні, найменше — в лютому.
Сонце в середньому сяє 140 днів на рік
Райони міста (називаються крайсами): 12 районів
Висота над рівнем моря:
Цюрих 409 м.н.р.м.
Пагорби міста:
Цюрихберг 676 м н.р.м.
Кеферберг 578 м н.р.м.
Уєтліберг 871 м н.р.м.
Адлісберг 701 м н.р.м.
Річка Ліммат (витікає з міста) 392 м н.р.м.(найнижча точка над рівнем моря)
Площа міста з водоймищами 9 187,2 Га
Довжина по периметру міста 57,6 км
Протяжність 12,7 км (північ-південь), 13,4 км (захід-схід)
1934 року відбулося так зване айнгемайндунг — включення до складу міста довколишніх сіл, завдяки якому Цюрих збільшився майже удвічі (11% — будівлі, 24% — ліс, 14% — вулиці і дороги, 6% — водоймища).
Цюрихом управляє виконавчий орган — Штадтрат (міськрада), котра складається з 9 членів (4 SDP, 2 FDP, 1 CSP, 1 зелений, 1 LdU). Законодавчий орган — Гемайндерат — 125 чоловік (49 SDP, 26 FDP, 26 SVP, 8 CVP, 7 зелених, 4 LdU, 2 AL, 1 FraP, 1 EVP, 1 SD).
Обидва органи переобираються кожні 4 роки — міська рада за мажоритарною системою, а гемайндерат — за пропорційною. Кожен район (крайс) становить одну виборчу дільницю.
Підприємств всього 25 000 (на 1995)
Банки і фінанси 449
Сільське господарство 26 (285 у 1939)
Найманих працівників 317 000 чол.
Роздрібна торгівля 27 000 чол.
Банки і фінанси 35 000 чол.
Туризм 19 000 чол.
Будівництво 21 000 чол.
Графіка, видавництво,
машинобудування, оптика,
електроніка і електротехніка 11 000 чол.
Сільське господарство 100 чол.


== Історія ==
У римські часи Цюрих був місцем збору податків у Галлії[Джерело?].
Замок Каролінгів, побудований на місці римського Латинського замку онуком Карла Малого у 835 році. Людовик II Німецький заснував Фраумюнстерське абатство у 853 році для дочки Гільдегарди. Він заповів жіночому бенедиктинському монастирю землі Цюриха, Урі, і ліс Албіс, і надав йому недоторканність, здійснюючи пряме керівництво над ним. 1045 року імператор Генріх III надав жіночому монастирю право тримати ринки, збирати податки і дрібну монету, а тому, фактично, зробив ігуменю правителем міста.
Міський мур був побудований протягом 1230-х, додавши місту 38 гектарів. Імператор Фредерік II надав ігумені Фраумюнстер звання герцогині у 1234 році. Ігуменя призначила міського голову, і вона часто надавала громадянам міста право на карбування монет. Проте, політична влада жіночого монастиря поволі ослабла у XIV столітті, почавшись з установи цехових законів у 1336 році Рудольфом Бруном, який також став першим незалежним головою міста, не призначеним ігуменею.
Цюрих приєднується до Швейцарської конфедерації (який у той час була вільною конфедерацією де-факто незалежних держав) як п'ятий член у 1351.
Цюрих був вигнаний з конфедерації у 1440 через війну за територію з Тоггенбургом (Давня Цюрихська війна). Цюрих зазнав поразки у 1446, і знову увійшов до конфедерації у 1450.
Цвінглі розпочав Швейцарську Реформацію у той час, коли він був головним проповідником в Цюриху. Він жив там з 1484 до смерті у 1531.
6 вересня 1839 більша частина мурів, збудованих з XVII століття, були зірвані, задля майбутнього розвитку міста.
У 1859 році був підписаний Цюрихський договір між Австрією, Францією, і Сардінією.
У 1847 році заправцювала залізниця Іспанія-Бонн, швейцарська ділянка якої Цюрих, — Баден.
1871 рік було збудовано залізничний вокзал.
Цюрих помилково бомбардувався під час Другої Світової Війни.


== Клімат ==
Клімат у Цюриху — перехідний між океанським західноєвропейським та континентальним східноєвропейським. Оскільки західноєвропейські повітряні потоки переважають, то в більшості домінує теплий та вологий вітер з Атлантичного океану, що зумовлює загалом помірніший клімат, ніж мав би бути на таких географічних широтах. Зима тепла, літо прохолодніше, ніж, скажімо, у Києві.


== Економіка ==
Цюрих — найважливіший економічний центр Швейцарії. У місті розвинені такі галузі (у порядку спадання):
машинобудування;
легка промисловість;
банки;
страхові компанії;
міжнародне сполучення.
У місті розташована штаб-квартира компанії Barry Callebaut, одного з лідерів світового виробництва шоколаду.


== Культурний і науко