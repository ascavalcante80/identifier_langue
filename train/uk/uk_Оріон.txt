ОРІО́Н (грец. Orion) — беотійський велетень-красень, син Посейдона й океаніди Евріали (варіант: син самої Геї).
За міфами, Оріон був мисливцем у блискучому спорядженні, з мечем і мідною булавою в руках. На полюванні його супроводжував небесний пес Сіріус. Оріон збезчестив доньку хіоського володаря Енопіона Меропу, за що був осліплений. Посейдон наділив сліпого Оріона здатністю ходити по хвилях, і він перейшов морем на острів Лемнос, звідки був перенесений у володіння Геліоса, проміння якого повернуло йому зір. Є версія, згідно з якою Оріон загинув від стріли Артеміди після того, як поранив її в змаганні; за іншою версією, Оріон помер від укусу скорпіона,