Венеція (італ. Venezia, вен. Venesia, давньоукр. град Венецький) — місто та муніципалітет на північному сході Італії, столиця регіону Венето. Венеція відома як значний туристичний центр. Населення — 259 263 особи (2012).
Місто розміщене на 117 невеликих островах у Венеціанській лагуні Адріатичного моря, на відстані близько 400 км на північ від Риму. Близко 60 тис. жителів Венеції проживають в історичній частині міста, 176 тис. — на материковій частині муніципалітету, ще 31 тис. мешкає на інших островах лагуни.
Венеціанська республіка в часи Середньовіччя та Відродження була потужною морською державою, плацдармом для Хрестових походів та важливим центром торгівлі. Венеція також відома рядом мистецьких рухів епохи Ренесансу. Місто відіграло значну роль в історії симфонічної та оперної музики; воно є батьківщиною Антоніо Вівальді.
За результатами опитування, яке провів журнал Forbes серед фахівців у 2010 році, Венеція потрапила до дванадцятки найкрасивіших міст світу.

Щорічний фестиваль відбувається 21 листопада. Покровитель — євангеліст Святий Марко.


== Історія ==
Докладніше у статті Венеціанська республіка
Поселення з 5 століття до Р.Х., місто з початку IX століття.[Джерело?] З IX—X по XVI століття — великий центр посередницької торгівлі між Західною Європою і Сходом. У середні віки республіка (з кінця XIII століття олігархічна, під керівництвом дожа) із значною підвладною територією. У 1797–1805 і 1815–1866 Венеція — володіння Австро-Угорської імперії.


== Демографія ==
Населення за роками:

Станом на 31 грудня 2010 року в муніципалітеті офіційно проживав 29 281 іноземець з 136 країн, серед них 5189 громадян країн Євросоюзу та 2242 громадяни України.


== Географія ==
Порт на Адріатичному морі (вантажообіг понад 20 млн тонн на рік); міжнародний аеропорт ім. Марко Поло. Історичний центр розміщений на 118 островах Венеціанської лагуни, розділених 150 каналами і протоками, через які перекинуто близько 400 мостів (зокрема Ріальто і так званий міст Зітхань, обидва побудовані в кінці XVI століття).

Промислово-портова частина Венеції материкова.Суднобудування і судноремонт, кольорова металургія, нафтопереробна, хімічна, електротехнічна, легка промисловість.
Ремісниче виробництво художніх виробів зі скла (острів Мурано; музей), мережив (острів Бурано), мозаїки.Університет, консерваторія (1916). Музеї (зокрема Галерея Академії мистецтв). Перший загальнодоступний оперний театр (1637–1812), оперний театр «Феніче» (1792).
Острівна Венеція — морський курорт, центр міжнародного туризму світового значення, місце проведення міжнародних кінофестивалів, художніх виставок. Внутрішньоміські перевезення на моторних судах, гондолах, баржах.
Уздовж каналів і вузьких кривих вулиць розміщені багато декоровані церкви, палаци. На центральній площі Сан-Марко — собор (IX—XV століття), Палац дожів (XIV—XV століть), Стара бібліотека Сан-марко (XVI століття), будівлі релігійних братств (шкіл), монастирі. Місто і лагуна внесені до списку Світової спадщини.


== Адміністративний поділ ==

Гранд-канал (Canal Grande), звиваючись S-подібно, проходить через центр Венеції, ідучи за старим руслом річки. На його берегах, лежать 6 адміністративних районів (sestieri), що утворилися ще в Середньовіччі:
На материковій частині розташований район (frazione) Местре, з яким Венеція зв'язана мостом Свободи.


== Визначні місця ==
Площа святого Марка (італ. Piazza San Marco) — центральна площа міста.
Острів Святого Михайла (Сан-Мікеле, італ. San Michele) — острів мертвих. 1807 року за розпорядженням Наполеона I був перетворений на кладовище. На острові поховано багато видатних людей, серед них:

Ігор Стравінський (з дружиною Вірою), Крістіан Доплер, Сергій Дягілєв, Йосип Бродський, Езра Паунд та ін.
Великий канал (Гранд-канал, (італ. Canal Grande) — головна вулиця Венеції. Для пішоходів майже недоступна.
Колекція Пеґі Гуґенгайм — художній музей. Один із найвідоміших і найскандальніших у світі..


== Сусідні муніципалітети ==
Список муніципалітетів провінції Венеція


== Венеціанські храми ==


== Відомі особи, пов'язані з Венецією ==
дож Енріко Дандоло (1115/1120 — 1205) — дож, політик, полководець
Марко Поло(1254–1324) — купець, шпигун, дослідник, мандрівник
Арістотель Фіораванті(1415 ?- 1486 ?) — цивільний і військовий інженер, артилерист, архітектор
Альвізе Віваріні(1446 ? — 1502) — художник
Марко Базаїті(1470–1530) — художник
Джованні Джироламо Савольдо(1480–1548) — художник
Андреа Палладіо(1508–1580) — архітектор
Вінченцо Скамоцці(1548–1616) — архітектор
Бартоломео Коллеоні (1395/1400-1475) — кондотьєр
Андреа дель Верроккйо(1435–1488) — художник, скульптор
Лоренцо ді Креді(1459–1537) — художник
Вітторе Карпаччо (1455/1465 — бл. 1526) — художник
Джованні Белліні(1430 ?— 1516) — художник
Джорджоне(1477 ? — 1510) — художник
Тіціан(1480/1485 — 1576) — художник
Якопо Робусті, відомий як Тінторетто(1518–1594) — художник
Себастьяно дель Пьомбо(1485 ? — 1547) — художник
Паоло Веронезе(1528–1588) — художник
Ніколо Реньєрі(1591–1667) — художник
Доменіко Фетті(1589–1623) — художник
Томазо Джованні Альбіноні (1671–1751) — композитор
Бальдассаре Ґалуппі (1706–1785) — композитор
Бернардо Белотто(1720–1780) — художник
Розальба Карр'єра(1675–1757) — жінка художниця
Антоніо Вівальді(1678–1741) — композитор
Джакомо Казанова(1725–1798) — авантюрист, письменник
Карло Ґольдоні(1707–1793) — драматург
Джованні Баттіста Тьєполо(1696–1770) —
Андреа Аппіані, (1754–1817) — худож