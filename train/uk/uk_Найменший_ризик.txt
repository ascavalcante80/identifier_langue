Найменший ризик (англ. Least Concern, LC) — категорія Міжнародного союзу охорони природи (МСОП) та його червоного списку, що надається сучасним видам або таксонам нижчого рангу, які пройшли оцінку стану популяції, але не були занесені до будь-якої іншої категорії, зокрема не є «під загрозою» (threatened), «близьким до загрозливого» (near threatened) або (до 2001 року) «залежним від охорони» (conservation dependent). Більшість широко поширених видів, таких як сизий голуб, звичайний ялівець і домова миша, відносяться до цієї категорії. З 2008 року до категорії формально відноситься і людина.
Вид не може бути занесений до цієї категорії, якщо статус його популяції не пройшов оцінку, для якої необхідно отримати необхідну кількість інформації про поширення, розміри популяцій та тенденцію їх змін, потрібну для визначення ризику зникнення. З 2001 (версії 3.1бази даних) року для категорії використовується акронім «LC». Проте близько 20 % таксонів, класифікованих за цією категорією (3261 з 15636) мають код «LR/lc», що