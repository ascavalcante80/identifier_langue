Шельда, або Еско (нід. Schelde МФА: [ˈsxɛldə] Схе́лдю, фр. Escaut) — річка в Франції, Бельгії і Нідерландах. Довжина 430 км, площа басейну 21860 км².
Шельда бере початок в Пікардії, в горах Арденни, розділяється на Східну і Західну Шельду, впадає в Північне море, утворюючи естуарій (Західна Шельда). Основні притоки — Лис, Рюпел. Довжина судноплавної ділянки 340 км. Шельда сполучена каналами з Маасом, Сеною і Соммою. На Шельді розташовані міста Гент, Антверпен (Бельгія), Вліссинген (Нідерланди).


== Історія ==
Уже для стародавніх римлян гирло Шельди мало важливе стратегічне значення. У середині III століття н.е. гирло потрапило під контроль франків, які спочатку діяли тут як пірати. При розділах франкського королівства на західну і східну частини межа між ними проходила по Шельді.
