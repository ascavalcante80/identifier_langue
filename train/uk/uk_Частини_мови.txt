Частини мови — великі за обсягом класи слів, об'єднаних спільністю загального граматичного значення і його формальних показників .


== Принципи поділу на частини мови ==
Смисловий (семантичний, лексичний) — характеризує лексичне значення слова або його відсутність; що слово називає: предмет, його ознаку, кількість, дію чи стан тощо.
Морфологічний — своєрідність граматичної (морфологічної) форми слова: носієм яких граматичних значень є слово.
Синтаксичний — типова синтаксична функція слова: у ролі якого члена речення воно найчастіше виступає.
Словотворчий — специфічні для певної групи слів способи творення та словотворчі засоби.
Отже в основу поділу слів на частини мови покладено принцип єдності лексичного і граматичного значень слова, тобто найістотніші ознаки, що характеризують слово як одиницю мови.


== Класифікація ==
В українській мові виокремлюються одинадцять частин мови; 6 самостійних, 3 — службових та 2 — окремих:
самостійні (повнозначні), оскільки слова з цих частин мови можуть виконувати синтаксичні ролі членів речення (підмет, присудок, додаток, означення та обставини)
іменник — хто? що? Змінювана за відмінками.
прикметник — який? яка? чий? Змінювана за відмінками.
числівник — скільки? котрий? Змінювана за відмінками.
займенник — хто? що? який? чий? котрий? скільки? Змінювана за відмінками.
дієслово, дієприкметник, дієприслівник — що робити? що зробити? Змінювана за особами.
прислівник — де? коли? чому? як? Незмінювана.

службові (допоміжні) слова не виконують синтаксичних ролей у реченні, до них не можна поставити питань, є незмінюваними
сполучник
прийменник
частка;

окремі
вигук
модальник

П'ять частин мови об'єднують змінювані слова (ті, що відмінюються і дієвідмінюються) — це іменник, прикметник, числівник, займенник і дієслово. Усі інші частини мови є класами незмінюваних слів.
Частини мови, слова яких відмінюються, називаються іменними. Це — іменник, прикметник, числівник 