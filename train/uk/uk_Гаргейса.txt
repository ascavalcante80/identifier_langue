Гарге́йса (сомалі Hargeysa, араб. هرجيسا) — місто в Сомалі, найбільше місто і столиця невизнаної держави Сомаліленд (проголошена у 1991 році).
Гаргейса також було головним містом колонії Британське Сомалі з 1941 до 1960, що після об'єдналося з півднем і утворило Сомалі. Гаргейса — друге за розмірами місто у Сомалі.
Населення 300 тисяч, з околицями більш мільйона осіб.


== Географія і клімат ==

Гаргейса розташована в долині на заході країни, на Плоскогір'ї Ого. Місто розташоване на висоті 1250–1300 метрів над рівнем моря. Ця висота надає Гаргейсі і навколишньой області більш м'який клімат, ніж на сусідньому узбережжі Аденської затоки (одна з найжаркіших областей на Землі). Річний діапазон температур між 13 °C і 32 °C
Гаргейсу оточують савани, де можна зустріти різноманітних диких тварин, включаючи левів, леопардів, сомалійських диких ослів та ін.


== Інфраструктура та транспорт ==
У місті є Міжнародний Аеропорт «Егаліте» (англ. Egal International Airport), побудований в 1958 році, при режимі Британського Сомалі . Модернізований в 1991 році.
Міський транспорт представлений рейсовими автобусами і таксі.
У місті є кілька вищих навчальних закладів, включаючи Гаргейський університет.


== Пам'ятки ==

У місті є пам'