Базилі́к духмя́ний (Ocimum basilicum L.) — однолітня трав'яниста рослина родини глухокропивових (Lamiaceae). У дикому стані росте в Ірані, Індії, Китаї та інших країнах. Також у здичавілому стані зустрічається на півдні Азії, в північно-східній Африці, тропіках Америки, в Середній Азії та на Кавказі.


== Ботанічний опис ==
Базилік має чотиригранне стебло висотою 30-80 сантиметрів густо вкрите листям. Корінь стрижневий, сильно розгалужений, розташовується в приповерхневому шарі ґрунту. Листя продовгасто-яйцевидної форми, зверху загострені довжиною 2-3 сантиметри, мають зубчасті краї. Стебла листя і чашечки квітів покриті волосинками з залозами з ефірною олією, яка й надає рослині аромату. Квіти розташовані на кінцях стебла у вигляді китиць по 6-10 суцвіть. Квіти зазвичай білі чи рожеві, зрідка фіолетові. Квітне рослина влітку. Плоди сухі при достиганні розпадаються на чотири темно-бурі горішки довжиною 1,2-1,5 міліметрів.
Є кілька різновидів базиліку різного кольору листя та запаху. Одні мають синювате листя та запах, схожий на суміш духмяного перцю з чаєм, інші — коричнувато-фіолетове листя та запах гвоздики з м'ятою, але найпоширенішим є зелений базилік з ароматом лаврового листя з гвоздикою.


== Хімічний склад ==
У період бутонізації базилік містить найбільше аскорбінової кислоти. При дозріванні насіння має до 19% жирних олій. Ці особливості треба враховувати при заготівлі базиліка як лікарської сировини.
Також базилік є джерелом ефірної олії, евгенолу та камфори. Основне накопичення ефірної олії відбувається навесні, коли рослина обростає молодим листям. В листі міститься 1,6-6% ефірної олії, в суцвіттях 1,5-3,5%, в стеблах до 0,3%. Ця олія містить евгенол, метилхавікол, цинеол, ліналоол, камфору, оцимен. Наземна частина рослини також містить до 6% дубильних речовин, глікозиди, сапоніни, мінеральні речовини, аскорбінову кислоту, каротин, фітонциди, вітамін С, В2, РР, рутин.


== Заготівля ==
Базилік збирають під час цвітіння. Використовують наземну частину рослини, яку зрізують на висоті 8-12 сантиметрів над землею. Обрубок стебла дає нові пагони які швидко відростають, тож за сезон можна зібрати до 3 врожаїв. Зібрану траву сушать у тіні в добре провітрюваних сухих приміщеннях. Висушене подрібнюють. Рідше засолюють свіжу зелень базиліку.


== Кулінарне використання ==
Базилік як пряність широко використовують як свіжим, так сушеним. Колись його називали царською травою. Уся надземна частина його має приємний аромат і ніжний смак.
Властивості його виявляються в стравах поступово — спершу він гірчить, а потім дає солодкуватий присмак. Його додають до супів, м'ясних та овочевих страв, рибних страв, зокрема до страв із квасолі, гороху, бобів, томатів, шпинату, квашеної капусти. Найпоживнішим базилік є свіжим. Молоді пагони дрібно ріжуть і додають у бутербродне масло, салати, сир, омлет.
Подрібнене сушене листя базиліку поліпшує смак ковбас, паштетів; його додають у перцеву суміш. Молоді гілочки і листочки використовують для віддушки оцту, який потім годиться для салатів і білих соусів. Базилік добре поєднується з прянощами: майораном, петрушкою, коріандром, м'ятою, острогоном. У суміші з розмарином набуває перцевого запаху; з чабером — підсилює гостроту страви. За його добре поєднання з помідорами базилік відомий як «томатні прянощі».


== Медичне використання ==
Базилік відомий 