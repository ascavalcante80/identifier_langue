Тхімпху́ (дзонг-ке ཐིམ་ཕུ་, тиб. ཐིམ་ཕུག་) — столиця Бутану.
Населення: 79 195 осіб (перепис 2005 р.), а за оцінкою 2012 року — 99 021 осіб. Столиця розташована на західному березі річки Тхімпху-Чу на висоті 2 400 м, у гірській долині Східних Гімалаїв.
Для Бутану характерні дзонги — величезні монастирі-фортеці, що вміщають кілька тисяч чоловік і побудовані на невеликих п'ятачках неприступних скель. З часом навколо дзонгів виникли населені пункти, у тому числі столиця країни — Тхімпху. У минулому місто служило зимовою резиденцією короля, але з 1962 року стало постійною столицею. Сьогодні дзонг, що був колись монастирем, є будинком уряду.


== Центр держави ==
Фортеця Ташічо-дзонг побудована в XIII столітті як монастир, відреставрована в 1960-х роках, з 1952 року тут розташовується уряд країни. У літню пору тут же перебуває релігійний лідер країни Дже Кхемпо. Король (Джігме Сінг'є Вангчук) також має тут робочий кабінет.
Палац Деченчолінг, офіційна резиденція короля, знаходиться на півночі від Тхімпху; неподалік від міста перебувають також монастирі Танго, Чері.
Тхімпху — центр уряду, парламенту й органів виконавчої влади, всі політичні рішення в країні приймаються тут. У Тхімпху розташовуються також дипломатичні представництва, організації ООН для допомоги розвитку країни і різних неурядових організацій.
У столиці розташована також головна бібліотека країни — Бутанська національна бібліотека.
Тхімпху є торгово-ремісничим центром сільськогосподарського регіону. Тут розташовані, головним чином, деревообробні й харчові підприємства. Мережа автомобільних доріг з'єднує місто з іншими частинами Бутану і Індією .


== Туризм ==
У Тхімпху зосереджено найбільша в країні кількість готелів, основний час приїзду туристів — осінні фестивалі цечу.
У 2007 році до міста приїхали декілька тисяч туристів у зв'язку зі святкуванням столітньої річниці правлячої династії 