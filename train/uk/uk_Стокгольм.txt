Стокгольм (швед. Stockholm МФА: [ˈstɔkːɔlm]( слухати)) — столиця і найбільше місто Швеції на східному узбережжі озера Меларен; великий економічний і культурний центр країни. За чисельністю населення Стокгольм є першим у країні містом (станом на 31 березня 2015 року у Стокгольмі проживало 914 909 осіб). У місті знаходяться основні державні органи: головна резиденція шведського короля, уряд та риксдаг.


== Походження назви ==
Перша частина назви — сток, означає колода, друга — гольм — маленький острів.


== Географія ==


=== Розташування та фізична географія ===
Стокгольм займає південно-східну частину Скандинавського півострову та територію ближніх островів Балтійського моря, зокрема Еланд, Готланд, Лідінгеландет і Ормінтеландет. Місто знаходиться на східній частині країни на березі протоки Норстрем, яка з'єдную озеро Меларен з затокою Сальтшон і на ближніх островах. Всього Стокгольм знаходиться на 14-ти островах, які утворюють так званий Стокгольмський архіпелаг.


=== Клімат ===
Значний вплив на клімат міста має Балтійське море, а також велика кількість озер на території країни. Влітку у Стокгольмі доволі прохолодно, багато малих дощів і сильний вітер. Зокрема у липні середня температура повітря становить +19,6 °С. Однак, узимку у Стокгольмі не так холодно, як в інших скандинавських містах — середня температура у січні становить −1,5 °С. Рівень опадів — близько 600 міліметрів на рік. У червні у місті можна спостерігати так звані білі ночі.


=== Екологічний стан ===
Стокгольм — зелене місто, бо 40 % його площі займають парки та різноманітні зелені зони. Попри те, що людина живе тут більш ніж 1000 років, недалеко від центру Стокгольма можна знайти незайману природу. Перший національний парк поблизу шведської столиці, Енгшо, з'явився в 1909 році. Сьогодні на території Стокгольмського лену є два національних парки і близько 240 природних резерватів, сім з яких розташовані у межах міста.
У 1994 році на території комун Стокгольм, Лідінге і Сульна був створений перший у світі національний парк в місті — Королівський Національний міський парк, до якого входять ряд островів, Стокгольмських шхерів і парків міста. Але в межах цього Національного парку знаходяться також і забудовані території, серед яких є житлові квартали, підприємства, Стокгольмський університет, пролягають залізниці та автобани.
На території Стокгольма знаходиться велика кількість озер, річок та струмків. Важлива частина природи в Стокгольмі — шхери, у яких налічується близько 30 000 островів.


== Історія ==
Докладніше у статті Історія Стокгольма

Перша згадка про поселення на місті майбутнього Стокгольма датується II століттям. У 1187 році на місці рибацького містечка, де зараз знаходиться Стокгольм, почалося будування укріпленого пункту. Перші споруди почали з'являтися на острові Стадсгольмен. Згідно історичних документів, які відносять до 1252 року, засновником міста був ріксграф Біргер Ярл, який згодом став королем з династії Фолькунгів. Вважається, що дата написання цих документів і є датою заснування Стокгольма.
У середині XIII століття поселення отримало статус міста і до кінця XIV століття стало одним з найголовніших міст в регіоні у економічному та політичному планах. У 1356 році стокгольмці відкрили ремісничі цеха. Через це поступово місто стало центром виробництва, а також торговим портом. Так завдяки економічним зв'язкам з такими містами, як Ґданськ і Любек, а також завдяки вступу у Ганзейську унію, збільшилася частка німецьких купців у місті. Важливу роль в історії міста стало й те, що з початку XIV століття тут міститься резиденція шведського короля. І хоч Стокгольм був одним з найбільших міст Скандинавського півострову за часів Кальмарської унії столицею держави було датське місто Копенгаген. Шведи не увесь час мали повну владу, так у XIV—XV століттях німці складали чверть населення та половину місцевого магістрату й тільки після 1471 року влада повернулася до шведів. Після 1523 року, коли Швеція знову стала незалежною державою столицею став Стокгольм, завдяки чому він став національним економічний та політичним центром.

Офіційно Стокгольм став столицею 1634 року. Наступні роки були часом розквіту Стокгольма. У XVII столітті він став найбільшим експортером заліза та чавуна у країні. Місто швидко росло, але через те що Стокгольм був побудований з дерев'яних будівель місто страждало від частих пожеж, а у 1697 році згорів навіть королівський палац. На початку XVIII століття у місті розпочалася страшна епідемія чуми, через яку згинула третя частина населення. На початку XIX століття, у 1814 році Швеція заявило про свій нейтралітет, завдяки чому столиця стала місцем проведення великої кількості міжнародних зустрічей, з'їздів і форумів. У 1860-х роках завдяки будівництва залізничної дороги місто отримало можливість зв'язку з віддаленими територіями країни, що допомогло промисловому розвитку. У 1862 році міський магістрат було ліквідовано, що дозволило централізувати міське керівництво. Збільшувалася кількість населення Стокгольма. Так у 1900 році населення країни становило 300 тисяч осіб, що у три рази більше порівнюючи з 1850 року.
На початку XX століття столиця країни вийшла на міжнародний рівень, як у політиці, так і в економіці. Стокгольм став місцем проведення різних міжнародних конгресів і з'їздів. Окрім того, 1912 саме у Стокгольмі було проведено літні Олімпійські ігри.


== Населення ==

Докладніше у статті Населення Стокгольма
Стокгольм — центр однойменного лену з населенням до 1,7 мільйонів осіб, що складає 20% населення країни. Населення самого Стокгольму становить близько 915 тисяч осіб. За національним складом, більшість населення міста становлять шведи — 95%, а усі інші національності становлять не більше кількох відсотків населення: саами та фіни тощо. Крім того у шведській столиці існують діаспори з країн Балканських гір, Ірану, Німеччини, Туреччини. Більшість шведів належать до євангелістської лютеранської церкви. Також деякі жителі міста сповідують католицтво та юдаїзм. Єдиною офіційною мовою у столиці Швеції є шведська мова.


== Адміністрація ==


=== Адміністративний поділ ===
У центральній частині міста знаходиться великий комплекс торгових будівель, а головним адміністративним та культурним центром міста є так званий Нормальм. Саме там знаходиться будівля шведського парламенту, університету, правління різних банків і корпорацій, опера, залізничний вокзал. У південній же частині міста знаходяться жилі райони міста.


== Економіка та промисловість ==

Більшість жителів Стокгольма працюють в сфері послуг, що становить 85% робочих місць у місті. Відсутність важкої індустрії робить Стокгольм одним з найчистіших міст світу.
За останнє десятиліття було створено велику кількість вакансій у компаніях, які займаються розробкою та впровадженням новітніх технологій. Тут базуються відомі на весь світ компанії IBM, Ericsson та Electrolux. На півночі Стокгольма, в районі Чиста, розташовується чималий IT-центр.
Стокгольм — великий фінансовий центр. Тут знаходяться штаб-квартири найбільших банків Скандинавії — Swedbank, Handelsbanken, і Skandinaviska Enskilda Banken. Тут же розташовані великі страхові компанії Skandia та Trygg-Hansa. У Стокгольмі знаходиться відома Стокгольмська фондова біржа (Stockholmsbörsen). Загалом понад 45% усіх шведських компаній розташували в Стокгольмі свої штаб-квартири. Так само в Стокгольмі розташований осідок компанії H&M.
За останні 15 років туризм став відігравати ключову роль в економіці міста. У 1991–2004 роках відчутно збільшилася кількість туристів, охочих відвідати місто. Зростає кількість готелів та розважальних закладів для гостей міста. Щорічно місто відвідує близько 7,5 мільйонів туристів.


== Інфраструктура ==

У місті з 1950 року діє метрополітен, що нараховує 100 станцій на трьох лініях загальною протяжністю 105,7 км. Також у місті є чотири незв'язані трамвайні лінії і три системи приміського залізничного транспорту, одна з яких — вузькоколійна (891 мм). Цікаво, що всі маршрути рейкового транспорту мають загальну нумерацію (7, 12, 21, 22 — трамваї; 10, 11, 13, 14, 17-19 — метро; 25-29, 35-37 — залізничні лінії). Діють також автобус та річковий транспорт.
За 42 кілометрів на північ від Стокгольму розташований міжнародний аеропорт Стокгольм-Арланда.


== Освіта та наука ==

Стокгольм як столиця Швеції є одним з центрів науки країни, основною установою якої є Шведська королівська академія наук. Стокгольм пов'язаний з ім'ям інженера та хіміка Альфреда Нобеля. Саме у столиці держави у Концертному залі у грудні кожного року проходить церемонія вручення Нобелівської премії. Також події, пов'язані з цією церемонією проходять у міській ратуші.
Найбільш відомим навчальним закладом міста є Стокгольмський університет, також основними центрами освіти є Королівська лісна та сільськогосподарська академія, Інженерна академія, Королівська академія літератури, історії та давностей, Королівська академія витончених мистецтв і Королівська музична академія. У системі освіти у Стокгольмі також діють два навчальні заклади з акторського мистицтва, зокрема Драматичний інститут, Державна драматична школа. Окрім того, є також Академія цирку, Державна школа танців.


== Культура ==


=== Театри та музика ===
У Стокгольмі працює більше 25 театрів. Щороку на їх сценах представляються десятки театральних постановок. Найбільшими з них є Шведська королівська опера, Королівський драматичний театр, Дротнингольмський оперний театр, а також драматичний театр «Фолькетс» і «Оскар-театр». У столиці також знаходиться один з найбільших концертних залів Швеції — «Консертхусет».


=== Музеї ===

Одною з найвідоміших пам'яток Стокгольма є Національний художній музей. У ньому представлена колекція живопису відомих шведських художників XVI–XVIII століть, зокрема П'єра-Огюста Ренуара та Рембрандта ван Рейна. Також у столиці відкрито Музей сучасного мистецтва, де знаходяться роботи художників XX століття, у тому числі Сальвадора Далі, Анрі Матісса, Пабло Пікассо. Також у Стокгольмі є музей Середземномор'я та Ближнього Сходу, де представлено колекції римського та ісламського мистецтва. У 2000-х роках на одному з островів архіпелагу було відкрито музей Юнібаккен, присвячений творчості Астрід Ліндгрен. Окрім того, у столиці Швеції знаходиться корабль-музей Ваза, який належав Густаву II Адольфу. 1628 року цей корабль затонув і після того, як його через 300 роки було піднято з морського дна там було організовано музей. Т