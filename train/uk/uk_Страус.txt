Страус (струсь), африканський страус (Struthio camelus) — найбільший у світі птах. На зріст сягає до 2 м 70 см. Дорослий самець страуса може мати масу до 100 кілограмів. Через велику масу тіла страуси не можуть літати. Розвивають швидкість до 70 км/год.


== Загальна характеристикаРедагувати ==
Страус — нелітаючий птах, крила слабо розвинуті, кіль відсутній. Страуси можуть довгий час обходитися без води але при нагоді охоче п'ють воду та купаються. У неволі страуси живуть до 50 років. Розвивають швидкість 60-70 км/год. Середня вага становить 50-75 кг, окремі самці можуть важити до 131 кг.


== РозповсюдженняРедагувати ==
Мешкають в степах та напівпустелях Африки. Сотні тисяч років тому страуси жили також на півдні України і далі на схід до Монголії.


== Спосіб життяРедагувати ==
Живуть групами від 10 до 50 птахів. Часто зі страусами у савані пасуться стада гну, зебр.
Від хижаків страус звичайно рятується втечею. Часто молоді страуси припадають до землі, витягуючи при цьому свою довгу шию. У такій чудернацькій позі ворогу страуса тяжко помітити свою жертву. Коли ж птахові нікуди відступати, він стає небезпечним противником. Його сильні двопалі лапи є надійним знаряддям захисту.
Легенда, що наляканий страус ховає голову в пісок, ймовірно, походить від того факту, що самиця страуса, що сидить на гнізді, у випадку небезпеки розпластує по землі шию і голову, прагнучи стати непомітною на тлі навколишньої савани. Так само діють страуси помітивши хижаків. Якщо до такого птаха наблизитися, він миттєво схоплюється і тікає.


=== ЖивленняРедагувати ===

Страуси живляться бруньками, квітками та дрібними плодами рослин, ловлять дрібних тварин — комах, ящірок, маленьких черепах. Оскільки у страусів немає зубів, для подрібнення їжі в шлунку вони ковтають дрібні камінці (гастроліти), а часто і все, що їм трапляється: цвяхи, шматки дерева, заліза, пластмаси тощо.


=== РозмноженняРедагувати ===

Самець обирає 2-3 самиці та риє у піску ямку — гніздо. Усі самиці туди відкладають свої яйця, а потім по черзі їх висиджують. У страуса яйце важить в середньому 1,45—1,65 кг та є найбільшим серед птахів. Самиці висиджують яйця вдень, оскільки їхнє сіре оперення не помітне хижакові на тлі ландшафту. А уночі їх замінює самець, чиє чорне оперення не помітне вночі на тлі нічного неба. Малята виростають швидко: майже на 30 см щомісяця.


== Страуси на фермахРедагувати ==

Часто страусів приручають і утримують заради їхніх величезних яєць та поживного м'яса на спеціальних страусиних фермах. Також цінним продуктом є шкіра страуса. Вона добре пропускає повітря, але затримує воду (оскільки проникаюча здатність газоподібної речовини вища, ніж в рідини). Тому взуття зі шкіри страуса забезпечує добру вентиляцію для стопи, водночас захищаючи її від промокання. Пір'я страуса використовується як прикраса та елемент декору. Окремі підприємства ви