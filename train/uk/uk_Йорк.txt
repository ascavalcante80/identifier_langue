Йорк (англ. York,  вимоваопис файлу) — кафедральне і промислове місто (прокатний завод, виробництво наукових приладів, цукру, шоколаду, скла) у Північному Йоркширі, північна Англія; населення 195 400 (2008). Місто щорічно відвідує 3 млн туристів; особливості: готичний Йорк-Мінстер; частина міської стіни 14 століття; квартали середньовічних будинком, відомі під назвою Шамблес; Йорвік Вікінг Центр; Королівський театр, був місцем розташування театру з 1765; Замковий музей; Національний залізничний музей, університет 1963;


== Історія ==


== Назва ==
Первісна римська назва поселення — «Еборакум» або «Ебуракум». Існує декілька гіпотез щодо походження назви міста. За першою — місто отримало назву від слова «еборакон», тобто «місцевість з тисами». Слово існувало в колишній мові бриттів і могло бути використано загарбниками-римлянами. За другою — від словосполучення «Поле Ебораса». Це римська провінція Нортумбрія. Назва міста знайдена на дерев'яній дошці(що слугувала для письма), датованій 95 — 104 роками. Її знайдено на руїнах давньоримського укріплення Виндоланда в тій же Нортумбрії.


=== Місто в добу римлян ===

Йорк — традиційна столиця півночі Англії. Місто виникло в 71 н. е. на основі римської фортеці Еборакум. Місто мало стратегічне значення з власним гарнізоном і низкою споруд. Саме в місті Еборакум військами оголошено римським імператором Константина Великого, першого давньоримського імператора-християнина. Монумент йому встановлено поряд з середньовічним Йоркським собором.
Колишнє давньоримське місто давно і щільно забудоване середньовічними спорудами. Відомо, що в місті був власний цирк для проведення гладіаторських боїв. Сам цирк поки що не знайдений. 2004 року знайдено лише цвинтар гладіаторів.


=== Місто раннього середньовіччя ===
Перший єпископ Йорка (Паулінус) отримав свій сан в дерев'яній церкві, на місці якої пізніше виник Йорк-Мінстер. Паулінус хрестив там у 627 короля Едвіна; Йорк став архієпископством у 732. У 10 столітті там було поселення вікінгів. У середні віки благополуччя міста ґрунтувалися на торгівлі лісом.


== Історичні пам'