Актино́їди (також актиніди) — радіоактивні хімічні елементи, подібні до Актинію, розташовані після нього в одній з ним комірці періодичної системи елементів (3-я група, 7-й період, атомні номери 90—103).
До групи належать 14 хімічних елементів-металів: Торій (Th), Протактиній (Pa), Уран (U), Нептуній (Np), Плутоній (Pu), Америцій (Am), Кюрій (Cm), Берклій (Bk), Каліфорній (Cf), Ейнштейній (Es), Фермій (Fm), Менделєвій (Md), Нобелій (No) і Лоуренсій (Lr).
Усі актиноїди радіоактивні. З них лише Торій та Уран зустрічаються в природі в помітних кількостях.
Усі актиноїди подібні за будовою електронних оболонок атомів і хімічними властивостями.
Актиноїди, розташовані за Ураном, відносять до трансуранових елементів.


== Застосування ==
З усіх актиноїдів нині практичне застосування знаходять головно Торій (Th), Уран (U) і Плутоній (Pu). Ізотопи 233U, 235U і 239Pu є ядерним пальним в атомних реакторах і виконують роль вибухової речовини в атомних бомбах. Деякі ізотопи актиноїдів (238Pu, 242Cm, інші), випускаючи α-частинки високої енергії, можуть служити для створення джерел струму з терміном служби до 10 років і бути необхідними, наприклад, для живлення навігаційної радіоапаратури супутників. У таких джерелах струму теплова енергія, що виділяється при радіоактивному розпаді, за допомогою спеціальних пристроїв перетвориться в електричний струм. Вивчення властивостей актиноїдів має велике теоретичне значення, оскільки дозволяє розширити знання про властивості атомних ядер, хімічну поведінку ел