Шяуля́й (лит. Šiauliai, нім. Schaulen, пол. Szawle, рос. Шавли) — місто на півночі Литви, четверте за кількістю жителів; адміністративний центр Шяуляйського повіту.


== Положення й загальна характеристика ==
Розташоване на півночі Литви, на відстані 214 км у північному напрямку від столиці - Вільнюса, 142 км — від Каунаса, 161 км — на схід від Клайпеди. Загальна площа становить 81 км².
Шяуляй — великий промисловий і культурний центр. Діють Шяуляйський університет, Шяуляйський драматичний театр, декілька музеїв, у тому числі Музей велосипедів, Музей фотографії, Музей радіо й телебачення. Неподалік від Шяуляя знаходиться Гора Хрестів.


== Населення ==
Налічується 130 тис. мешканців (2004); за переписом населення 2001 - 133,9 тис.


== Назва ==
Назва згадується в німецьких хроніках у зв'язку з битвою під Сауле 1236 у формах Saulen (1254), terram Saulam (1348), in Saulia (1358). Вважається, що воно походить від множини особистого імені (або прізвиська) Šiaulys'.


== Історія ==
Назва населеного пункту згадується в хроніках орденів мечоносців і хрестоносців у зв'язку з битвою 22 вересня 1236 між об'єднаними військами литовців, жмудин і латишів, з одного боку, і лицарями ордена мечоносців (пізніше Лівонський орден). Як місто вперше згадають у грамоті Сигізмунда Старого 1524.
9 листопада 1791 року разом із правами міста Станіславом Августом був дарований Герб.
У першій половині XIX століття через Шяуляй була проведена шосейна дорога Рига — Тільзіт (нині Совєтськ), з 1871 — Лібаво-Роменська залізниця (тобто залізниця Лієпая — Ромн