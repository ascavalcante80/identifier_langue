Міну́та (лат. minutus — маленький, дрібний) — одиниця плоского кута, що дорівнює 1/60 градуса, позначається одинарним штрихом ′ (не плутати з одинарними лапками). Метрична мінута — десятитисячна частка прямого кута.
Оскільки 1 градус кута становить 1/360 частину кола, 1 кутова мінута становить 1/21 600 частину кола. Кутова мінута застосовується в окремих галузях науки і техніки, що вимагають вимірювання малих кутів, таких як астрономія або снайперська стрільба.


== Застосування в стрілецькій справі ==

Кутова мінута має широкий вжиток у збройній промисловості і стрілецькій справі, особливо в снайперській. В англомовній технічній літературі застосовується позначення MOA (англ. Minute Of Angle). Причина такої популярності полягає в тому, що відхилення в одну кутову мінуту відповідає приблизно 1 дюйму на відстані в 100 ярдів — традиційній відстані для стрілецьких тирів в англомовних країнах. Таким чином, стрілець може легко перевести відхилення кулі від цілі (в дюймах) на поправку прицілу (в кутових мінутах).
Багато снайперських прицілів мають шкалу настройки розмічену в частках кутової мінути (1/4′ або 1/8′). 1/8′ відповідає приблизно 1/8