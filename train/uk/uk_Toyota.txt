Тойота Мотор Корпорейшн (оригінальна назва: яп. トヨタ自動車株式会社, Тойота Дзідося Кабусікіґайся, «Акціонерне товариство „Тойота-Мотор“»; офіційна англійська назва: Toyota Motor Corporation) — японська автомобільна корпорація, що входить до складу фінансово-промислової групи «Тойота». Одна з найбільших автомобільних компаній світу. Випускає свою продукцію під різними марками, зокрема, «Дайхацу», «Лексус», «Тойота», «Хіно». Штаб-квартира розташована у місті Тойота, префектура Айті, Японія. Компанія Тойота за своїм рівнем ринкової капіталізації (бл. 220 млрд доларів США у травні 2007 р.) є найдорожчою у світі серед автомобілебудівних компаній .
У першому кварталі 2007 року «Тойота» з показником 2,348 млн проданих авто вперше зайняла за цим показником перше місце у світі, обійшовши GM (2,26 млн), беззмінного лідера впродовж десятиліть. Toyota Motor закріпила тенденція на лідерство, ставши найбільшим у світі автовиробником за підсумками 2008 року, відібравши лідерство у General Motors Corp. General Motors був “номером один” протягом 77-ти років і активно використовувала цей факт у рекламі. Продажі американської компанії 2008 року впали на 11% — до 8,35 млн. автомобілів. Toyota же продала по всьому світу 8,97 млн. автомобілів, що на 4% менше, ніж рік тому. Обидві компанії не надають особливого значення зміні лідера.


== Історія ==


=== 1930 ===
Японська автомобільна компанія була організована в 1935 р. як відділення заводу Toyoda Automatic Loom Works, зайнятого виготовленням текстильних верстатів. Його глава Киічіро Тойода (Kiichiro Toyoda) старший син власника компанії Сакичи Тойоди (Sakichi Toyoda) започаткував виробництво автомобілів (легкових і вантажних) за американським зразком. Його дещо змінене прізвище і стало торговою маркою фірми.
У 1936 році був запущений у виробництво перший пасажирський автомобіль Model A1 (згодом AA). Тоді ж було проведене перше експортне постачання — чотири вантажівки Model G1 відправилися до північного Китаю.
У 1937 р., автомобільний департамент перетворився в окрему компанію Toyota Motor Co., Ltd.


=== 1940 ===
Після Другої світової війни почалося виробництво моделі Toyota Model SA — це відбулося в 1947 році.


=== 1950 ===
У 50-х роках в компанії проводилося розроблення власних конструкцій, розширювався модельний ряд — з'явився всюдихід Land Cruiser.
У 1952 році помер засновник компанії — Киічиро Тойода.
У 1950 році відділ реалізації виділився в незалежну компанію Toyota Motor Sales Co., Ltd. (TMS).
У 1957 перші автомобілі Toyota Crown японського виробництва експортовані в США, де у зв'язку з цим починає свою діяльність компанія Toyota Motor Sales, U.S.A.
В 1959 починається виробництво автомобілів Toyota в Бразилії. У Австралії заснована компанія Toyota Motor Sales Australia Co., Ltd.


=== 1960 ===
У 1961 році розпочато виробництво першого невеликого економічного автомобіля Toyota Publica.
У 1962 на заводах в Японії випущений мільйонний за свою історію автомобіль Toyota. Активно розвивається мережа ділерів Toyota: починається виробництво автомобілів Toyota в Південній Африці на Toyota South Africa Motors (Pty.), Ltd. У Таїланді заснована компанія Toyota Motor Thailand Co., Ltd. (TMT).
У 1966 році Toyota випускає модель Corolla, виробництво якої з успіхом продовжується і нині, а також укладає ділову угоду з компанією Hino — ще одним японським автовиробником.
У 1967 до «Тойота Мотор» приєднується «Дайхацу Мотор» (Daihatsu Motor Company).


=== 1970 ===
1970-і роки ознаменувалися будівництвом нових заводів і постійними технічними удосконаленнями агрегатів.
У 1970 починається виробництво моделі Celica, Sprinter, Carina.
У 1972 році з конвеєра сходить 10-мільйонний автомобіль Toyota.
У 1978 виходить Tercel, який став першим передньоприводним японським автомобілем. До кінця 70-х з'являється на світ модель Mark II.


=== 1980 ===
На початку 80-х років починається випуск моделі Camry.
У 1982 році компанії Toyota Motor Co., Ltd. і Toyota Motor Sales Co., Ltd. зливаються в Toyota Motor Corporation.
У 1983 році Toyota підписує багаторічну угоду з General Motors, в результаті якого в 1984 починається виробництво автомобілів на їх спільному підприємстві в США.
У 1986 році випущений вже 50-мільйонний автомобіль марки Toyota.
Нові моделі Toyota — Corsa, Corolla II, 4Runner появляються до кінця 80-х. Одним з головних подій цього періоду можна вважати появу в 1988 марки Lexus — підрозділу Toyota в галузі розкішних дорогих авто, створеного для випуску автомобілів високого класу. Вже в 1989 році були представлені і поступили в продаж такі моделі, як Lexus LS400 і Lexus ES250.


=== 1990 ===
У 90-і роки Toyota укладає дилерські угоди з Audi і Volkswagen, в 1995 році підписує з Hino і Daihatsu угоду про пайовий розподіл продукції.
1990 рік ознаменувався відкриттям власного дизайнерського центру — Tokyo Design Center.
У 1992 починається виробництво автомобілів на Toyota Motor Manufacturing (UK) Ltd.
У 1996 в Японії випущений 90-мільйонний автомобіль Toyota. У тому ж році був відкритий Toyota Training Center в Москві і почалося виробництво чотиритактного бензинового двигуна з безпосереднім упорскуванням палива (D-4).
У 1997 році була створена модель Prius, оснащена гібридним двигуном (Toyota Hybrid System). Крім Prius, гібридними двигунами були оснащені моделі Coaster і RAV4. У тому ж році було оголошено про запуск у виробництво моделі Raum, а в 1998 — Avensis і нового покоління культового всюдихода Land Cruiser 100. Тоді ж Toyota придбала контрольний пакет акцій Daihatsu.
У 1999 році в Японії був випущений 100-мільйонний автомобіль Toyota.


=== 2000 ===
У 2000 році продажу моделі Prius досягли 50 тисяч по всьому світу, було запущене нове покоління RAV4.
2001 була продана 5-мільйонна Camry в США.
У 2002 заводська команда Toyota взяла участь в чемпіонаті світу з автоперегонів Formula 1.
У І-му кварталі 2007 Тойота з показником 2,348 млн проданих авто вперше зайняла за цим показником перше місце у світі обійшовши GM (2,26 млн), беззмінного лідера впродовж десятиліть.


=== Сучасна Тойота ===

Сьогодні Тойота — один з найбільших світових виробників автомобілів. У групі Toyota — безліч компаній, як автомобільних, так і таких, які займаються багатьма різними видами діяльності.


==== Зарубіжні виробничі підрозділи, філіали та заводи ====
 Канада Toyota Motor Mfg Canada Inc. Штаб-квартира та завод знаходяться у м. Міссісага, пров. Онтаріо
 Канада Toyota Motor Mfg Canada Inc. Штаб-квартира знаходиться у м. Кембридж, пров. Онтаріо. Заводи у:
м. Кембридж, пров. Онтаріо;
м. Вудсток, пров. Онтаріо;

 Канада Canadian Autoparts Toyota, Inc.. Штаб-квартира та завод знаходяться у м. Дельта, пров. Британська Колумбія (виробництво коліс із алюмінієвими дисками для заводів «Toyota» в Канаді, США, Японії)
 Мексика Toyota Motor Manufacturing de Baja California S. de RL de C.V.. Штаб-квартира та завод знаходяться у м. Тіхуана, штат Баха-Каліфорнія
 США Toyota Motor Manufacturing Kentucky Inc. Штаб-квартира і завод знаходяться у м. Джорджтаун, штат Кентуккі
 США Toyota Motor Mfg Northern Kentucky Inc. Штаб-квартира і завод знаходяться у м. Ерланґер, штат Кентуккі
 США Toyota Auto Body Co Inc. Штаб-квартира і завод знаходяться у м. Лонг-Біч, штат Каліфорнія
 США Toyota Motor Manufacturing Indiana Inc. Штаб-квартира знаходяться у м. Прінстон, штат Індіана. Завод — поблизу м. Форт Бренч, штат Індіана
 США Toyota Motor Manufacturing California. Штаб-квартира і завод знаходяться у м. Фремонт, штат Каліфорнія
 США New United Motor Manufacturing Inc. Штаб-квартира і завод знаходяться у м. Фремонт, штат Каліфорнія (з 2010-го року у власності Tesla Motors)
 США Toyota Motor Manufacturing Texas Inc. Штаб-квартира і завод знаходяться у м. Сан-Антоніо, штат Техас
 США Toyota Motor Manufacturing Mississippi. Штаб-квартира і завод знаходяться у м. Блу Спрінґс, штат Міссісіпі
 США Toyota Motor Manufacturing, Alabama, Inc. Штаб-квартира і завод знаходяться у м. Блу Спрінґс, штат Алабама
 США Subaru of Indiana Automotive Inc. Штаб-квартира і завод знаходяться у м. Лафайєт, штат Індіана
 Австралія AMI Toyota Ltd. Штаб-квартира та завод знаходяться у м. Мельбурн]] (р-ни Порт Мельбурн та Алтона)
 Нова Зеландія Toyota New Zealand Limited. Штаб-квартира та завод знаходяться у м. Веллінгтон
 Аргентина Toyota Argentina SA. Штаб-квартира знаходиться у м. Буенос-Айрес. Завод — у м. Сарате, провінція Буенос-Айрес
 Венесуела Toyota De Venezuela C A. Штаб-квартира та завод знаходяться у м. Кумана, штат Сукре
 Бразилія Toyota Do Brasil S/A. Штаб-квартира знаходиться у м. Сан-Бернарду-ду-Кампу, штат Сан-Паулу. Заводи у:
м. Сан-Бернарду-ду-Кампу, штат Сан-Паулу (перший із заводів «Toyota» за межами Японії);
м. Індаятуба, штат Сан-Паулу;
м. Сорокаба, штат Сан-Паулу;
м. Порту-Феліс, штат Сан-Паулу (двигуни)

 Колумбія Sofasa SA. Штаб-квартира та завод у м. Енвіґадо, департамент Антіокія
 ПАР Toyota SA Mfg Ltd. Штаб-квартира та завод знаходяться у м. Ісіпінго Пляж, пров. Квазулу-Наталь
 Єгипет Toyota Motor Engineering Egypt S.A.E.. Штаб-квартира і завод у м. Каїр
 Марокко Toyota Du Maroc. Штаб-квартира та завод знаходяться у м. Касабланка р-н Сіді
 КНР Guangzhou Toyota Motor Co Ltd. Штаб-квартира і завод знаходяться у м. Гуанчжоу, пров. Гуандун
 Індія Toyota Kirloskar Motor Pvt Ltd. Штаб-квартира знаходиться у м. Бенґалуру, штат Карнатака. Заводи у:
м. Бідаді, штат Карнатака;
м. Бенґалуру, штат Карнатака

 Індонезія PT Toyota Astra Motor. Штаб-квартира знаходиться у м. Джакарта. Завод — у м. Цікампек, пров. Караван
 Таїланд Toyota Motor Thailand Co Ltd. Штаб-квартира та завод знаходяться у районі Самрон, що у провінції Самутпракан
 Таїланд Toyota Motor Thailand Co Ltd. Штаб-квартира знаходиться у м.  Чачоенґсао, провінція Чачоенґсао. Заводи у:
с. Ґейтвей, провінція Чачоенґсао;
с. Банпо, провінція Чачоенґсао

 Таїланд Siam Toyota Manufacturing Co., Ltd.. Штаб-квартира та завод знаходяться у м. Чонбурі, пров. Чонбурі (двигуни)
 Туреччина Toyota Motor Europe (Turkey). Штаб-квартира та завод знаходяться у м. Адапазари, р-н Аріфіє, іл Сакар'я
 Малайзія UMW Toyota Motor Sdn Bhd. Штаб-квартира та основні виробничі потужності розташовані у м. Шах-Алам, провінція Селангор
 В'єтнам Toyota Motor Vietnam Co Ltd. Штаб-квартира та завод знаходиться у м. Фук’єн, пров. Віньфук
 Велика Британія Toyota Motor Manufacturing (UK) Ltd. Штаб-квартира та завод знаходиться у с. Барнестон, графство Дербішир
 Чехія Toyota Peugeot Citroën Automobile Czech. Штаб-квартира та завод знаходяться у м. Колін, Центральночеський край
 Ірландія Toyota (Ireland) Limited. Штаб-квартира та завод знахо