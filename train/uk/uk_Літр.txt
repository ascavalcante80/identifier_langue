Літр — метрична одиниця вимірювання об'єму. Літр не є одиницею СІ, але поряд з такими одиницями як година або доба визначений як «одиниця, що не належить до СІ, але може використовуватись разом з одиницями СІ». Стандартна одиниця об'єму в СІ — кубічний метр (м³). 


== Величина літра ==

1 літр дорівнює рівно 1 кубічному дециметру: 1 л = 1 дм³ = 0,001 м³.
Це визначення було ухвалене у 1964 році на 12-й Генеральній конференції мір і ваг.

До цього, у 1901, рішенням 3-ї Генеральної конференції мір і ваг літр був визначений як об'єм 1 кг чистої води за нормального атмосферного тиску (760 мм рт. ст.) і температурі найбільшої густини чистої прісної води (3,98 °C). Таким чином, об'єм 1 літра було затверджено як 1,000028 дм³.


== Походження назви та символ ==
Історично назва одиниці «літр» походить від давньофранцузської одиниці об'єму літрон (litron), що дорівнювала 0.831018 сучасного літра, а назва «літрон», у свою чергу, виникла як похідна від спільного грецько-латинського кореня «litra».
Символом літра в українській мові є мала літера л. Міжнародне позначення - мала латинська літера «l» (вживається у Європі) або велика «L» (вживається у США, Австралії, Новій Зеландії).


=== Містифікація ===
З огляду на те, що латинську літера «l» можна легко сплутати з цифрою «1», ряд національних метрологічних організацій свого часу намагались домогтись затвердження символом 'літра' винятково великої літери («L»). Задля цього навіть було вигадано неіснуючу персону — Клода Еміля Жан-Батіста Літра, від прізвища якого, як стверджувалося, виникла назва одиниці об'єму (справа в тому, що, відповідно до міжнародних правил, одиниці вимірювання, утворені від власних імен, позначаються винятково великими літерами). Втім, це шахрайство було викрите, і досі у світі визнаються обидва позначення літра.


== Співвідношення з іншими одиницями ==
Один літр є еквівалентом:
0.001 кубічного метра;
1 кубічного дециметра;
1000 кубічних сантиметрів;
об'єму куба зі стороною 10 сантиметрів.


=== Неметричні одиниці ===


=== Метричні одиниці ===
В Україні, як правило, використовуються похідні літра у метричних одиницях — мілілітр (мл, ml), декалітр (дал, dal), кубометр та інші.


== Історія впровадження ==
У 1793 р. літр було впроваджено у Франції республіканським Конвентом як одну з нових «Республіканських одиниць виміру» і визначено як один кубічний дециметр.
У 1879 р. Міжнародний комітет з мір та ваг затвердив це визначення літра і ухвалив для нього його офіційний символ «l».
У 1901 р. Третя Генеральна Конференція з мір та ваг ухвалила визначення літра як об'єму, що займає 1 кілограм води за температури, коли спостерігається її максимальна густина (3.98°С) при тиску в 1 атмосферу. У результаті цього літр став еквівалентом приблизно 1.000028 кубічного дециметра.
У 1964 р. на Дванадцятій Генеральній Конференції з мір та ваг літр було знову визначено через точне відношення до метра, тобто як кубічний дециметр (1 дм³).
У 1979 р. на Шістнадцятій Генеральній Конференції з мір та ваг було визнано правомірність вико