У́лісс Сі́мпсон Гра́нт (англ. Ulysses Simpson Grant, ім'я при народжені Hiram Ulysses Grant, тобто Гайрем Улісс Грант; 27 квітня 1822—23 липня 1885) — американський політичний і військовий діяч, полководець військ півночі в роки Громадянської війни в США, генерал армії (з 1866 по 1868). З 1869 по 1877 — 18-й президент США. Не зважаючи на його нескороминущу славу як полководця, історики розцінюють його президентство досить стримано. Портрет Гранта зображений на банкноті в 50 доларів.


== Молодість ==
Хайрам Улісс Грант народився 27 квітня 1822 року в містечку Пойнт-Плезант, штат Огайо (ім'я Сімпсон насправді — прізвище матері Улісса). Батьки його, шотландського походження, були люди бідні.
Закінчивши в 1843 р. курс у Військової академії у Вест-Пойнті, Грант служив в піхотному полку на міссурійському кордоні; тут йому доводилося воювати з індіанцями. У 1845 р., коли почалася війна з Мексикою, полк Гранта послали на територію Техасу. Улісс Грант брав діяльну участь в подальших військових діях. У 1854 р. він пішов з військової служби і поселився в Сент-Луїсі, ставши фермером; пізніше переселився в Гален, в штат Іллінойс, до батька, який займався шкіряним промислом.


== Громадянська війна ==
Коли почалася громадянська війна, в Галені утворився волонтерський загін, який і вибрав Гранта своїм начальником. За дорученням губернатора штату Іллінойс Грант організував протягом двох місяців 21 полк і був призначений командиром одного з них. Незабаром він фактично став командиром всіх волонтерських військ, зосереджених в північній Міссурійській області, і 23 серпня був призначений бригадним генералом волонтерів. У подальшому ході війни скоро виявилися видатні стратегічні здібності Гранта, особливо при взятті на початку 1862 р. фортів Генрі і Донельсона. Грант став національним героєм; на нього поступово покладалися все важливіші завдання з командування військами.
У липні 1863 р. Гранту після довгої облоги вдалося примусити до здачі Віксбург. У грудні 1863 р. конгрес ухвалив вибити золоту медаль на честь Гранта і готував подяку йому і його армії. У березні 1864 р. конгрес запровадив чин генерал-лейтенанта армії, і президент Абрахам Лінкольн негайно ж подарував його Гранту, якому услід за тим доручено було головне керівництво військовими діями проти армії конфедератів. Через рік після цього, в квітні 1865 р., після цілого ряду наполегливих битв Грант примусив генерала Лі здатися зі всією армією і цим поклав край громадянській війні.
У 1866 р. йому було надано конгресом спеціально для нього титул «генерала армії». У 1867 р. він тимчасово обіймав посаду військового міністра.


== Президентство ==
Широка популярність Гранта спонукала республіканську партію висунути його кандидатуру на виборах, й у листопаді 1868 р. він був обраний президентом більшістю 206 голосів проти 88. Головне завдання внутрішньої політики у цей період президентства Гранта було встановлення нормальних стосунків з Півднем; у сфері міжнародної політики на першому плані стояли дипломатичні переговори з «алабамського питання».

У 1872 р. Грант знов був обраний президентом. Другий період президентства Гранта ознаменувався сильним внутрішнім розбратом серед республіканської партії, і навіть розкриттям значних корупційних справ республіканської адміністрації. Вибори в конгрес восени 1874 р. дали більшість демократичній партії. При закінченні другого періоду президентства прибічники Гранта мали намір виставити його втретє; але встановлена ще з часів Джорджа Вашингтона традиція, через яку ніхто не може бути обраним президентом більше ніж двічі, виявилася настільки сильною, що у республіканському конвенті 1876 р. Грант не був висунутий у кандидати.


== Останні роки ==
Повернувшись у приватне життя, Грант здійснив кругосвітню подорож; пізніше він пробував займатися комерційними підприємствами, але терпів невдачі. У зв'язку з його скрутним становищем друзі і шанувальники Гранта зібрали фонд в 250 тис. доларів, відсотки від якого становили головні засоби до його життя. У 1884 р. утворена його синами фірма, що займалася широкими спекуляціями (без відома самого Гранта), зазнала краху та призвела до повного розорення Гранта. Побоюючись впасти у крайню бідність, Грант розпочав літературну працю й опублікував ряд статей у журналі The Century Magazine, крім того, він склав мемуари про свою військову діяльність.
Помер 23 липня 1885 р. у містечку Маунт-Макгрегор (штат Нью-Йорк). За декілька місяців до його смерті конгрес, визнавши заслуги Гранта і його тяжке становище, прийняв акт, за яким Гранту була призначена пенсія в розмірі окладу генерала.


== Бібліографія ==
Badeau, Adam. Military History of Ulysses S. Grant, from April, 1861, to April, 1865. 3 vols. 1882.
Ballard, Michael B., Vicksburg, The Campaign that Opened the Mississippi, University of North Carolina Press, 2004, ISBN 0-8078-2893-9.
Ed Bearss, The Vicksburg Campaign, 3 volumes, Morningside Press, 1991, ISBN 0-89029-308-2.
Carter, Samuel III, The Final Fortress: The Campaign for Vicksburg, 1862–1863 (1980)
Bruce Catton, Grant Moves South, Little, Brown & Co., 1960, ISBN 0-316-13207-1.
Catton, Bruce, Grant Takes Command, Little, Brown & Co., 1968, ISBN 0-316-13210-1.
Bruce Catton, U. S. Grant and the American Military Tradition (1954)
Cavanaugh, Michael A., and William Marvel, The Petersburg Campaign: The Battle of the Crater: "The Horrid Pit, " June 25-August 6, 1864 (1989)
Conger, A. L. The Rise of U.S. Grant (1931)
Davis, William C. Death in the Trenches: Grant at Petersburg (1986).
Fuller, Maj. Gen. J. F. C., Grant and Lee, A Study in Personality and Generalship, Indiana University Press, 1957, ISBN 0-253-13400-5.
Gott, Kendall D., Where the South Lost the War: An Analysis of the Fort Henry-Fort Donelson Campaign, February 1862, Stackpole Books, 2003, ISBN 0-8117-0049-6.
Johnson, R. U., and Buel, C. C., eds., Battles and Leaders of the Civil War. 4 vols. New York, 1887-88, often reprinted
Lewis, Lloyd. Captain Sam Grant (1950), pre-Civil War
McWhiney, Grady, Battle in the Wilderness: Grant Meets Lee (1995)
McDonough, James Lee, Shiloh: In Hell before Night (1977).
McDonough, James