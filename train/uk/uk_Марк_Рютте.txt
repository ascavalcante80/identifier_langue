Марк Рютте (нід. Mark Rutte; нар. 14 лютого 1967, Гаага, Нідерланди) — нідерландський політик, лідер Народної партії за свободу і демократію. Прем'єр-міністр Нідерландів з 14 жовтня 2010 року.
Народився у протестантській сім'ї у місті Гаага. Навчався у Лейденському університеті, який закінчив у 1992 році. З 1988 по 1991 рік очолював Молодіжну організацію свободи і демократії (молодіжне крило Народної партії за свободу і демократію). Після закінчення інституту працював протягом десяти років у харчовій компанії, поки у 2002 році не перейшов у сферу національної політики. Він був міністром у соціальних справ, а потім освіти, культури і науки в першому і другому уряді Балкененде, очолював фракцію Народної партії за свободу і демократію в другій палаті Генеральних штатів.


== Біографія ==


=== Раннє життя ===
Марк Рютте є наймолодшим із сімох дітей у протестантській сім'ї. Перша дружина його батька померла у японському полоні, і його батько вступив у повторний шлюб із сестрою його дружини. Від першого шлюбу прийшли троє дітей, чотири від другого шлюбу. Його батько працював у торговій компанії в Голландській Ост-Індії, його мати була секретарем.
Після закінчення середньої школи він хотів поступити до консерваторії і стати піаністом, проте відправився вивчати історію в Лейденському університеті, де він отримав ступень магістра з історії у 1992 році. Він поєднував навчання з участю у Молодіжній організації Свободи і демократії, молодіжної організації Народної партії за свободу і демократію, був її головою в період між 1988 і 1991 роками.
Потім він працював у компанії Unilever. У 1997 році він став менеджером з персоналу Van den Bergh Nederland, дочірньої компанії Unilever. З 1993 по 1997 рік Марк Рютте був членом ради Народної партії за свободу і демократію.


=== Політична кар'єра ===
Під час парламентських виборів 2002 року Марк Рютте працював у штабі Народної партії за свободу і демократію.
У 2002 році Рютте було призначено державним секретарем з соціальних питань та зайнятості в першому уряді Балкененде. На цій посаді він був відповідальним за соціальне забезпечення, матеріальну допомогу та умови праці. Після відставки уряду недовгий час був депутатом парламенту, а потім знову був призначений на цю посаду в другому уряду Балкененде.
Марк Рютте працював Державним секретарем по вищій освіті і науці, в освіті, культурі та науці 17 червня 2004 року до 27 червня 2006 року у другому кабінеті Балкененде. В уряді Рютте проявив особливий інтерес у створенні нідерландської системи вищої освіти більш конкурентоспроможної на міжнародному рівні, намагаючись зробити її більш ринковою (поліпшення позиції студентів як споживачів на ринку освіти).
Коли Рютте пішов у відставку з поста державного секретаря у червні 2006 року після парламентських виборів він повернувся до другої палати Генеральних штатів і незабаром став лідером парламентської фракції Народної партії за свободу і демократію. Рютте керував передвиборною кампанією партії під час муніципальних виборів 2006 року.
У 2006 році Народна партія за свободу і демократію провела внутрішні вибори «фронтмена» партії, що очолює її п