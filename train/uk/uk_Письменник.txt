Письме́нник — у широкому розумінні це кожна людина, яка пише твори (не обов'язково художні, наукові, вірші також), висловлює власні думки, досвід і бачення світу у письмовій формі. У вузькому розумінні це автор художніх творів; особа, для якої літературна діяльність є професією. Синонімами до слова письменник є літератор, майстер слова, працівник пера.
Письменник — загальна назва осіб, що займаються створенням текстів, призначених, як правило, для невизначеного кола читачів.


== Походження словаРедагувати ==
Слово «письменник» віддієслівного походження, сталося від дієслова «писати». Раніше текстові твори дійсно писалися «від руки». У XX столітті у зв'язку з розвитком науки і техніки умови письменницької праці змінилися, проте, не зважаючи на те, що більшість письменників перейшли на набір текстів на друкарській машинці, а потім і на комп'ютері, слово «письменник» зберегло своє значення.


== КласифікаціяРедагувати ==
Письменником зазвичай називають людину, для якої вказане заняття є основним або одним з основних. При цьому людина, для якої створення текстових творів є постійним, головним, або одним з головних джерел доходу, вважається професійним письменником. Як в Україні, так і в інших країнах існують об'єднання (творчі спілки, асоціації) професійних письменників.
Розмежування діяльності письменників найчастіше відбувається за літературними родами, на підставі чого виокремлюють прозаїків, поетів, драматургів. Часто при такій диференціації зважають на жанрові уподобання автора. Тому мова йде про бай