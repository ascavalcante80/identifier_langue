XHTML (англ. Extensible Hypertext Markup Language — укр. Розширювана мова розмітки гіпертексту ) — мова розмітки, що має таку саму виразну силу як і HTML але відповідає синтаксичним правилам XML.
В той час як HTML побудовано на основі правил SGML, XHTML побудовано на основі правил XML, суворішої підмножини правил SGML. Оскільки XHTML документи мають бути коректними XML документами, їх обробку можна здійснювати стандартними інструментами обробки XML документів на відміну від HTML, який вимагає порівняно складніших, важчих і повільніших синтаксичних аналізаторів. XHTML можна розглядати як, багато в чому, перетин HTML і XML, оскільки цей стандарт є переформулюванням HTML засобами XML. XHTML 1.0 став рекомендацією консорціуму W3C 26 січня 2000. XHTML 1.1 став рекомендацією W3C 31 травня 2001.


== ОглядРедагувати ==
XHTML 1.0 є «реформулюванням трьох типів документів стандарту HTML 4 засобами XML 1.0». World Wide Web Consortium (W3C) також продовжує підтримку Рекомендації HTML 4.01 та активну роботу над специфікаціями стандартів HTML5 і XHTML5. В поточному документі Рекомендацій XHTML 1.0, який було опубліковано та переглянуто до серпня 2002 року, W3C зазначив, що, "Сімейство XHTML є наступним кроком в еволюції Інтернету. Шляхом переходу на XHTML сьогодні, розробники контенту можуть увійти в світ XML з усіма супутніми перевагами, залишаючись впевненими в зворотній та майбутній сумісності їхнього контенту.
Проте в 2004 році, незалежно від W3C було створено Робочу групу з технологій застосування гіпертексту у Вебі (WHATWG), для роботи по вдосконаленню звичайного HTML не заснованого на XHTML. Більшість великих виробників браузерів не бажали реалізовувати функції з нових проектів стандартів W3C XHTML оскільки вважали, що вони не відповідають сучасним потребам розвитку Інтернету, а W3C захопився формалізмом XML і не реагує на реальні вимоги виробників. Apple, Mozilla та Opera сформували робочу групу WHATWG, яка почала працювати над стандартом HTML5, який допускав, але не вимагав застосування XML. У 2007 році, Робоча група W3C HTML проголосувала за офіційне визнання HTML5 і роботу над ним як наступне покоління стандарту HTML. У 2009 році консорціум W3C дозволив добігти до кінця терміну дії Статуту Робочої групи XHTML 2, визнавши, що HTML 5 буде єдиним наступним поколінням стандарту HTML, як з XML, так і не-XML серіалізацію.


=== МотиваціяРедагувати ===
XHTML був розроблений з метою зробити HTML більш розширюваним і підвищити сумісність з іншими форматами даних. HTML 4 побудований на основі та є застосуванням стандартної узагальненої мови розмітки (SGML), однак специфікація SGML складна, і як веб-браузери, так і Рекомендація HTML 4 не були повністю сумісними з нею. Стандарт XML, затверджений в 1998 році, пропонував простіший формат даних, ближче за духом до HTML 4. Існували сподівання, що за допомогою переходу на формат XML, HTML стане сумісним із загальними інструментами XML;  а проксі сервери зможуть перетворювати документи, у разі необхідності, для пристроїв з обмеженими можливостями, таких як мобільні телефони. Завдяки використанню просторів імен, XHTML документи могли б включати фрагменти інших, основаних на XML, мов, таких як Scalable Vector Graphics і MathML. Нарешті, відновлення роботи дала б можливість розділити HTML на компоненти для повторного використання (XHTML Моду