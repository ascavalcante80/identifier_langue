Цхінва́лі (груз. ცხინვალი,ос. Цхинвал або Чъреба) — столиця самопроголошеної Республіки Південна Осетія. До 1990 року адміністративний центр Південно-Осетинської автономної області, що входила до Грузинської РСР у складі СРСР.


== Історія ==
Назва «Цхінвалі» (Krcxin-vali) походить від назви дерева rcxila (давн.груз. krcxila) — граб; дослівно назву можна перекласти як «місцевість, де ростуть гра́би».
Перше письмове згадування про Цхінвалі належить до 1398 року. Існує версія, за якою Цхінвалі було збудовано у ІІІ столітті Картлійський царем Асфагуром. На момент входження Картлі-Кахетинського царства (1801 г.) до складу Росії — це було невелике місто, яке згодом розрослося. Після радянизації Грузії у 1922 році Цхінвалі було приєднано до складу Південно-Осетинської автономної області Грузинської РСР, в період з 1934 до 1961 місто називалося Сталінірі (на честь Сталіна).
За сучасним адміністративно-територіальним розподілом Грузії місто було віднесене до Горійського району, однак влада Грузії місто не контролює. Фактично Цхінвалі є столицею самопроголошеної Республіки Південна Осетія, яка перебуває у стані конфлікту з Республікою Грузія.


== Населення ==
У результаті урбанізації частка осетинського населення за роки радянської влади зросла і ще до 1959 року склала більшу частину населення Цхінвалі, а ще до початку грузино-осетинського конфлікту у 1990-х роках більша частина грузинського населення залишила місто, отримавши попередження про заплановане введення до Цхінвалі військових сил неформальних угрупувань.
У серпні 2008 року місто постраждало під час збройного конфлікту між Росією і Грузією. Зараз у місті проживає близько 15-20 тисяч осіб, здебільшого осетини.
У 2012 у місті було 28 664 мешканці.


== Пам'ятки культури та архітектури ==
У місті збереглися грузинські пам'ятки архітектури — Кавтська 