Сара́єво (босн. Sàrajevo, кирилицею Сарајево) — найбільше місто і столиця Боснії і Герцеґовини, адміністративний центр Сараєвського кантону. За даними перепису 2013 року, численність населення становить 291.422.
У місті розташовані численні заклади культури національного значення: Національний музей, Національна бібліотека Боснії і Герцеговини та ін. У Сараєві розташований Центральний банк Боснії і Герцеговини і центральні офіси комерційних банків. У місті базуються найкрупніші компанії країни: BH Airlines, BH Telecom, Bosmal, Bosnalijek, CBS Bank, Dnevni avaz, Energopetrol, Oslobodenje, Fabrika Duhana Sarajevo, Sarajevska Pivara та Unioninvest. Також у Сараєві розташовані представництва іноземних компаній: Škoda Auto, Coca Cola та інших.

У місті розташований найвищий хмарочос на Балканах Аваз твіст тауер.


== Географія ==
Сараєво розташоване в центральній частині Боснії і Герцеговини та в межах історичної області Боснії. Місто знаходиться в Сараєвській долині, посеред Дінарських Альп. Колись лісиста долина внаслідок розширення території міста після Другої світової війни була урбанізована. Місто оточують пагорби, які густо заросли деревами, та 5 гір. Найвища з них — це Трескавіца (2088 м), за нею йдуть Бєлашніца (2067 м), Яхоріна (1913 м), Требевіч (1627 м) і найнижча — Ігман (1502 м). Останні чотири з них відомі також як Олімпійські гори. Сараєво розташоване в середньому на 500 м вище за рівень моря. Ландшафт міста теж має гористий характер, про який свідчать чисельні закручені вулиці та будинки, які розташован