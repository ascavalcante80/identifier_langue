Фантхьєт (в'єт. Phan Thiết) — місто у південній частині В'єтнаму, провінції Біньтхуан. Населення міста становить 205 333 осіб (2004).


== Географічне положення ==
Фантхьєт розташований на узбережжі Південно-Китайського моря, приблизно за 200 км від Хошиміна (Сайгона). З рештою частини В'єтнаму сполучається за допомогою автодоріг і (меншою мірою) — морським транспортом. Залізниці й аеропорту у місті немає.


== Економіка ==
Найважливіше значення для економіки міста мають видобуток і переробка риби, а також туризм. На ділянці узбережжя від Фантхьєта до селища Муйне розтащована одна з найбільших у В'єтнамі курортних зон.


== Визначні місця ==
Чамскі вежі Пошани. Розташовані на околиці міста. Були побудовані тямами (чамами), які населяли ці місця у давні часи і сповідували індуїзм. Досі використовуються як культові місця індуїстів. Архітектурний ансамбль включає три вежі, що зазнали ряд реконструкцій. Храми: Богу Шиві, бику Бога Шиви — Ніньде і принцесі Пошани — діючі храми, у яких представники нечисленної народності чамів моляться тільки лежачи.
Лежачий Будда на горі Таку. Розташований за 40 км від міста на висоті 500 м. Лежить найбільша у В'єтнамі статуя великого Будди Шак'ямуні, зображеного в стані нірвани. Довжина Будди — 49 метрів, що нагадує про 49 кроків на шляху до самопізнання, а висота у 11 метрів символізує 11 ступенів буддизму. Цю статую будували протягом 3-х років з 1962 по 1965 роки силами віруючих, на їхні кошти. На шляху до лежачого Будди розташовані також храм і житла ченців, кілька статуй буддистських святих і священні могили великих буддистів.
За 40 км від міста на острові розташований Маяк Кега, який було побудовано у