«Качи́ні істо́рії» (англ. «Duck Tales») — американський анімаційний телесеріал студії Волта Діснея. Його успіх відкрив дорогу таким мультсеріалам як «Чіп і Дейл - бурундучки-рятівнички», «Чудеса на віражах», «Чорний плащ» та іншим.
Світова прем'єра серіалу відбулася 18 вересня 1987 року, у вигляді телевізійного фільму під назвою «Скарби золотих сонць», згодом цей фільм розділили на п'ять пілотних серій. Заключна сота серія серіалу вийшла в ефір 11 березня 1990 року. А 3 серпня 1990 року в кінотеатрах США вийшов повнометражний мультфільм «Качині історії».
Українською мовою мультсеріал дублювали на офіційне замовлення Disney Character Voices International у 2012 році, через 25 років після оригінальної трансляції.
Прем'єра відбулася 28 травня 2012 о 14:35 на "Новому каналі".


== Сюжет ==
Жадібний багатій Скрудж Макдак, який має власний грошовий басейн, вічно потрапляє у халепи, але йому завжди допомагають його племінники, Крячик, Квачик і Кручик. Також у нього є багато власних фабрик і знайомих по бізнесу. Але ще у нього є родина, якій він мало приділяє уваги і друзі, які у нього теж не на першому місці. І він має бути і жадібним скрягою, і добрим сім'янином, і дбати про свою сім'ю.


== Персонажі ==


=== Сім'я МакДак та їх друзі ===
Скрудж МакДак - старий качур-скнара родом з Шотландії. Найбагатший качур світу.
Крячик, Квачик і Кручик - внучаті племінники Скруджа та племінники Дональда Дака.
Крячик - лідер тріо;
Квачик - найрозумніший з трьох, також прагне бути лідером частіше, ніж Крячик.
Кручик - найбільш творчий, мислитель цієї компанії.

Форсаж МакКряк - пілот Скруджа, який вічно невдало приземляється.
Пані Кряква - няня племінників Скруджа.
Пір'їнка Вандеркряк - онучка пані Крякви .
Фентон Тріщун/Робокачур - бухгалтер і партнер Скруджа, який живе у трейлері зі своєю мамою і бореться за справедливість у образі супергероя Робокачура.
Дакворт - дворецький Скруджа Макдака.
Пончик - друг племінників Скруджа.
Гвинт Недокрут - винахідник, знайомий Скруджа.
Дональд Дак - дядько племінників.


=== Злодії ===
Хапун Дерихвіст - головний конкурент Скруджа. Другий найбагатший качур світу, що часто не проти посісти перше місце, яке належить Скруджу.
Брати Барбоси - сімейство псів, яке намагається пограбувати банк чи сховище Скруджа. Головує в них Мамця Барбо