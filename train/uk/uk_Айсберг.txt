Айсберг (від німецького Eisberg — льодова гора) — плавуча льодова гора великих розмірів. Висота айсбергу над водою може досягати 100 м, довжина — сотень кілометрів.


== Загальний опис ==
Айсберги утворюються внаслідок відколювання льодових мас від льодовиків, що сповзають з материків в море, найчастіше це трапляється біля берегів Гренландії та Антарктиди. У зв'язку з тим, що густина льоду дорівнює 920 кг/м³, а морської води приблизно 1025 кг/м³, зазвичай біля 90% об'єму айсбергу знаходиться під водою, тому її важко уявити, від чого й пішов вираз «верхівка айсбергу», який означає труднощі або проблеми, які є частиною набагато більшої біди.

Айсберг може легко пошкодити металевий корпус судна. Течіями вони заносяться на морські шляхи і являють собою небезпеку для судноплавства. Найвідомішим випадком фатального пошкодження айсбергом корпусу судна є випадок з пасажирським судном «Титанік» 14 квітня 1912 року.


== Порядок найменування айсбергів ==
Антарктичні айсберги відслідковуються відповідними службами та поіменовуються. Імена надаються кожному айсбергу, більшому за 10 миль довжиною відносно однієї або декількох осей. Ім'я складається з літери, яка відповідає напряму походження айсбергу, та порядкового номеру. Використовуються такі літери:
A — довгота 0° до 90&deg З. Д. 
B — довгота 90° З. Д. до 180&deg
C — довгота 90° С. Д. до 180°
D — довгота 0° to 90° С. Д.
Айсберг B15 (2000 року) мав площ