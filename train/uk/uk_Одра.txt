Одра, Одер (пол. та чеськ. Odra, нім. Oder, сіл. Uodra) — міжнародна ріка в Центральній Європі. Протікає у західній Польщі, східній Німеччині та східній Чехії. Бере початок у Судетських горах (Чехія) на висоті 634 м (Фідлув Копець). Впадає в Одерську губу Щецинської затоки Балтійського моря трьома гирлами — Дживна, Свіна, Пєєнє. Площа басейну становить 118 861 км², 106 056 з яких у Польщі (89 %), 7 217 в Чехії (6 %), і 5 587 в Німеччині (5 %). Довжина 854 км: 112 км у Чехії, 742 км у Польщі (враховуючи 187 км на кордоні з Німеччиною).
Ліві притоки — Бубр, Ниса-Лужицька, Ниса-Клодзька. Праві — Варта, Барич.
Канали поєднують Одру з річками Хавель, Шпрее, Вісла та Клодниця. Розташовані великі міста Вроцлав (нім. Бреслау) і Щецін. Навігація починається від міста Козле.
Слов'янська назва — Одра, що прийнята у Чехії, Польщі і Лужиці.
Стародавні римляни називали ріку Віадуа, або Віадрус.


== Загальна інформація ==
Джерело Одри розташоване на південно-східній стороні гори Фідлув Копець в Одерських горах на висоті 633 м над рівнем моря, звідти річка прямує Моравською брамою, далі через Сілезію. У верхній течії між Богуміном й гирлом Ользи на короткій ділянці річка є кордоном між Польщею та Чехією, а у нижній - від гирла Ниси (на 542,4 км течії) — між Польщею та Німеччиною (161,7 км).]. Великі міста, через які тече Одра: Острава, Вроцлав і Щецін. У Костшин-над-Одрою в Одру впадає Варта.
Нижче міста Грифіно в селі Відухова на 704,1 км, Одра розгалужується на два гирла - Східна Одра, що переходить у Регалицю та вливається до озера Домбє, протікає через центральні ділові райони Щецину, і Західну Одру що оминає із заходу озеро Домбє. В околицях Щецину у Мендзиздроє, Одра вже розгалужується (на додаток до Одеру Східного і Західного) на Дуншицю, Парницю і Святу. Північний рукав Західної Одри, від північного мосту Траси Замковій в Щецині, належить до акваторії польських внутрішніх морських вод.
Ділянка ріки від Поліце, що об'єднує Західний Одер та води з озера Домбє прямує до Одерської губи та має назву Домянже.
Середній ухил річки в її верхній течії становить 7 ‰, нижче Моравської брами падає до 1 ‰ і середній ухил по всій довжині становить 0,73 ‰ .


== Канали ==
Глівіцький канал (пр