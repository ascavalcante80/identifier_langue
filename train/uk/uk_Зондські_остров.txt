Зо́ндські острови́ (інд. Kepulauan Sunda, сунд. Kapuloan Sunda) —— великий архіпелаг в Південно-Східній Азії між Малайським півостровом і Новою Гвінеєю. До його складу входять декілька великих островів і тисячі дрібних. Більшість з них належать Індонезії, північна частина острова Калімантан належить Малайзії, невелику частину займає держава Бруней. Частина острова Тимор з 2002 року утворює державу Східний Тимор.
Під час останнього льодовикового періоду, коли рівень моря був на 100 м нижче, Зондські острови були об'єднані між собою та з Індокитаєм (дивись Зондський шельф).
Клімат Зондського архіпелагу - екваторіальний і субекваторіальний (у південній частині архіпелагу). Ліси - вічнозелені вологі, в окремих місцях зустрічаються савани. Температура в січні - 24 °З вище за нуль, в липні досягає 32 °С вище за нуль. Опадів багато. На Калімантані і західному узбережжі Суматри - 3000 мм/рік. У інших районах - 2000 або більше. Дуже багаті рослинний і тваринний світ.
Архіпелаг заселений численними народами різного культурного рівня, що спорідненими по мові, говорять на мовах індонезійської мовної гілки, що входить у більшу родину австронезійських мов.
Корисні копалини: нафта, олово, боксити, нікель, мідь, марганець, цинк, хром, свинець. 60% території зайнято лісами з цінними тропічними породами дерев. На Малих Зондських островах землі переважно зайняті сільськогосподарськими угіддями, посівами рису, кукурудзи і технічних культур. У аграрному і промисловому плані найрозвиненішим островом є Ява.


== Географія ==
Загальна площа архіпелагу більше 1,7 млн км².


=== Великі Зондські острови ===
Суматра,
Ява,
Борнео,
Сулавесі та прилеглі до них дрібні острови.


=== Малі Зондські острови ===
Балі,
Ломбок,
Сумбава,
Флорес,
Тимор та прилеглі до них дрібні острови.
Великі Зондські острови мають площу 1,5 млн км², Малі Зондські острови - 128 тис. км², Молуккські острови - 83,7 тис. км². Найбільший острів - Калімантан (Борнео) - площа 734 тис. км². Всього архіпелаг включає більше 3000 островів.
Всі Великі і більшість Малих Зондських островів оточена безліччю дуже дрібних островів. Особливе місце біля Суматри займає архіпелаг Ментаваї (з них найбільший - Сиберут). На сході в групу Селатан-Тимур входять о-ви Танімбар, о-ви Кай, о-ви Ару. Молуккські острови включають Хальмахера, 