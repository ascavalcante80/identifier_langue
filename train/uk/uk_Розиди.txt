Розиди (Rosids) — підклас Еудікотів, тобто справжніх дводольних рослин. Згідно із системою APG II класифікації покритонасінних, це справжній монофілетичний таксон, одна з двох головних груп Еудікотів (друга — Айстериди). В застарілій системі Кронквіста представники Розидів належали до підкласів Hamamelididae, Rosidae і Dilleniidae.
Вік Розидів оцінюється в 117–108 млн років, перші скам'янілості, що відносять до Розидів, мають вік приблизно 94 млн років.
Характерні ознаки: довгий ембріон, неактивний ген хлоропласту infA, мітохондріальний інтрон coxII.i3 0. На членах групи звичайні гусениці метеликів, особливо на деревовидних представниках. Ще однією ознакою є розташування нектарника у квітколожі. Ця ознака є різною у різних груп Еудікотів, наприклад, у Vitales він розташований на гіноеціумі (групі маточок), а у Proteaceae — також у квітколожі. Також характерні слизові клітини в квітках, потовщена слизиста внутрішня переклінільна (паралельна поверхні) стінка і відокремлена цитоплазма поширені в цій групі (примітка: ще не знайдені у Геранієцвітих (Geraniales)). Чашолистки характерно мають сліди трьох щілин (у більшості інших Еудікотів — одна). Розвиток пелюстки часто відстає від інших частин квітки).
На сьогоднішній стадії досліджень межі розидів в