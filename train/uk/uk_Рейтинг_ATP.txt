Рейтинг ATP - офіційна система підрахунку досягнень спортсменів, яка використовується Асоціацією тенісистів-професіоналів і оновлюється щотижня. Вперше рейтинг було опубліковано у серпні 1973 року, а у 2009 році до системи його обчислення було внесено великі зміни.


== Правила нарахування очок ==
Кожному спортсмену (парі) зараховується 18 найкращих результатів, показаних на турнірах протягом сезону (19 для тенісистів, які пробилися на фінал Світового Туру ATP). Кожен результат залишається в рейтингу протягом 52 тижнів після закінчення турніру (окрім ATP Wolrd Tour Finals, очки за який знімаються у наступний понеділок після завершення останнього турніру АТР в сезоні).
Для тенісистів з топ-30 рейтингу після змін 2009 року є обов'язковими очки, зароблені на 4 турнірах Великого шолома і 8 турнірах серії Мастерс (турнір у Монте-Карло не є обов'язковим з 2010 року). Також до заліку йдуть чотири найкращі результати, показані на турнірах категорії ATP 500 (один з яких має бути зіграний після US Open) і два найкращих результати на турнірах категорій ATP 250 і «челленджер» («найкращі результати на інших турнірах» ). Якщо гравець взяв участь менш ніж у 4 турнірах категорії 500 або не зіграв в турнірі цієї категорії після US Open, він отримує 0 очок за відсутні турніри, проте за певних умов можуть бути враховані лише 3 або 2 результати на турнірах категорії 500.
Для тенісистів поза топ-30 після змін 2009 обов'язково нараховуються очки за кожен з 4 турнірів Великого шолома і вісім турнірів Мастерс, але тільки в тому випадку, якщо вони кваліфікувалися на ці турніри. Також враховуються шість найкращих результатів на інших турнірах, але не більше 4 найкращих результатів на турнірах категорії ATP 500. У тому випадку, якщо гравець не мав права прямої участі в турнірі Великого шолома або категорії Мастерс і не взяв у ньому участі, він може замінити 0 очок за цей турнір результатом за один із турнірів категорії ATP 250 або «челленджер» .
У разі підтвердженої травми, через яку тенісист пропустив 30 або більше днів, обмеження на участь в турнірах знімаються, і в залік йдуть 18 найкращих результатів.
Починаючи з 2008 року участь в одиночних і парних матчах Світової групи Кубка Девіса приносить очки в індивідуальний і парний рейтинг відповідно. Очки, набрані в іграх Кубка Девіса протягом останніх 52 тижнів, можуть бути враховані замість очок за турнір категорії ATP 500.
Максимальна кількість очок, яку можна набрати в одиночному розряді в іграх Кубка Девіса - 625, за умови перемоги у восьми іграх і виграшу командою трофея. У парному розряді можна набрати 350 очок - за умови перемоги в чотирьох іграх і виграшу трофея.
Очки за Кубок Девіса враховуються в рейтингу при виконанні однієї з двох умов:
кількість зіграних протягом року турнірів категорії 500 менше чотирьох, і очки за Кубок Девіса перевищують найгірший результат з «найкращих результатів на інших турнірах» - тобто при врахуванні Кубка Девіса сумарний рейтинг збільшується;
кількість врахованих турнірів категорії 500 дорівнює чотирьом, і очки за Кубок Девіса перевищують найгірший з врахованих результатів, однак при цьому не може бути замінено 0 очок.
Командний чемпіонат світу, що проходить у травні в Дюссельдорфі, вважається турніром категорії 250. За перемогу в кожній з 3 ігор групового раунду перша ракетка команди отримує 35 очок, друга - 25 очок; за перемогу у фінальному матчі - 95 і 50 очок, відповідно. У разі перемоги гравця у всіх чотирьох іграх, а також виграшу його командою титулу, він отримує бонус в розмірі 50 очок; таким чином, максимально можливе число очок, яке можна отримати за участь у командному чемпіонаті світу, становить 250 очок для першої ракетки команди і 175 для другої.
З 2000 по 2008 роки ATP вела дві паралельні системи підрахунку рейтингу гравців: Гонка ATP (англ. ATP Race) і Рейтинг ATP (англ. ATP Ranking). ATP Race враховувала результати виступів тільки в поточному сезоні, у той час як ATP Ranking - результати останніх 52 календарних тижнів. Вісім найсильніших тенісистів і пар, які отримують право на виступ в ATP World Tour Finals, до 2009 визначалися за очками, набраними в ATP Race. Починаючи з сезону 2009 року ATP Race була скасована.


== Нарахування очок з 2009 року ==
Світовий Тур ATP Мастерс 1000 - очки за кваліфікацію збільшуються до 12, якщо в основній сітці більше 56 гравців.
Світовий Тур ATP 500 - очки за кваліфікацію збільшуються до 10, якщо в основній сітці більше 32 гравців
Світовий Тур ATP 250 - очки за кваліфікацію збільшуються до 5, якщо в основній сітці більше 32 гравців
Очки в рейтинг ATP з 2009 року донині
Словник
Очки нараховуються тільки за участь у Плей-оф Світової групи Кубка Девіса та у Світовій групі Кубка Девіса. Очки за матчі, які нічого не вирішують, не нараховуються
1 Перемога в першому матчі дає 5 очок, перемога у другому - 10. Всього за Плей-оф можна заробити 15 очок.
2 Якщо гравець виграє свій матч у пізніших колах Кубка Девіса, то очки за