Ферра́ра (італ. Ferrara) — місто в італійському регіоні Емілія-Романья, адміністративний центр однойменної провінції. Феррара розташована на відстані близько 340 км на північ від Рима, 50 км на північний схід від Болоньї.

Населення — 131 842 особи (2012). Щорічний фестиваль відбувається 23 квітня. Покровитель — San Giorgio.


== Історія ==
Про заснування Феррари достоменних відмостей немає. Вперше місто згадане в документах 753 року, виданих королем Лангобардів Дэзидеріо. В перші століття свого існування місто переходило з рук в руки, пізніше було феодальним володінням Каносси і нарешті отримує достатньо самостійності для оголошення незалежної комуни.
Подальші роки супроводжувалися міжусобними війнами партії Гвельфів, очолювованою родиною Аделарді, та Гібеллінів, під орудою Тореллі-Салінґуерра.
Період культурного розквіту Феррари розпочався в 1391 році, після заснування Університету, який пов'язаний з іменами Парацельса, Коперника та Савонароли.
Маленька держава, становище якої завжди було вразливим по відношенню до більш могутніх сусідів, в 1598 році була приєднана Понтифікатом (Ватикану). Почалися століття занепаду міста.
Після періоду Наполеону Феррара активно бере участь у возз'єднанні Італії.


== Культура, палаци і музеї ==
Історичний центр (італ. Centro Storico) Феррари оголошено ЮНЕСКО надбанням людства.
За́мок герцогів д'Есте (італ. Castello Estense), одне з найпопулярніших місць Феррари. Був побудован 1385 року архітектором Бартоліно з Наварри за наказом маркіза Ніколо II д’Есте і спочатку задумувався як фортеця, але багато разів перебудовувався. В наш час всі приміщення замку вільні для відвідування, більш того — в деяких залах відбуваються художні виставки. У ставку побіля замку й досі роводять рибне господарство.

Архітектура Кафедрального собору (італ. Cattedrale), будівництво якого розпочато в XII столітті, у своїй архітектурі несе відбиток багатьох історичних епох, пережитих містом. Фасад собору вражає чудовим поєднанням елементів готичної та романської архітектури.
Діамантовий палац (італ. Palazzo dei Diamanti) — найвідоміша резиденція родини Есте, одна з найвідоміших споруд епохи Відродження. Будівництво палацу було розпочато 1493 року за проектом архітектора Б'яджо Россетті. Обидва фасади, що виходять на бічні вулиці, цілком облицьовані мармуром (понад 8,5 тис. кахлів), оброблених на подобі діаманту, що й дало таку поетичну назву палацу. За міськими переказами в одному з цих кахлів заховано справжній діамант.
Один з стародавніх палаців Феррари (Палаццо Массарі) відведено під Музей Джованні Болдіні, художника-портретиста 19 століття, Музей 18 століття, музей сучасного мистецтва Філіппо де Пізіса.
Палаццо Костабілі(італ. Palazzo Costabili) — архітектурна пам'ятка доби Відродження. Використана в місті як Національний археологічний музей, де експоновані знахідки в колишньому етрусько-римському місті Спіна. Серед знахідок в античному некрополі греко-римського міста - керамічний посуд, кераміка давньогрецьких центрів, вироби з бронзи і золота.
Палаццо Скіфаноя(італ. Palazzo Schifanoia) — архітектурна пам'ятка доби Відродження, відома завдяки вигадливим фрескам зі знаками зодіаку та побутовими і міфологічними сценами.
Студіоло палацу Бельфйоре (італ. Studiolo di Belfiore) — історичний інтер'єр (що мав функцію кабінету ) в колишньому палаці Бельфйоре, знищеному пожежею у 1632 році. Від оздоб колишнього інтер'єру зберіглися лише вісім стулок з зображеннями муз.
Вулиця склепінь (італ. Via delle Volte) разом з вулицею Ріпаґранде утворює найстарішу частину міста. Особливість вулиці Склепінь — підвісні арки між будинками по обидва боки вулиці, які з'єднуюються на рівні другого поверху.
Феррарська школа — так називають художників Феррари, що створили свій неповторний стиль серед мистецьких центрів Італії. До складу Феррарської школи входять — Козімо Тура, Ерколє де Роберті, Доссо Доссі, Гарофало.


== Особи, пов'язані з містом ==

Альфонсо I д'Есте (1476–1534), герцог Феррари та Модени, меценат доби Відродження;
Лаура Діанті — відома красуня, куртизанка, останнє кохання Альфонсо I д'Есте;
Бьяджо Росетті (1447–1516) — надвірний архітектор доби Відродження Эрколе I д'Эсте, будівничий феррарського палаццо Костабілі;
Гарофало або Бенвенуто Тізі (1481–1559) — провінційний художник доби Відродження, один з помічників Рафаеля Санті при створенні фресок у Ватикані, Рим;
Доменіко Панетті (1460–1530) — провінційний художник доби Відродження, вчитель Гарофало;
Доссо Доссі (бл. 1490–1542) — провінційний художник доби пізнього Відродження;
Лоренцо Коста (1460–1535) — художник;
Франческо дель Косса (1435–1477) — художник;
Джироламо Фрескобальді (1583–1643) — уславлений італійський композитор доби ба