Перт (англ. Perth) — столиця штату Західна Австралія. Населення: 1,477 млн осіб (2005). Перт — четверте за населенням місто Австралії після Сіднея, Мельбурна і Брісбена. У Перті мешкає майже 75% населення всього штату Західної Австралії.
Станом на 2012 рік Перт займав 9-е місце серед найбільш зручних для життя міст світу, згідно з оцінкою журналу The Economist.


== Історія ==
Першими європейцями, які прибулими на Західне узбережжі Австралії 1696 року, були голландці на чолі з капітаном Флемінгом. Вони висадилися у гирлі річки, де жили чорні лебеді, на вшанування яких вона була названа Swan River (Річка Лебедів). Проте поселення було побудоване лише 133 роки згодом англійцями. Неймовірна віддаленість західного узбережжя Австралії від перших поселень на сході викликала англійцям побоювання, що за бажання на цих безлюдних територіях легко можуть заснувати поселення французи чи голландці. Тому у травні 1829 року капітан Чарлз Фріментл, висадившись у гирлі річки Свон, проголосив всю навколишню територію материка, не включаючи Новий Південний Уельс, власністю Великої Британії. В червні того року кораблі капітана Джеймса Стерлінга привезли перших переселенців і заснували поселення, котре виросло згодом у місто. Втім, спочатку колоністи їхали сюди неохоче — занадто віддалена від усього світу була ця колонія. І тільки через 20 років загроза зникнення через брак людей перестала висіти над новою колонією.


=== Передісторія ===
Перед європейським поселенням область була населена людьми Веджук протягом понад 40 000 років, цьому служить доказом археологічні пошуки на Верхній Річці Свон. Ці аборигени зайняли південно-західний кут Західної Австралії, займаючись мисливством. Область, де зараз стоїть Перт, аборигенами, що жили там під час їх першого контакту з європейцями в 1827, була названа Бурлу.


== Населення ==

Населення міста переважно європейського походження. Місто заснували британські та ірландські поселенці. У середині 20 ст. в місті 