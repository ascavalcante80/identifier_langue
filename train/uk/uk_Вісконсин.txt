Віско́нсин (англ. Wisconsin МФА: [wɪˈskɑnsən] Виска́нсан) — штат на півночі центральної частини США над озерами Верхнім і Мічиган; 145,4 тис. км², населення 5 363 675 (2000); адміністративний центр Медісон, головне місто Мілуокі; міста: Грін-Бей.
Післяльодовикова низина з узгір'ями; близько 8,5 тисяч озер, найбільші Верхнє, Мічиґан; ріка Міссісіпі; біля 45% території ліси; молочне тваринництво (найбільший у США постачальник молока й сиру), вирощування кукурудзи, овочів, садівництво; видобуток руд заліза, цинку; машинобудівна, металообробна, паперова й молочна промисловості; туризм.


== Історія ==
Вісконсин досліджений Жаном Ніколе для Франції в 1634; заселений французами біля Ешленда; перейшов до Англії в 1763, увійшов до складу США в 1783. Став територією в 1836 і тридцятим штатом США 29 травня 1848.
У першій половині XIX століття Вісконсин став важливим джерелом свинцю: у свій час продукував більш половини американського свинцю. Коли договори й війни з індіанцями відкрили територію білим поселенцям, у південну частину Вісконсин спрямувалися тисячі шахтарів, багато хто з них був іммігрантами з Корнуоллу. Під час свинцевого буму здавалося навіть, що багатий металом південний-захід штату стане найнаселенішим, і місто Бельмонт ненадовго стало його столицею. Правда, до кінця 1840-х легко доступні запаси були в основному виснажені, — і багато шахтарів заманені каліфорнійською золотою лихоманкою. Проте Вісконсин усе ще повний відгомонами подій цього періоду.
Галеніт є символом («офіційним мінералом») штату, і Вісконсин прозваний «штатом борсуків»: багато шахтарів, перш ніж будувати житло, жили разом з сім'ями прямо в шахтах — як борсуки в норах. Назви таких населених пунктів, як Мінерал Пойнт, також нагадують про цей період історії Вісконсина.
У кінці XIX і на початку XX століття у Вісконсині поселилися тисячі іммігрантів з Німеччини і скандинавських країн.


== Мовний склад населення (2010) ==


== Міста ==
Медісон
Мілуокі
Грін-Бей
О-Клер


== Географія ==
Північну межу штату складають озеро Верхнє і складний кордон з Мічиганом, який йде місцями по річках Монреаль і Меноміні. На сході Вісконсин межує з озером Мічиган, на півдні з Іллінойсом по паралелі 42°30', а на заході з Айовою та Міннесотою, в основному по річках Міссісіпі і Сен-Круа.

Вісконсин ділиться на п'ять географічних районів. Рівнина вздовж озера Верхнього поступово піднімається на південь і покрита ясеново-березовими лісами. На південь від неї лежить покрите змішаним лісом Північне нагір'я, в якому знаходиться найвища точка штату, 595-метровий пагорб Тіммс-Хілл. Центральна рівнина, що лежить у середині штату, містить характерні пісковикові утворення на зразок ущелин, через які протікає річка Вісконсин. Це найродючіша частина штату, хоча населена не густо, й у ній ще збереглася велика частина листяних лісів. Східна частина штату складається з двох паралельних ланцюгів низьких пагорбів, оточених рівнинами. У ній проживає більша частина населення штату, і ліс там в основному поступився місцем містам та фермам. Нарешті, Західна височина - пересічна негусто населена місцевість - залишки гір, не згладжених льодовиками в льодовиковому періоді.
Різноманітний ландшафт штату, особливо тисячі утворених льодовиками озер, приваблює туристів. Взимку популярні такі розваги, як біг на лижах, підлідний лов риби і гонки на аеросанях. Влітку займаються водним спортом, ловом риби і збиранням ягід.
Самопросування Вісконсіна я