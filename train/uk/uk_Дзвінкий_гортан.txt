Придиховий гортанний перехідний стан, який часто називають дзвінким гортанним фрикативним — тип звука, що існує в деяких людських мовах, що часто виступає як приголосний, але інколи як голосний або проміжний між ними. Символ Міжнародного фонетичного алфавіту для цього звука — ɦ, а відповідний символ X-SAMPA — h\.
Хоча [ɦ] описується як придиховий відповідник наступного голосного через відсутність місця й способу творення в багатьох мовах, він може мати гортанну перепону в деяких мовах, наприклад фінській, що робить його фрикативним.


== Властивості ==
Властивості дзвінкого гортанного фрикативного:
Тип фонації — придихова, тобто голосові зв'язки широко вібрують, і крізь них проходить більше повітря більше ніж під час модально дзвінкого звука.
У деяких мовах він має звужену артикуляцію фрикативного приголосного. Проте в багатьох, якщо не більшості це перехідний стан гортані без способу творення, окрім типу фонації. Оскільки перепони для створення тертя в голосовому тракті нема, багато фонетистів більше не вважають ɦ фрикативним. Справжні фрикативні можуть мати придихову фонацію разом зі створенням тертя в іншому місці. Однак термін «фрикативний» як правило зберігається з історичних причин.
Він може мати гортанне місце творення. Проте, він може не мати фрикативного творення, тоді термін «гортанний» означає, що він артикулюється голосовою щілиною, але це природа фонації, а не окрема артикуляція. Усі приголосні окрім глоткових і всі голосні мають окреме місце творення разом зі станом гортані. Як з усіма іншими приголосними, оточуючі голосні впливають на вимову [ɦ], і [ɦ] інколи описується як придиховий голосний, що має місце творення оточуючих голосних.
Це ротовий приголосний, тобто повітря виходить крізь рот.
Оскільки він вимовляється в горлі, без ротового компонента, протиставлення центральний/боковий не стосується цього звука.
Механізм передачі повітря — егресивний