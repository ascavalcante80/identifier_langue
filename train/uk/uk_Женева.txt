Жене́ва (фр. Genève, нім. Genf) — місто на південному заході Швейцарії на узбережжі Женевського озера та річки Рона. Адміністративний центр кантону Женева. Друге за розміром місто Швейцарії після Цюриху.
Місце з'їздів і міжнародних конференцій. Міжнародний аеропорт.


== Населення ==
Населення міста 185,7 тис. чоловік (2007), серед яких 44 % іноземці. Населення в основному франкомовне.


== Історія ==

Перші поселення на місці сучасного міста виникли понад 2000 років тому. У 120 р. до н. е. римські війська захопили вже розвинуте місто в гирлі річки Рона (воно було засноване кельтами декілька століть тому). У IV столітті населення приймає християнство. У XI столітті місто стає частиною Римської імперії. Женева отримала самоврядування в 1387 році.
У XVI столітті місто перетворюється на крупний європейський центр Реформації, що приймав велике число релігійних біженців, у тому числі з сусідньої Франції. У 1526 році Женева, Цюрих і Берн уклали оборонний союз (у 1584 році між містами був укладений постійний союз). У 1798 році Наполеоном місто приєднане до Франції. З 1815 року Женева знаходиться у складі Швейцарії.


== Міжнародні організації ==
В Женеві знаходится відділення Організації Об'єднаних Націй, а також штаб-квартири інших міжнародних організацій, зокрема:
Всесвітня організація охорони здоров'я;
Міжнародна організація праці;
Світова організація торгівлі;
Всесвітня метеорологічна організація;
Міжнародний телекомунікаційний союз;
Всесвітня організація інтелектуальної власності;
Міжнародний комітет Червоного Хреста, Міжнародна Федерація Спільнот Червоного Хреста і Червоного Півмісяця;
CERN - Європейська Організація Ядерних Досліджень;
IRU - Міжнародний Союз Автомобільного Транспорту;
Міжнародний Зелений Хрест.


== Географія ==

Женева розташована в південно-західному кінці Женевського озера, де з озера витікає Рона. Її оточує два гірські пасма, Альпи і Юра.
Місто Женева має площу 15.86 km², і з кантоном Женева становить 282 km², Частина озера, яке омиває Женеву, має площу 38 km² і має назву Мале озеро.
Висота Женеви над рівнем моря становить 373,6 м.


== Культура ==
Женевський великий театр
Женевський музей мистецтва і історії


== Пам'ятки ==
Собор святого Петра
Стіна реформації
Музей Червого Хреста


== Освітні заклади ==
В Женеві знаходиться другий за величиною швейцарський університет — Женевський університет. Враховуючи міжнародний статус Женеви, величезну кількість представників дипломатичного корпусу, дипломатичних представництв та багатьох міжнародних організацій, зокрема головної європейської штаб-кватрири ООН, варто відзначити також наявність престижного навчального закладу — Женевського інституту міжнародних відносин та розвит