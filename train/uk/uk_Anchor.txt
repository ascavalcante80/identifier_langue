Я́кір (або кі́тва) — пристосування для утримання судна чи іншого плавзасобу на місці при стоянці за рахунок взаємодії з ґрунтом чи льодом. З'єднується із судном якірним ланцюгом. Сила якоря, що тримає, у середньому в 10—12 разів більше його ваги.


== Види ==
За конструкцією розрізняють якоря дворогі, однорогі (льодовий якір), безрогі (мертвий якір), з нерухомими і поворотними лапами й ін.


=== Якір Тротмана ===
У 1846 р. англієць Тротман змінив пристрій лапи якоря з хитними рогами конструкції Портера, а саме — збільшив площу шпори, приваривши її не до зовнішньої кромки рогу, а безпосередньо до нижньої сторони лапи.
З 1850 року якір з хитними рогами стали називати якорем Тротмана.


=== Якір відтягнення ===
Якір, який використовується разом з головним якорем, коли останній не здатний зберегти необхідний натяг якірного ланцюга.


== Адміралтейський якір ==
Якір європейського походження з'явився приблизно в XIII–XVIII сторіччях. Це важкий кований сталевий якір, зі сталевою скобою вгорі і дерев'яним штоком над нею.
Приблизно до 1700 р. шток складався з одного шматка дерева, а пізніше його стали виготовляти, як правило, з двох дерев'яних брусків, з'єднаних сталевими смугами. Шток вставлявся в отвір нагорі веретена або охоплював його зовні, як у римського якоря.


== Див. також ==
Паля якірна


== Посилання ==
Якір судновий
Якір
SailorNet
Nullzeit.at der Anker mit Bildern der einzelne