Вино́ (від лат. vinum та італ. vino — виноград, виноградний напій) — легкий алкогольний напій, вироблений з винограду, міцність якого набувається внаслідок спиртового бродіння свіжовіджатого виноградного соку.
Алкогольні напої із інших ягід, фруктів, зернових культур або трав'янистих рослин в міжнародній торгівлі носять інші назви (наливки, настоянки, лікер, віскі, бренді, вермут, ром, та інші) і вином не вважаються. В колишньому СРСР, а згодом і в пострадянських країнах — ці напої в просторіччі також ще часом звуть «вином».


== Історія ==

Вино виготовляли вже в Древньому Єгипті та Месопотамії. Виноробство і споживання вина в давні часи було поширене на всьому Близькому Сході і в Передній Азії. Найстарішим свідченням древнього виноробства є знайдені археологами в Колхиді (Грузія) вкопані в землю великі глиняні посудини з залишками кісточок винограду з 8.000 до Хр. Такого ж приблизно віку (7000 років) залишки винної кислоти в черепках глечиків в неолітичному селищі Хаджи Фируз Тепе на півночі Ірану.
На північному сході Вірменії археологами були знайдені найдревніші знаряддя повного виноробного циклу: прес і посудини для збражування, котрі за даними хімічного аналізу належать до 4-го тисячоліття до н. е.
Починаючи з VI століття виноградники культивувалися середньовічними ченцями, а монастирі ставали свого роду центрами виноробної промисловості, що приносило їм прибуток, а також забезпечувало постійний запас вина, символу крові Ісуса Христа, для бенкетів з нагоди різних свят, релігійних служб (причастя), прийому важливих гостей, паломників тощо. У Середні віки, з розвитком міст, до виноробства починає долучатися також і буржуазія. Міста стали оточувати виноградники. Таким чином, в XV столітті культивування виноградників стало повсюдним у Франції — на землях церкви, аристократів та буржуазії. Протягом усього періоду середньовіччя, Франція була найбільшим експортером вина, а регіоном з найбільш великою площею виноградників був Іль-де-Франс.[Немає у джерелі]. Епоха Просвітництва характерна зростанням досліджень в галузі виноробства. У цей період до різноманітних досліджень були залучені широкі наукові кола. Окремі вчені та навіть цілі університети досліджували проблеми виноробства, зокрема було детально розглянуто питання очищення, стабілізації та покращення смакових якостей вина. Детальніше зосередились і на сортовому складі виноградників.
Найбільшого розвитку виноробство досягло наприкінці XVII — початку XVIII ст в Європі. В цей час, європейські країни Франція, Іспанія, Португалія, Італія, Угорщина стали монополістами у торгівлі вином. Проте, з посиленням конкуренції та економічними кризами відбувалося зменшення площ виноградників і скорочення виробництва вина. Проте, найбільшу шкоду для європейського виноградарства і виноробства заподіяли завезені з Північної Америки хвороби і шкідники винограду. Зокрема, завезена в 1845 році грибна хвороба оїдіум за короткий термін призвела до зменшення виробництва вина у Франції в 4 рази. В 1853 році був завезенй антракноз, а в 1863 році — філоксера. Внаслідок появи філоксери за 15-20 років, Франція втратила більше половини своїх виноградників, а виробництво вина впало з 84,5 млн гектолітрів до 23,4 млн гектолітрів. За деякими оцінками було знищено від двох третин до 90% відсотків усіх європейських виноградників.


== Вино у Біблії ==
Рекомендується в Біблії:
«Надалі пий не одну воду, але й вживай небагато вина, заради шлунка твого й частих твоїх недуг». (Тимофію 5:23) і т. д.
Не рекомендується в Біблії:
І не впивайтеся вином, від якого буває розпуста; але сповнюйтеся Духом (Еф.5:18).
Не будь між тими, хто впивається вином, між тими, хто пересичується м'ясом (Прит.23:20).
Отже бережися, не пий вина й сикери, і не їш нічого нечистого (Суд.13:4).
Вино — глумливе, сикера — буйна; і всякий, хто захоплюється ними, нерозумний (Прит.20:1).
Горе тим, які з раннього ранку шукають сикери й до пізнього вечора розпалюють себе вином" (Вихід. 5:11) і т. д.
Дослідження світського вживання родинних слів — вінеу, вінус, ойнос й яін, які позначають вино у англійській, латинській, грецькій та єврейській мовах, ясно показало, що ці слова історично вживалися, щоб позначити вичавлений виноградний сік — будь він броджений або непереброджений. У тих місцях Біблії, де заохочується вживання вина — йдеться про непереброджений сік, а у місцях, де застерігалося вживання вина — йдеться про вино у алкогольному розумінні. До такого висновку прийшов Самуель Баккіоккі у своїй книзі «Вино і Біблія».


== Загальні дані. Етикетка ==

У країнах виноробної культури вина мають загальну класифікацію, що, як правило, зазначається на етикетці пляшки:
виробник, або фірма-розливач
винарня, виноробне господарство, хутір: напр.: Château d’Yquem, Castello del Poggio
або фірма-виробник: напр.: Sandeman, Shabo, Масандра
сорт основного винограду
(Сепаж) наприклад: мерло, каберне совіньйон, шардоне тощо. Для отримання назви за основним сортом у складі вина повинно бути не менше 85% цього сорту винограду.
Або купаж, кюв'є (cuvée) — суміш різних сортів.
колір
біле вино, рожеве вино, червоне вино.
рік збору врожаю винограду
(або мілезім)
смак або вміст залишкового цукру
(у відсотках), а також додаткова назва: сухе вино, напівсухе, напівсолодке, солодке (десертне вино)
вміст алкоголю
(у відсотках), а також додаткова назва: наприклад — кріплене вино (лікер, портвейн, тощо).
рівень якості
наприклад, AOC, DOC…
топографічні дані
(теруар — в залежності від рівня якості вина. Див.також: Контроль за походженням)
країна: Франція («французьке вино»), Італія («італійське вино»), ..
виноробний район, регіон: Бордо, Ріоха, Мадейра, …
конкретна місцевість (теруар), напр.: Червоний камінь, Кайзерштуль, Кіндзмараулі тощо.
сорт вина
індивідуальний сорт вина певної технології, що має власну назву. Напр.: Золотий берег, Бича кров (угор. Egri Bikavér)
технологія виготовлення
ігристі вина, шампанське — вина з додатком діоксиду вуглецю
вина, що витримані в дубових бочках. Напр. Barrique Vin.
ароматизовані вина — вина з великою часткою (15-18%) ароматичних додатків
предікати
предікати збору винограду (винтаж): молоде вино, лозове вино, пізній збір, льодове вино
предікати класу (в різних країнах відрізняються): вибране, марочне, селективне, кабінетт
міжнародний регістраційний номер
шкідливі речовини
наявність або відсутність додаткових або шкідливих речовин: біологічне вино, екологічне вино (вино, що не містить додатків, в першу чергу, сульфітів, фунгіцидів, консервантів).
необов'язкові дані
найліпша температура споживання (на зворотній стороні пляшки)
рекомендовані харчові страви, які краще пасують до цього сорту вина (на зворотній стороні пляшки)
медалі та інші призи вина
У Європі вина завжди мають контроль за походженням. Вина вищої категорії мають відповідати цілій низці конкретних параметрів, таким як, наприклад, певна місцевість виробництва, набір сортів винограду, мінімальна міцність, спосіб обробки й підрізання лози, час збору винограду. Всі вина, які претендують на цю кваліфікацію, піддаються аналітичним дослідженням і дегустації. Якщо експертна дегустація дає позитивний висновок, вина отримують спеціальний сертифікат і лише потім право називатися контрольованими за походженням. Основна вимога до вин цієї категорії — зазначення географічного місця зростання винограду для їхнього виробництва. Такі країни-виробники, як Іспанія, Греція та Італія, використовуються класифікацію одночасно за регіоном походження та якістю вина.


== Смак і аромат ==


=== Букет ===

Букет, або також запах, аромат — є сукупністю всіх летючих ароматних речовин — компонентів вина, які сприймаються нюхом людини. Інтенсивність букету залежить від багатьох факторів, таких як сорт винограду, його зрілість, рік врожаю, стан розвитку лози, технологія виготовлення вина, додатки і т. д., є також важливим критерієм в оцінці класу та якості вина.


=== Смак ===
Смак вина, як результат ферментації (бродіння) виноградного соку, є комбінацією з кислот, ефірів, залишкового цукру, танинів, мікроелементів та спирту.
Формування смаку вина, перш за все, залежить від виноградної лози. Природні фактори конкретної місцевості (також відомі як теруар) впливають на формування смаків в ягодах в фазі созрівання. Інші смаки формуються тільки в процесі переробки ягід, бродіння, старіння та зберігання готового вина.
Залежно від частки цукру, вино називається: сухе (дуже сухе), напівсухе, напівсолодке, солодке.
Згідно сучасним європейським нормам сорти натурального вина мають наступні долі цукру:


=== Куштування ===
Після відкриття пляшки вино починає набирати кисень з повітря і змінювати свій смак. Але у келиху цей процес йде значно швидше.
Перед тим як дегустувати свіжоналите вино, його в келиху злегка збовтують, двічі повертаючи по спіралі до його вертикальної вісі.

Замовлення та куштування вина в доброму ресторані проходить в декілька етапів:
кельнер, офіціант або сомельє приносить до столу замовлену пляшку і дає клієнту ознайомитись із змістом її етикетки.
Якщо відвідувач згоден, офіціант відкупорює пляшку і дає замовнику понюхати пробку.
Після наступної згоди він наливає у келих невелику кількість вина (на 2-3 ковтки) і клієнт нюхає вино в келиху та пробує його на смак.
Якщо вино клієнту сподобається офіціант розливає вино в келихи гостей.
Якщо клієнт незадоволений смаком вина і відмовляється від замовлення цієї пляшки, офіціант повинен її забрати і принести іншу. Процедура проби не повинна коштувати клієнту грошей.
Вино наливається у келих до «екватора», тобто до найширшої його частини, що в сучасних стандартних келихах становить приблизно до 1/3 його висоти (див. фото праворуч). В залишковій повітряній камері збираються пари та аромати вина, що надає можливість тому, хто куштує напій, насолодитись як смаком так і букетом вина.


== Класифікація якості ==
Найстарішою у світі та розвиненою з національних систем є систематизація вин Франції.

та інші.
1 серпня 2009 Європейський союз ввів уніфіковану систему (з поправкою на місцеві системи) класів якості в залежності від контролю за походженням. Країни-члени ЕС пступово переходять до цієї системи (в дужках вказана стара назва):


== Виробництво вина ==


=== Основні технології ===
Червоне вино одержують з винограду зі шкіркою, біле вино — із внутрішньої м'якоті винограду. Цукор перетворюється в спирт під впливом дріжджів Saccharomyces ellipsoideus, що живуть у шкірці винограду. Щоб одержати сухе вино, бродіння повинне продовжуватися довше, ніж для солодкого чи десертного. Шампанське (ігристе вино з області Шампань у Франції) розливають по пляшках, поки процес бродіння не закінчився, в інші ігристі вина штучно додають вуглекислоту. Деякі вина зміцнюють, додаючи спирт і консерванти. Останні можуть мати серйозні побічні ефекти. Тому останнім часом стають усе популярніші вина без консервантів.


=== Країни — виробники ===
Світове виробництво вина: 10 країн — найбільших виробників :


== Споживання вина ==

Країни — 10 найбільших споживачів вина (абсолютні цифри споживання вина в гектолітрах на рік. Джерело: Статистичний звіт OIV)
Споживання вина на душу населення (споживання на одиницю всього населення країни в літрах на рік, вибірково)


== Цінові групи ==
Ціни на вино формуються на кожному конкретному національному ринку. Північно-американський довідник Parker's поділяє вино на наступні групи:


== Хвороби та дефекти вина ==
Серед хвороб вина, найчастіше зустрічається цвіль (результат розвитку дріжджів) та оцтове скисання. У вині може виникнути молочнокисле або інше шумування. Лікування цих захворювань проводиться лише на початковій стадії шляхом термічної обробки, сульфітацією, фільтрацією чи за допомогою використання центрифуги.
До дефектів вина відносять небажані зміни властивостей вина, що виникають без участі мікроорганізмів. Серед них виділяють: *помутніння (залізний (чорний, блакитний) кас, білий кас, мідний кас та оксидазний кас)
сірководневий запах
пліснявий присмак
До недоліків вина відносять нетиповий колір вина, надто терпкий смак, помутніння від випадання винного каменю. Вони виникають у результаті використання недоброякісної сировини чи при порушенні технології виробництва.


== Фальсифікація вина ==
Вже в античні часи серед ассірійців, єгиптян, греків, були відомі так звані «фальсифікації» вина з додаванням в нього води. У Стародавньому Римі було широко пошерене «змащування» вина, як приводить Пліній Старший у своїй «Historia Naturalis». У Середньовіччі були навіть інструкції з виготовлення штучного вина. Крім іншого вино розбавляли соком бузини, щоб зробити його більш темним.
Особливого розмаху фальсифікування вин набуло у ХХ сторіччі. Цьому сприяло різке посиленне конкуренції, що стимулювало виробників отримувати якомога дешеві продукти. Це часто відбувалось за рахунок зниження собівартості сировини та матеріалів. В свою чергу це призвело до появи «штучних вин», для виробництва котрих виноградний сік взагалі не 