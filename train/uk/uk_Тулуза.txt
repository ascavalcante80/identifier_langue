Тулу́за (фр. Toulouse, окситан. Tolosa) — місто та муніципалітет у Франції, адміністративний центр регіону Південь-Піренеї та департаменту Верхня Гаронна. Населення — 439 553 осіб (2008).
Муніципалітет розташований на відстані близько 590 км на південь від Парижа.


== Географічне розташування ==
Тулуза знаходиться між Середземним морем і Атлантичним океаном. Це місто з найдавнішою історією було засноване на берегах Гаронни — річки, яка бере свій початок в Іспанії і несе південний темперамент у цю частину Франції.


== Історія ==
З'явилася Тулуза в IV столітті до н. е. В давнину поселення кельтів. Вигідне географічне положення і відмінний клімат міста привернув увагу римлян. Тулуза була завойована Римом в II столітті до н.е, а з 419 по 507 роки була центром королівства вестготів. У 13 ст. Тулуза була центром інквізиції. Саме тут був заснований орден домініканців, що активно переслідував єретиків. Середньовіччя, Катари і Капітули, хрестові походи, епоха Ренесансу — все це знайшло своє відображення у культурно-історичній спадщині Тулузи. У XV столітті багаті торговці почали забудовувати Тулузу знаменитими особняками з червоної цегли, цей час позначено в історії цього міста як «золота епоха». Саме через ці особняки Тулузу називають «рожевим» містом, точніше рожевим на світанку, червоним опівдні і пурпурним у сутінки.


== Архітектура ==
Іншим прихованим зачаруванням цього міста є його архітектурні цінності, представлені передусім Базилікою Сен-Сернен, Площею Капітолію з Міською Ратушею і театром, церквою і монастирем якобінців. У центрі августинського монастиря розташованио Музей Августина, який славиться своїми готичними і романськими скульптурами і є справжнім скарбом для поціновувачів мистецтва.


== Кухня ==
Знамениті фуа-гра з гусячої або качиної печінки, качине філе, рагу з бобів з птицею або м'ясом, запечене у глиняному глечику, численні соління … З усіма цими стравами ідеально поєднується «Frontonnais» — знамените вино цього регіону.


== Сучасність ==
Нині Тулуза не тільки місто з видатним історичним минулим, а й місто майбутнього, центр авіаційної індустрії та високих технологій. У 1997 році тут відкрився музей авіації та космосу. У Тулузі дуже багато студентів, мабуть саме вони створюють вільну, живу й молоду атмосферу цього міста. Щоб краще познайомитися з Тулузою, краще прогулятися нею пішки. Найбільші магазини розташовані поблизу Площі Капітолію, де щороку проходить найбільший Різдвяний ринок. У Тулузі найбільша кількість органів, більше 20, тому щорічно тут організовується міжнародний органний фестиваль.
Уродженці: Бернар Вербер.
З міста походить відомий французький гурт My Own Private Alaska.


== Демо