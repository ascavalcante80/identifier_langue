Західна Австралія (англ. Western Australia) — штат, що займає всю західну третину Австралії. Він межує з Індійським океаном на півночі та заході, Великою Австралійською затокою та Південним океаном на півдні, Північною територією на північному сході та Південною Австралією на південному сході. Західна Австралія є найбільшим штатом в Австралії з загальною земельною площею у 2 529 875 квадратних кілометрів, а також другою за величиною адміністративною одиницею першого рівня у світі, однак значна її частина є малонаселеною. Населення штату становить близько 2.5 мільйони людей (близько 11% від загального населення країни) і 92% з населення штату живе в південно-західному куті штату.
Першим європейцем, що відвідав Західну Австралію був голландський дослідник Дірк Хартог, який відвідав узбережжя Західної Австралії в 1616 році. Британці встановили військовий форпост біля сучасного Олбані в 1826 році, після чого була заснована колонія Суон-Рівер та столиця Перт в 1829 році.
Західна Австралія досягла самоврядування в 1890 році, а потім з іншими британськими колоніями Австралії в 1901 році. Сьогодні в Західній Австралії економіка переважно покладається на гірничодобувну промисловість, сільське господарство та туризм. На штат припадає 46% експорту Австралії. Західна Австралія є другим за величиною виробником залізної руди в світі.


== Географія ==

Західна Австралія обмежена на сході 129-им меридіаном східної довготи від Грінвіча, який визначає кордон з Південною Австраліэю та Північною територією, і межує з Індійським океаном на заході та півночі. Міжнародна гідрографічна організація (МГО) позначає водойму на південь від континенту як частину Індійського океану, хоча в Австралії вона офіційно оголошена як Південний океан.
Загальна довжина східного кордону штату — 1862 км. Протяжність берегової лінії 20781 км, в тому числі 7892 км острівної берегової лінії. Загальна земельна площа, займана штатом — 2.5 млн. км2.


== Природнича історія ==


=== Геологія ===

Велика частина Західної Австралії складається з дуже старих кратонів Їлґарн та Пілбара, які злилися з плато Декан Індії, Мадагаскаром та кратонами Карру і Зімбабве Південної Африки в часи архейського еону, сформувавши континент Ур, один з найстаріших суперконтинентів на Землі (3-3.2  мільярда років тому).
Більша частина території штату — низьке плато з середньою висотою близько 400 м, дуже низький рельєф, і відсутнє поверхневе водовідведення.


== Історія ==
Недовго проіснувала перше поселення Кінг Джордж Саунд 1826, штат утворений у Перті в 1829 капітаном Джеймсом Стерлінгом (1791–1865), самоврядування отримане в 1890, статус штату в 1901.


== Населення ==

Європейці почали прибувати на постійне проживання в 1826 році, коли Олбані було взято під контроль Великої Британії, щоб попередити французькі претензії на західну третину континенту. Перт був заснований як колонія Суон-Рівер в 1829 британськими та ірландськими переселенцями. В 1890-х, міжштатні міграції внаслідок видобувного буму в регіоні Ґолдфілдс призвели до різкого приросту населення.
Західна Австралія не отримала значних потоків мігрантів з Великої Британії, Ірландії чи інших регонів Британської імперії, однак на початку 20 століття були створені проекти, які заохочували фермерів до міграції в західну третину Австралії.
Під керівництвом мігрантів з Британських островів, населення Західної Австралії розвивалося швидшими темпами протягом ХХ століття, ніж це було раніше. Західна Австралія прийняла велику кількість італійців, хорватів та македонців після Другої світової війни. Незважаючи на це, Велика Британія внесла найбільше число мігрантів донині, і Західна Австралія — особливо Перт — має найвищий відсоток населення британського походження ніж будь-який інший штат: 10,6% в 2006, порівняно з середнім значенням по країні 5,3%.
З точки зору етнічної приналежності, дані перепису 2001 року показують, що 77,5% населення Західної Австралії має європейське походження: найчисленнішою групою були англійці, що становить 733 783 осіб (32.7%), потім австралійці — 624 259 осіб (27.8%), ірландці — 171 ,667 (7.6%), італійці — 96 721 (4.3%), шотландці — 62 781 (2.8%), німці — 51 672 (2.3%) і китайці — 48 894 (2.2%). Налічувалося 58 496 корінних австралійців в Західній Австралії в 2001, які становили 3,1% населення.
З точки зору місця народження, відповідно до перепису 2006 року 27,1% населення народилися за кордоном — вище, ніж в середньому по Австралії 22,2%. 8,9% західних австралійців народилися в Англії, 2,4% в Новій Зела