Веб-се́рвер (англ. Web Server) — це сервер, що приймає HTTP-запити від клієнтів, зазвичай веб-браузерів, видає їм HTTP-відповіді, зазвичай разом з HTML-сторінкою, зображенням, файлом, медіа-потоком або іншими даними. Веб-сервер — основа Всесвітньої павутини.
Веб-сервером називають як програмне забезпечення, що виконує функції веб-сервера, так і комп'ютер, на якому це програмне забезпечення працює.
Клієнти дістаються веб-сервера за URL-адресою потрібної їм веб-сторінки або іншого ресурсу.


== Додаткові функції ==
Додатковими функціями багатьох веб-серверів є:
Ведення журналу серверу про звернення користувачів до ресурсів
Автентифікація користувачів
Підтримка сторінок, що динамічно генеруються
Підтримка HTTPS для захищених з'єднань з клієнтами


== Програмне забезпечення ==
Існує багато веб-серверів. Сьогодні найпоширенішими є:
NCSA HTTPd — один із перших веб-серверів, розроблений Робертом Маккулом (англ. Robert McCool) та іншими у компанії NCSA.
Apache HTTP-Server — найпоширеніший у світі веб-сервер з відкритим сирцевим кодом
IIS — веб-сервер компанії Microsoft, розповсюджується з ОС сімейства Windows NT
lighttpd — open-source веб-сервер.
Google Web Server — веб-сервер, створений на основі Apache компанією Google.
Resin — open-source сервер для застосувань java.
Cherokee — вільний багатоплатформовий веб-сервер, написаний на С.
Rootage — багатоплатформовий веб-сервер, написаний на java.
THTTPD — простий, маленький, швидкий, переносний і добре захищений веб-сервер, розроблений для Unix-систем.
GlassFish — Java EE сервер застосунків з відкритим кодом, розроблений компанією Sun Microsystems


== Клієнти ==
Як клієнти для звернення до веб-серверів можуть використовуватися абсолютно різні пристрої:
Веб-браузер — найпоширеніший спосіб
Спеціальне програмне забезпечення може самостійно звертатися до веб-серверів для отримання оновлень або іншої інформації
Мобільний телефон може дістатися до ресурсів веб-сервера за допомогою протоколу WAP або HTTP
Інші інтелектуальні пристрої або побутова техніка


== Історія ==
У 1989 році Тім Бернерс-Лі (англ. Tim Berners-Lee) запропонував інститутові CERN (Європейський центр ядерних досліджень) новий проект, який мав на меті полегшит