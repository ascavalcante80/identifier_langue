Swiss International Air Lines, також відома, як SWISS — найбільша авіакомпанія Швейцарії, що виконує регулярні рейси до європейських країн, в Північну та Південну Америку, Африку та Азію. Член глобального авіаційного альянсу пасажирських перевезень Star Alliance. Основним вузловим аеропортом авіакомпанії є Аеропорт Цюріха, штаб-квартира розташована в аеропорту Базель-Мюлхайуз-Фрайбер, Швейцарія.
Авіакомпанія SWISS є дочірньою компанією німецького авіаперевізника Deutsche Lufthansa AG.


== Історія ==
Авіакомпанія SWISS була утворена 2002 року після банкрутства національного авіаперевізника Швейцарії авіакомпанії Swissair, всі активи якої були передані керуючим холдингом SAirGroup в регіональну авіакомпанію, яка також входила до складу цього холдингу. Пізніше назву Crossair було змінено на Swiss International Air Lines і 31 березня 2002 року нова авіакомпанія почала свою операційну діяльність. Спочатку SWISS перебувала у власності інвестиційних груп (61,3%), швейцарської Конфедерації (20,3%), кантонів та місцевого самоврядування (12,2%) та інших приватних інвесторів (6,2%). У свою чергу авіакомпанії повністю належить компанія Swiss Sun і 99,9% власності компанії Crossair Europe.
Нова авіакомпанія, як і її попередниця Swissair, продовжувала зазнавати збитків, обсяг яких до 2005 року становив 1,6 млрд доларів США.
За словами керуючого директора міжконтинентальної біржі Швейцарії Марселя Бідерманн у авіакомпанії існувало три варіанти подальшого розвитку власної діяльності: залишитися незалежним перевізником у своїй ніші авіамаршрутів, вдатися до сильного скорочення компанії або увійти до складу більшої авіакомпанії чи авіаційного холдингу. Керівництвом SWISS був обраний третій варіант, після чого почалися переговори з французько-голландською Air France-KLM, британською British Airways та німецькою Lufthansa. У зв'язку з великою заборгованістю авіакомпанії та її невизначеним майбутнім довгострокові інвестиції в SWISS видавалися вельми непривабливими. Після злиття двох авіаперевізників KLM і Air France керівництво останньої заявило, що не буде на цьому етапі розглядати пропозицію про приєднання SWISS у зв'язку із власною реорганізацією. Позитивна відповідь надійшла від Lufthansa, однак SWISS з якихось причин не захотіла продовжувати переговори з німецькою авіакомпанією. Як варіант пропозиція згода британського перевізника British Airways та їй партнерів по альянсу Oneworld, які всерйоз розглядали аеропорт Цюріха як альтернативу Лондонському аеропорту Хітроу як транзитного вузла для членів альянсу Oneworld.
Після майже року перемовин авіакомпанія British Airways заблокувала рішення щодо вступу SWISS в авіаційний альянс Oneworld з причин конкуренції маршрутних мереж цих авіакомпаній на багатьох далекомагістральних напрямках. 3 червня 2004 року SWISS огол