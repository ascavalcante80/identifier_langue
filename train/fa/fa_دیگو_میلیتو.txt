دیِگو آلبرتو میلیتو (به اسپانیایی: Diego Alberto Milito) (زادهٔ ۱۲ ژوئن ۱۹۷۹) فوتبالیست اهل آرژانتین است که هم‌اکنون (۲۰۱۱) برای تیم ایتالیایی اینتر میلان و تیم ملی آرژانتین بازی می‌کند.
دیگو آلبرتو میلیتو (متولد ۱۲ ژوئن ۱۹۷۹) مهاجم تیم ملی آرژانتین بهترین گلزن اینتر در فصل رویایی بود. مهاجم نوک کلاسیک صاحب سبک که آمار خیره کننده بیش از ۱ گل در دو بازی را در ۱۰ سال دوران بازیش به‌جا گذاشته‌است. میلیتو بخاطر شباهتش با انزو فرانچسکولی مهاجم افسانه‌ای اروگوئه از سوی آرگاتینو آردی تهیه کننده معروف ایتالیایی لقب شاهزاده را دریافت کرد. شاهزاده‌ای که جایگزین امپراطور آدریانو شد.


== دوران باشگاهی ==
راسینگ کلاب:
دیگو میلیتو فوتبال را به صورت حرفه‌ای از سال ۱۹۹۹ در راسینگ کلاب آرژانتین آغاز کرد و در سال ۲۰۰۱ قهرمان آپرتورا شد. در آن سالها برادرش گابریل در ایندیپندنته که رقیب سنتی راسینگ کلاب بود بازی می‌کرد.


== جنوا ۲۰۰۵-۲۰۰۴ اولین سالها در اروپا ==
در آغاز سال ۲۰۰۴ میلیتو به جنوا که در سری ب بازی می‌کرد پیوست. بعد از دو فصل موفق که در ۵۹ بازی ۳۳ گل به ثمر رساند، جنوا بعلت تبانی به سری سی سقوط کردو دیگو به تیم برادرش گابریل میلیتو یعنی زاراگوزا پیوست.


== زاراگوزا ۲۰۰۸-۲۰۰۵ محکم شدن جای پا ==
میلیتو باز هم استعداد گلزنیش را در پیروزی ۱-۶ زاراگوزا برابر رئال مادرید با زدن ۴ گل به رخ کشید. او در اولین فصل حضورش با ۱۶ گل بهترین گلزن تیمش شد. او در فصل ۲۰۰۷-۲۰۰۶ با دو گل کمتر از فن نیستلروی با ۲۳ گل زده لقب پی چی چی را بدست نیاورد ولی سومین گلزن اروپا شد در حالیکه تنها ۳ گل کمتر از توتی - برنده کفش طلا - به ثمر رسانده بود. فصل بعد با کاپیتانی دیه‌گو میلیتو آغاز شد و او باز هم میانگین بیش از ۱ گل در هر ۲ بازی را تکرار کرد و در ۱۰۶ بازی ۵۳ گل به ثمر رساند


== جنوا ۲۰۰۹-۲۰۰۸ یک قدم تا سطح اول فوتبال اروپا ==
در روز ۱ سپتامبر ۲۰۰۸ تنها دقایقی پیش ار پایان دوره نقل و انتقالات میلیتو درحالیکه دو پیشنهاد از تیمهای بزرگ اروپایی داشت به تیم سابقش پیوست. اوج نمایش او در پیروزی ۲-۰ برابر میلان بود. اولین هت تریکش را در بازی برابر رجینا انجام داد. او در ۳۱ بازی ۲۴ گل انجام داد و پشت سر زلاتان ابراهیموویچ دومین گلزن برتر سری آ شد.
اینتر ۲۰۱۰-۲۰۰۹ افتخار خالص:

در روز بیستم می۲۰۰۹ دیگو میلیتو و تیاگو موتا در ازای بونوچی، بولزونی، آکوافرسکا، مگیرونی و مقداری پول به اینتر پیوستند. میلیتو زود با اینتر هماهنگ شد و در دربی تاریخی ۴-۰ برابر میلان یک گل زد و دو پاس گل داد. دو گل میلیتو در بازی برابر کالیاری او را دارای بیشترین میانگین گلزنی در تاریخ سری آ (با میانگین ۰٫۸) کرد. در مرحله ۱/۸ نهایی لیگ قهرمانان اروپا برابر چلسی اولین گل بازی را در دور رفت به ثمر رساند و از عوامل اصلی صعود اینتر بود. میلیتو همچنین گل سوم اینتر برابر بارسلونا درمرحله نیمه نهایی که در واقع گل صعود اینتر بود را به ثمر رساند. گل او برابر رم در فینال کوپا ایتالیا، تک گلش برابر سیه‌نا در هفته آخر سری آ و دو گل او در فینال جام باشگاه‌های اروپا باعث شد اینتر اولین و تنها تیم ایتالیایی باشد که در یک فصل به سه‌گا