مهندسی صنایع (به انگلیسی: Industrial Engineering) عنوانی برای بیان رویکردی در علم مدیریت سازمان‌ها و صنایع می‌باشد. نام فارسی این رشته به عنوان معادل درست انگلیسی آن عبارت مهندسی صنعتی است که توسط - فردریک تیلور - بانی علم مدیریت به کار برده شد. در عمل مهندس صنایع سعی بر ان دارد که با بهره‌گیری از علوم مهندسی و مدیریت میزان بهره‌وری سیستم را افزایش دهد.


== تاریخچهویرایش ==
در زمان تیلور که تعدادی از موضوعات مدیریتی توسط وی ارائه گردید توسط افراد دیگر برای اینکه اهمیت این موضوعات و نیز جایگاه دست اندرکاران مربوطه از رشته‌های مهندسی کمتر نمود داده نشود و مهندسین برای آنها نیز اهمیت قایل شوند از اصطلاح مهندسی صنایع استفاده شد. موضوعات با نام مهندسی صنایع بخشی از موضوعات علم مدیریت می‌باشد. فردریک تیلور (۱۹۱۵ - ۱۸۵۶) بنیانگذار علم مدیریت را همچنین پدر مهندسی صنایع می‌دانند.
تعاریفی که از مهندسی صنایع ارائه می‌شود مانند اینکه رشته‌ای است که با طراحی، بهبود، و پیاده‌سازی سیستمای یکپارچه از افراد، مواد، اطلاعات، تجهیزات و انرژی مرتبط می‌باشد، بیانی از علم مدیریت می‌باشد.
مهندسی صنایع آن‌گونه که در ایران تدریس می‌شود مبتنی بر بهینه‌سازی، بهینه‌سازی خطی (تحقیق در عملیات) و کارسنجی و زمانسنجی می‌باشد.


== آموزش عالی مهندسی صنایع در ایرانویرایش ==
دانشکده مهندسی صنایع دانشگاه صنعتی شریف به عنوان اولین دانشکده مهندسی صنایع کشور در سال ۱۳۴۷ با پذیرش ۳۹ دانشجوآغاز به کار کرد. در سال ۱۳۵۲ نیز دانشکده مهندسی صنایع دانشگاه علم و صنعت ایران آغاز به کار کرد؛ و در سال ۱۳۵۵ گروه مستقلی تحت عنوان مهندسی صنایع در دانشگاه صنعتی امیرکبیر (پلی تکنیک تهران) تشکیل شد و اولین گروه فارغ‌التحصیلان دانشکدهٔ مهندسی صنایع این دانشگاه در سال ۱۳۶۲ وارد جامعهٔ صنعتی کشور گردید. با گذشت زمان، این رشته به عنوان رشته‌ای در دانشگاه‌های مختلف کشور جایگاه خود را پیدا کرده است. اما در حال حاضر این گرایش‌ها از مقطع کارشناسی حذف شده و این رشته به صورت مهندسی صنایع- صنایع ارائه می‌شود.


== مواد آموزشیویرایش ==
عناوین برخی از دروس اجباری رشته تحصیلی مهندسی صنایع در دانشگاه‌های ایران (در مقطع تحصیلی کارشناسی)موارد زیر هستند:
ریاضی و فیزیک و شیمی
آزمایشگاه اندازه‌گیری دقیق و کنترل کیفیت
کارگاه های ریخته گری و ماشینکاری 1 و 2
روش‌های تولید ۱ و ۲
استاتیک و مقاومت مصالح
مبانی برق
اصول حسابداری
تئوری احتمال و کاربردهای آن
آمار مهندسی
کنترل کیفیت آماری
تحقیق در عملیات ۱ و ۲
جبر خطی
برنامه‌ریزی و کنترل پروژه
برنامه‌ریزی تولید
برنامه‌ریزی و کنترل تولید و موجودی‌ها ۱ و ۲
برنامه ریزی نگهداری و تعمیرات
ارزیابی کار و زمان
طرح ریزی واحدهای صنعتی
شبیه‌سازی
نظریه صف
