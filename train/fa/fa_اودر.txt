اودِر یا اُدِر رودی در اروپای مرکزی است که از جمهوری چک سرچشمه گرفته و به‌سمت غرب لهستان روانه می‌شود و سپس به‌عنوان جزئی از خط اودر-نیسه، ۱۸۷ کیلومتر از مرز بین دو کشور آلمان و لهستان را تشکیل می‌دهد. رودخانه درنهایت به درون خلیج اشتچین در شمال اشتچین می‌ریزد که پس از آن با تقسیم شدن به ۳ شاخهٔ زیونا، سوینا و پینه و با گذر از خلیج پومِرانیا به دریای بالتیک می‌ریزد.


== نام‌ها ==
اودِر در زبان‌های گوناگون با چند نام مختلف شناخته می‌شود: انگلیسی و آلمانی: اودِر (Oder)؛ چکی و لهستانی: اودرا (Odra).


== جغرافیا ==
اودِر ۸۵۴ کیلومتر طول دارد: ۱۱۲ کیلومتر در جمهوری چک، ۷۴۲ کیلومتر در لهستان (شمال ۱۸۷ کیلومتر روی مرز مشترک آلمان و لهستان) و دومین رود