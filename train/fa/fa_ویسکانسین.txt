ویسکانسین (به انگلیسی: Wisconsin) ایالتی است در آمریکا و یکی از ایالت‌های غرب میانه آمریکا به‌شمار می‌رود. پایتخت آن مدیسون و شهر مهم آن میلواکی است.


== تاریخچه ==
قلمرو ویسکانسن در تاریخ ۳ ژوئیه سال ۱۸۳۶ تأسیس شد و در تاریخ ۲۹ مه ۱۸۴۸ به عنوان سی‌امین ایالت به ایالات متحده آمریکا پیوست.
معادن سرب در جنوب ویسکانسین باعث تراکم جمعیت در این منطقه شد و ویسکانسن نیمی از سرب کشور را تولید می‌کرد؛ ولی تا دهه ۱۸۴۰ معدنچیان این معادن را فرسوده ساختند و عده زیادی از معدنچیان با تجربه این ایالت را به قصد معادن تازه کشف شده طلای کالیفرنیا ترک کردند.


== فرهنگ ==

ایالت ویسکانسین که ملقب به «سرزمین لبنیات آمریکا» است در تولید پنیر شهرت فراوان دارد. علاوه بر تولید پنیر این ایالت به تولید مشروبات الکلی و به خصوص آب جو مشهور است.
موزه هنر شهر میلواکی برای معماری یکتایش شهره دارد و شهر مدیسون علاوه بر پایتخت بودن ایالت شهریست دانشجویی.
دانشگاه ویسکانسین-مدیسون (با جمعیت ۴۱۴۸۰ دانشجو در ترم پاییزی سال ۲۰۰۵) در شهر مدیسون واقع شده است.


== اقتصاد ==
در سال ۲۰۱۲، این ایالت تولید ناخالص داخلی برابر با ۲۸۱٬۷۴۱ میلیارد دلار داشت، که بیش از تولید ناخالص داخلی کشور سنگاپور 