آوندداران (نام علمی: Tracheophyta) یکی از زیرفرمانروهای گیاهان است. این گروه شامل شاخهٔ سرخس‌گیان و گیاهان دانه‌دار (که خود به دو زیرشاخهٔ بازدانگان و نهان‌دانگان تقسیم می‌شود) است. ویژگی این دسته از گیاهان این است که آن‌ها بر خلاف گیاهان بدون آوند چون خزه‌گیان برای انتقال شیرهٔ خام و پرورده دارای آوند هستند. ویژگی دیگر گیاهان آونددار این است که نسل اسپوروفیت (که دیپلوئید است) بخش اصلی چرخهٔ زندگی گیاهان را تشکیل می‌دهد (در حالی که در گیاهان ب