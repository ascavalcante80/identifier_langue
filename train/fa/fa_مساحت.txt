مَساحت ، پهنه و یا رُویه تعیین‌کنندهٔ بزرگی یک سطح دوبعدی است، تمام سطح یا کف هر شکل هندسی را مساحت آن شکل گویند.
این سطح می‌تواند مربوط به یک شکل دوبعدی یا یک شکل سه‌بعدی باشد.
یکای مساحت بر پایهٔ سیستم SI متر مربع (m²) است و آن برابر مساحت مربعی با ضلع یک‌متر است.
در قدیم در ایران برای اندازه‌گیری مساحت از یکاهای بومی ایرانی مانند گریب (جریب) استفاده می‌شد. همچنین از واحدهای بزرگتری چون هکتار( معادل ۱۰۰۰۰ متر مربع )و کیلومترمربع برای اندازه گیری مساحت استفاده می‌شود. واحد ایکر در سیستم انگلیسی برای اندازه گیری سطح به کار می‌رود و هر ایکر برابر ۴۰۴۶٫۸۵۶۴۲ متر مربع می‌باشد.در مورد اندازه جریب نظرهای متفاوتی وجود دارد و در مناطق مختلف این اندازه متفاوت است.معمولا در گذشته هر جریب معادل با ۱۶۰۰ متر مربع بود.در ایران دوره صفویه، هر جریب معادل ۹۵۶ متر مربع بوده است.در دوره قاجار هر جریب تقریبا ۱۰۰۰متر مربع محاسبه میشده است. در سال ۱۳۰۲ محمدحسن خان صنی