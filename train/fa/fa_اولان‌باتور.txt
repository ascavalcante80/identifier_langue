اولان‌باتور (اولان‌باتار) (به مغولی: Улаанбаатар و ᠤᠯᠠᠭᠠᠨᠪᠠᠭᠠᠲᠤᠷ) پایتخت و بزرگ‌ترین شهر مغولستان است.


== جمعبتویرایش ==
جمعیت این شهر در سال ۲۰۰۸ میلادی، بیش از یک‌میلیون نفر بوده‌است.


== تاریخچهویرایش ==
اولان‌باتور در سال ۱۶۳۹ میلادی به عنوان صومعه‌ای برای چادرنشینان بودایی بنیاد شد و از سال ۱۷۷۸ در محل کنونی‌اش یعنی پیوندگاه دو رود تول و سلبه به صورت سکونتگاهی دائمی درآمد. پیش از این تاریخ، این سکونتگاه ۲۸ مرتبه تغییر مکان داد و هر بار نقطه‌ای جدید را طی مراسمی دینی برای آن برمی‌گزیدند. در سده بیستم کارخانه‌های زیادی در این شهر تأسیس شدند.


== اقتصادویرایش ==

اولان‌باتور مرکز فرهنگی، صنعتی و اقتصادی مغولستان می‌باشد. این شهر همچنین مرکز شبکهٔ راه‌های مغولستان است و در مسیر راه‌آهن سراسری سیبری و شبکه راه‌آهن چین قرار گرفته است. امروزه آلودگی هوا در این شهر بالا است و علت آن سوزاندن هیزم و زغال‌سنگ در منازل طی زمستان‌های سرد اولان‌باتور است. این آلودگی در زمستان‌ها گاه چنان زیاد است که مانع دید کافی هواپیماها برای فرود در فرودگاه این شهر می‌شود.
معنی نام این شهر در زبان مغولی «قهرمان سرخ» است. واژه باتور مغولی به‌معنی قهرمان به‌صورت بهادر به فارسی راه یافته‌است.


== جغرافیاویرایش ==
اولان‌باتور در شمال مغولستان و در درهٔ رودخانه تول (از شاخه‌های سلنگا) و در دره‌ای بر دامنهٔ کوه بوگدا اول قرار گرفته‌است و ارتفاع آن از سطح دریا ۱۳۱۰ متر می‌باشد.
شهر اولان‌باتور به ۹ منطقه شهری تقسیم شده‌است که عبارتند از: باگانور، باگاخانگای، بایان‌گول، بایان‌زورخ، چینگل‌تی، خان اول، نالایخ، سونگینو خی