پورنوگرافی یا هرزه نگاری (به انگلیسی: Pornography) تجسمی بی‌پرده از مسائل جنسی با هدف تحریک یا ارضای جنسی است که در قالب‌های مختلف از جمله کتاب، فیلم و مجله ارائه می‌شود.
در چند دهه اخیر، با گسترش فرهنگی که موضوعات جنسی را تابو نمی‌داند، صنعتی برحول تولید و مصرف محتوای پورنوگرافی ایجاد شده‌است. گسترش و بهبود رسانه‌های صوتی و تصویری و اینترنت نیز در شکوفایی این صنعت نقش مهمی داشته است. البته کشورهای مختلف قوانین متفاوتی برای سامان دادن به این صنعت دارند. آمارها نشان می‌دهند که ۵۰٪ کاربران اینترنت به طور مرتب پورن تماشا می‌کنند.


== ریشه لغتویرایش ==
لغت پورنوگرافی ریشه یونانی دارد و از ترکیب دو واژهٔ پورن (به یونانی: πόρνη و به انگلیسی: pornē) به معنای روسپی و واژهٔ گرافو (به یونانی: γράφω و به انگلیسی:graphō) به معنای نگارش بوجود آمده است و به معنی روسپی‌نگاری است.


== اقتصادویرایش ==
بزرگی بازار پورنو بیش از ۱۰۰ میلیارد دلار تخمین زده می‌شود. گزارش مرکز تحقیقات فورستر در سال ۱۹۹۸، حجم درآمد سالیانه صنعت پورنوگرافی را از طریق اینترنت بین ۷۵۰ میلیون دلار تا ۱ میلیارد دلار تخمین زد.
صنعت پورنوگرافی به عنوان یکی از صنایع پیشتاز در استفاده از فناوری‌های جدید پخش ویدیو به حساب می‌آید. به علاوه برای این صنعت نقش تعیین کننده‌ای در جنگ بین فرمت‌های ویدیویی VHS و بتاماکس در دهه ۱۹۸۰ و همچنین جنگ اخیر بین فرمت‌های دیجیتال اچ‌دی دی‌وی‌دی و دیسک بلو-ری قایل شده‌اند. این خود نشان دهندهٔ حجم و اهمیت این صنعت در تولید و پخش ویدیو است.
اما امروز، بر خلاف دهه ۸۰ و ۹۰ که برخی ستارگان پورنو حتی با ستارگان هالیود برابری می‌کردند، دیگر کمپانی‌های پورنوگرافی سود میلیاردی ندارند. پخش رایگان ویدیوهای پونوی خانگی، میزان فروش این صنعت را شدیداً تنزل داده است. بازیگران زن بابت هر صحنه که در فیلم‌های پورنو بازی می‌کنند حدود ۶۰۰ تا ۸۰۰ دلار دستمزد می‌گیرند در حالی که با تن‌فروشی می‌توانند تا دو برابر آن در آمد داشته باشند و بسیاری از این راه فقط برای تبلیغ خود استفاده می‌کنند. البته اجرای نمایش در برابر وب کم نیز راه دیگری برای ایجاد درآمد است که چون ارتباطی دو طرفه و زنده لازمه آن است، قابل کپی و توزیع در اینترنت نیست.
اما وضعیت مالی هنرپیشه‌های مرد به مراتب بدتر است. آنها برای هر صحنه تنها ۱۵۰ دلار دستمزد می‌گیرند و درآمد دیگری (مانند تن‌فروشی و شو در برابر وب کم) نیز برایشان ممکن نیست. این بازیگران همچنین از بیمه درمانی و بازنشستگی نیز محرومند.


== مخالفت‌هاویرایش ==

مخالفت با پورنوگرافی به طور کلی از دو منبع سرچشمه می‌گیرد: اعتقادات دینی و اعتقادات فمنیستی. که این مخالفتها بعضاً شکل قانون در کشورهای مختلف می‌گیرند. یکی از موارد مطرح شده در این مخالفت‌ها امکان اعتیاد به پورنوگرافی می‌باشد.


== مشکلات بازیگرانویرایش ==
تامی گان، یکی از ستارگان پورنو، می‌گوید: «شاید برای میلیون‌ها نفر از طرفداران فیلم‌های پورنو، زندگی ستارگان این فیلم‌ها رویایی باشد. هفته‌ای ۵ یا ۶ بار با زنان زیبا همخوابه شوید و در ازایش پول هم بگیرید. اما اینکه آمیزش جنسی تحت فرمان کارگردان و زیر نور فیلمبرداری و دوربین‌های متعدد کار هر کسی نیست. حداقل کاری نیست که هر کسی بتواند با داشتن یک رابطه عاطفی، به راحتی و بدون شرمندگی انجام دهند.»
او که در چهار سال گذشته تنها و مجرد بوده معتقد است: «این طبیعی نیست از کسی که دوستش دارید خداحافظی کنید برای اینکه بروید سر کار و با کسی همخوابه شوید که دوستش ندارید.» او در مورد شرایط زن مورد علاقه خودش می‌گوید: «فداکار، مهربان و کسی که دلش بخواهد بچه‌دار شود. راستش، در صنعت پورونوگرافی نمی‌توانم چنین کسی را پیدا کنم.»


=== روابط جنسی امنویرایش ===
آقای دِیلی، ۳۲ ساله در یک کنفرانس مطبوعاتی با انتقاد از کمپانی‌های تهیه کننده فیلمهای پورنو، گفت این شرکت‌ها نگران «روابط جنسی امن» در میان بازیگران فیلم‌های خود نیستند.کامرون بِی، ۲۹ ساله، که برای نخستین بار در برابر رسانه‌ها از ابتلای خود به ویروس آچ. آی. وی سخن می‌گفت، در حالی که اشک می‌ریخت، به خبرنگاران گفت: «من در این تجارت آموختم که اگر کاری را که از تو خواسته‌اند انجام ندهی، همیشه یکی جوان‌تر و جذاب‌تر از تو هست که انجامش دهد».


== منع قانونیویرایش ==
پورنوگرافی در برخی کشورها از جمله ایران ممنوع است. همچنین پورنوگرافی کودکان به موجب پروتکل کنوانسیون حقوق کودک منع شده است و بسیاری از کشورها از جمله ایران به این پروتکل پیوسته‌اند.


== مضرات پورنوگرافیویرایش ==
پژوهشگران گروه روان‌شناسی عمومی دانشگاه دویسبورگ-اسن در آلمان بر این باورند که رابطه جنسی فیزیکی بین دو فرد در بدن و ذهن انسان‌ها همان اثر رابطه جنسی را در انواع غیر فیزیکی آن (خودارضایی یا سکس مجازی) ندارد. این پژوهش که بر اثرات دیدن پورن بر انسان‌ها تمرکز دارد، نشان می‌دهد که دیدن پورن اثرات مضری بر عملکرد یادگیری و حافظه شرکت کنندگان در این پژوهش داشته است. همچنی