پرچم بریتانیا (به انگلیسی: Flag of the United Kingdom) یا پرچم اتحاد (به انگلیسی: The Union Flag) یا نشان اتحاد (به انگلیسی: The Union Jack) پرچم رسمی کشور پادشاهی متحد بریتانیای کبیر و ایرلند شمالی است.
این پرچم مشهور پس از تشکیل کشور پادشاهی متحد در سال ۱۷۰۷ میلادی در پی اتحاد پادشاهی انگلستان (شامل انگلستان و ولز) در جنوب و پادشاهی اسکاتلند در شمال بریتانیا به وجود آمد. پرچم بریتانیا از ترکیب پرچمهای این دو پادشاهی و ایرلند شمالی ایجاد شده‌است


== ترکیب پرچم ==

پرچم بریتانیا از ترکیب پرچم‌های سه کشور اصلی در پادشاهی متحد ایجاد شده است:
پرچم اسکاتلند یا صلیب سنت اندروز: زمینه آبی، صلیب ضربدری سفید اندریاس قدیس
پرچم انگلستان یا صلیب سنت جرج: زمینه سفید، صلیب قرمز سنت جرج
پرچم ایرلند شمالی یا صلیب سنت پاتریک: با زمینه سفید و صلیب قرمز پاتریک قدیس؛ گرچه این پرچم هیچگاه مستقلا به عنوان پرچم ایرلند شمالی بکار نرفته است.
نسبت تناسب پرچم بریتانیا ۱:۲ است اما در ارتش بریتانیا از نسبت ۳:۵ استفاده می‌شود.


== گسترهٔ استفاده ==
نقش پرچم بریتانیا در طول ۳۰۰ سال گذشته در پرچمهای کشورهای بسیاری از جمله هند، استرالیا، زلاندنو، قبرس، آمریکا، فلسطین، کنیا، نیجریه، سیلان، جامائیکا، کانادا و سنگاپور وجود داشته‌است. در سال ۱۹۹۹ پس از بازپس دادن هنگ کنگ به جمهوری خلق چین، نقش پرچم بریتانیا از پرچم هنگ کنگ حذف شد.
امروزه چهار کشور از قلمروهای همسود بریتانیا شامل استرالیا، زلاندنو، فیجی و تووالو کماکان نقش پرچم بریتانیا را در پرچم ملی خود حفظ کرده‌اند. نقش این پرچم همچنان در پرچم برخی از استا