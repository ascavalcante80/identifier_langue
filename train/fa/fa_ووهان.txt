ووهان (به چینی: 武漢 به انگلیسی: Wuhan) یکی از شهرهای کشور جمهوری خلق چین است. این شهر ششمین شهر پرجمعیت چین است. جمعیت آن در سال ۲۰۱۰ میلادی برابر ۹٬۷۸۱٬۰۰۰ نفر بوده است. جمعیت آن با حومه بیش از دوازده میلیون و هفتصد هزار نفر است.


== تاریخچه و ویژگی‌های ووهان ==
منطقه ووهان برای نخستین بار پیرامون سه هزار سال پیش مسکونی شد. در روزگار دودمان هان، بندر هانیانگ از بندرهای نسبتاً پرجنب‌وجوش چین بود. در سدهٔ سوم پس از میلاد یکی از نام‌آورترین نبردهای تاریخ چین یعنی نبرد تخته‌سنگ‌های سرخ در نزدیکی ووهان رخ داد. این نبرد رویداد اصلی در داستان سه پادشاهی نیز هست. ووهان بعد از شانگهای، مسکو، پکن و لندن، پنجمین شهر بزرگ دنیاست. به واسطه وسعت شبکه حمل و نقل عمومی در این شهر، گاهی اوقات از ووهان با نام شیکاگوی چین