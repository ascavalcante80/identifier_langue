واختنایوکوت (به ایسلندی: Vatnajökull) بزرگ‌ترین کلاهک یخی در ایسلند است که در جنوب شرقی آن واقع شده و بیش از ۸ درصد از خاک کشور را پوشانده است. در زیر آن آتش‌فشان‌هایی قرار دارند که هرچند سال یکبار فوران می‌کنند و موجب ذوب شدن یخ‌ها می‌گردند. ذوب شدن ناگهانی یخ‌ها سیلاب‌های بزرگی را ایجاد می‌کند که موجب تخریب جاده‌ها و قطع شدن خطوط تلفن می‌گردد.


== نام ==
واژهٔ Vatnajökull از واژه‌های vatna به معنای «آب‌ها» و jökull به معنای «یخچال طبیعی» گرفته شده است.


== اندازه ==
کلاهک یخی واختنایوکوت با حجم ۳٬۱۰۰ کیلومتر مکعب بزرگ‌ترین کلاهک یخی از نظر حجم در اروپا و با مساحت ۸٬۱۰۰ کیلومتر مربع (پس از کلاهک یخی اوشتفونا در نروژ)، دومین