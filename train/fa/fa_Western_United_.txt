غرب ایالات متحده آمریکا (به انگلیسی: Western United States) ناحیه‌ای از مناطق جغرافیایی و فرهنگی ایالات متحده آمریکا است.
آمریکاییان، اغلب از ایالات غربی به عنوان آخرین ایالاتی که مهاجران در آن ساکن شدند، نام می‌برند، اما قدمت اسکان مهاجران در کالیفرنیا بیشتر از اکثر ایالات غرب میانه است. چندین سال قبل از جنگ استقلال آمریکا، کشیش‌های اسپانیایی برای تبلیغ مسیحیت به کالیفرنیا می‌رفتند. در قرن نوزدهم نیز کالیفرنیا و اورگان قبل از بسیاری از ایالت‌های شرقی به ایالات متحده آمریکا پیوستند.
جمعیت در ایالات غربی پراکنده و کم است، زیرا میلیون‌ها هکتار از زمین‌های بکر و دست نخورده این ایالات یه صورت پارکهای ملی و در تملک دولت فدرال هستند. پارک‌های ملی یوسه‌متی، یلو استون، سکویا و دره مرگ همگی در این مناطق واقع شده‌اند. این پارک‌های ملی محلی برای تفریح و گذراندن اوقات فراغت آمریکایی‌ها و هم چنین فعالیت‌هایی نظیر ماهیگیری، چادر زدن، پیاده‌روی، قایق سواری، هیزم شکنی و استخراج معادن هستند.
قسمت‌های جنوبی ایالات غربی قبلاً متعلق به کشور مکزیک بوده است و آمریکا پس از جنگ‌هایش با مکزیک بین سال‌های ۴۸-۱۸۴۶ این ایالات را به خاک خود ضمیمه کرد. از همین رو تأثیر فرهنگ و آداب و رسوم مکزیک را به وضوح در این قسمت‌ها می‌توان دید و درصد بالایی از جمعیت این نواحی از تبار آمریکایی- مکزیکی هستند.
لس آنجلس به عنوان دومین شهر بزرگ ایالات غربی، به علت صنعت فیلم سازی هالیوود که در آن مستقر است شهرت زیادی کسب کرده است. به علت رشد سریع لس آنجلس و هم چنین وجود دره سیلیکون یا «سیلیکون ولی» در نزدیکی سان خوزه، کالیفرنیا تبدیل به پرجمعیت‌ترین ایالت آمریکا شده است. در کل، جمعیت ایالات غربی نرخ رشد بالایی دارد؛ همچنین لاس وگاس و ایالت نوادا که به عنوان مراکز بازی قمار در جهان شناخته می‌شوند.
آلاسکا که شمالی‌ترین ایالت آمریکا می‌باشد، محل زندگی تعداد کمی از پرطاقت‌ترین افراد می‌باشد. قسمت اعظم آلاسکا جزو مناطق حفاظت وحش و یا پارک ملی می‌باشد. هاوایی تنها ایالت آمریکا است که در آن تعداد آمریکاییان با اصلیت آسیایی بیشتر از تعداد آمریکاییان با اصلیت اروپایی می‌باشد. البته از سال‌های آغاز دهه ۱۹۸۰ تعداد بسیار زیادی از آسیایی‌ها به کالیفرنیا و خصوصاً لس آنجلس مهاجرت کرده‌اند.

مشهورترین نویسندگان غرب عبارت‌اند از: جا