یولیسیز سایمن گرانت (به انگلیسی: Ulysses Simon Grant) هجدهمین رئیس جمهور آمریکا، و قهرمان جنگ داخلی آمریکا از حزب جمهوری‌خواه بود.بین سالهای ۱۸۶۹ تا ۱۸۷۷ میلادی، ریاست جمهوری آمریکا را بر عهده داشت.


== زندگینامهویرایش ==


=== اولیسیس گرانت ، هجدهمین رییس جمهوری آمریکاویرایش ===
اواخر دوره ریاست جمهوری اندرو جانسون بود که ژنرال اولیسیس گرانت با جانسون اختلاف پیدا کرد و به جمهوری خواهان افراطی پیوست. ژنرال گرانت نماد پیروزی نیروهای دولتی در زمان جنگ داخلی بود و طبیعی ترین گزینه جمهوری خواهان برای نامزدی انتخابات ریاست جمهوری سال ۱۸۶۸ به حساب می آمد. زمانیکه ژنرال گرانت رییس جمهوری آمریکا شد، آمریکایی ها از آشفتگی اوضاع ،خسته شده بودند.ژنرال گرانت اصلاحاتی انجام نداد، او منتظر راهنمایی کنگره ماند و به نظر سر در گم می رسید.


=== گرانت در جنگ داخلیویرایش ===
اولیسیس گرانت سال ۱۸۲۲( دراوهایو) بدنیا آمد، او فرزند یک دباغ اهل اوهایو بود، برخلاف میلش به مدرسه نظامی «وست پوینت» رفت و سال ۱۸۴۳ فا رغ التحصیل شد. گرانت در جنگ مکزیک تحت فرماندهی ژنرال زاکاری تایلورجنگید. وقتی جنگ داخلی آغاز شد، گرانت در مغازه چرم فروشی پدرش درگالنای ایلینوی کار می کرد، او به خدمت احضار شد و فرماندهی یک هنگ از داوطلبان متمرد رابه او سپردند. گرانت هنگ را منظم کرد و به درجه سرتیپ نیروهای داوطلب ارتقا یافت . گرانت در جنگ داخلی آمریکا ازخود شهامت و لیاقت نشان داد، در یکی از جبهه های نبرد زمانیکه فرمانده ارتش کنفدراسیون از او خواست شرایط آتش بس را اعلام کند پاسخ داد:« هیچ شرطی به جزتسلیم فوری و بی قید و شرط پذیرفته نمی‌شود».کنفدراسیونی ها تسلیم شدند و پرزیدنت لینکلن او را به عنوان سرلشکر نیروهای داوطلب منصوب کرد. در جریان جنگ، گرانت از خود شایستگی نشان داد و در شکست کنفدراسیونی ها نقش مهمی داشت وماه مارس سال ۱۸۶۴ ژنرال ارشد شد.


=== گرانت در کاخ سفیدویرایش ===
ژنرال گرانت در انتخابات سال ۱۸۶۸ بر رقیب دموکراتش، هوراشیو سیمور، پیروز شد و به عنوان هجدهمین رییس جمهوری آمریکا به کاخ سفید رفت. در آن زمان جمعیت ایالات متحده ۳۹ میلیون و ۸۱۸ هزار و ۴۴۹ نفر بود. اولیسیس گرانت دولت راتقریبا همانطور اداره می کرد که ارتش را و تعدادی از ارتشی ها را به کاخ سفید آورد. او مردی بسیار صادق و درستکار بود اما در زمان ریاست جمهوری از طرفدارانش هدایای گرانقیمتی دریافت می کرد. از آن بدتر، او بارها با جی گولد و جیمز فیسک که هر دو دلالان بازار بودند، دیده شده بود. زمانیکه گرانت از نقشه آنان برای انحصار بازار طلا با خبر شد به وزیر خزانه داری اجازه داد تا آن اندازه که لازم است طلا بفروشد و نقشه آنان را نقش برآب کرد.


=== دوره دوم ریاست جمهوریویرایش ===
جمهوری خواهان لیبرال اصلاح طلب، در مبارزات تبلیغاتی برای دومین دوره ریاست جمهوری، به گرانت حمله می کردند. گرانت نیز آنها را مردانی تهی مغز و کوته فکر می نامید. ژنرال گران