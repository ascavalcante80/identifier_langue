رئونیون جزیره‌ای در جنوب غربی اقیانوس هند و یکی از ناحیه‌های فرای دریاهای فرانسه و نزدیک ترین خشکی به این جزیره در ۱۷۰ کیلومتری آن کشورموریس است.


== آب و هوا ==
آب و هوایی استوایی و تحت نفوذ باد بسامان شرقی غربی است. کوه‌های بلند آتشفشانی، منطقه بارانی شرقی، منطقه خشک غربی، درجه حرارت بالای کنار دریاو درجه حرارت خنک ارتفاعات از مشخصات آب و هوایی این جزیره‌است. علی رغم آب و هوای استوایی به علت مجاورت با اقیانوس درجه هوا بندرت به بالاتر از °۳۵ می‌رسد. بین ماههای ژانویه تا مارس جزیره در معرض چرخندها با بادهایی با سرعت ۲۰۰ کیلومتر در ساعت است.


== اولین کاشفان و ساکنان جزیره ==
دریانوردان اروپایی اولین بار به این جزیره رسیدند. پرتغالی‌ها در سال ۱۵۰۰ میلادی سپس هلندیها و انگلیسیها در مسیر خود در راه هند و در نهایت فرانسوی‌ها در سال ۱۶۴۲ میلادی، که جزیره را بنام خانواده سلطنتی فرانسه، بوربون نامیدند. اولین مهاجران فرانسوی در سال ۱۶۶۵ با پنج فروند کشتی پا به این جزیره نهادند.


== جمعیت ==
جمعیت ۸۰۸٬۲۵۰ نفری جزیره شامل نژادهای مختلفی از آفریقایی، هندی، چینی، مجمع الجزایر قمر و اروپایی است. زبان رسمی فرانسوی است ولی از سال ۲۰۰۱ زبان کرئول (ترکیب فرانسوی و زبان‌های محلی) نیز در مدارس بنام زبان و فرهنگ بومی تدریس می‌شود.
جزایر فرانسه در دریای کارائیب و اقیانوس هند، 