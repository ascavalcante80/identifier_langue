ارتش آلمان نازی (به آلمانی: Wehrmacht)تلفظ آلمانی: [ˈve:ɐ̯maxt] ( ) به معنای لغوی نیروی دفاعی٬ نام ارتش آلمان از سال ۱۹۳۵ تا ۱۹۴۵ بوده و شامل نیروی زمینی٬ کریگسمارینه و نیروی هوایی است.


== تاریخچهویرایش ==
پس از جنگ جهانی اول و امضای پیمان آتش‌بس ۱۱ نوامبر ۱۹۱۸ و سپس امضای پیمان ورسای٬ ارتش آلمان موظف به محدود نگاه داشتن شمار نیروهای زمینی به صد هزار نفر و نیروی دریایی پانزده‌هزار نفر شد. ناوگان جدید مجاز برای آلمان متشکل از حداکثر شش ناو جنگی، شش رزم‌ناو و دوازده ناوشکن می‌شد. در اختیار داشتن توپخانه سنگین برای ارتش آلمان ممنوع شده و نیروی هوایی و خدمت وظیفه عمومی نیز منحل شدند. آلمان با محدودیت شمار نیروهایش مجبور شد ارتشی با فرماندهی هانس فون زکت و بهترین و خبره‌ترین نیروهایش تشکیل دهد. آلمان طبق پیمان ورسای از داشتن نیروی هوایی منع شده بود، اما فون زکت که از مزایای نبرد هوایی کاملاً آگاه بود در ابتدای سال ۱۹۲۰ یک کادر مخفی از افسران نیروی هوایی تشکیل داد.
در سال ۱۹۲۲ آلمان بطور مخفیانه دور زدن این شرایط و محدودیت را آغاز کرد و همکاری محرمانه با اتحاد جماهیر شوروی سوسیالیستی پس از پیمان راپالو آغاز شد. آلمان به اتحاد جماهیر شوروی در صنعتی شدن کمک کرده و افسران شوروی در آلمان آموزش داده می‌شدند. متخصصین تانک و نیروی هوایی آلمانی می توانستند در اتحاد جماهیر شوروی تمرین و پژوهش انجام دهند. در حدود سیصد خلبان آلمانی در لیپتسک آغاز آموزش نموده و آموزش کاربردی تانک در نزدیکی قازان و پروژه گازهای سمی در ساراتوف برای ارتش آلمان انجام می‌گرفت.


== استخدام سربازویرایش ==

استخدام در ورماخت از طریق نام‌نویسی داوطلبانه (۱۹۴۵-۱۹۳۳) و خدمت سربازی (۱۹۳۵-۱۹۴۵) انجام گرفت. مردان برای خدمت توسط نامه‌های شخصی فراخوانی می‌شدند. پیش‌از جنگ٬ ثبت‌نام شدگان مسن‌تر فقط لازم بود برای حضور در تمرین‌های گاه‌به‌گاه و دوره محدود شرکت کنند.


== دست‌آوردهاویرایش ==


=== بمبویرایش ===
آلمان اقدام برای دستیابی به بمب اتمی را در ۱۹۳۳ آغاز کرد اما مجازات و تبعید یهودیان، این طرح را ناکام گذاشت. به هر روی عملیات بر روی ساخت بمب اتم با نام آب سنگین در نروژ پس از چیرگی آلمانها بر این کشور پیش می‌رفت که با از دست رفتن این کشور این عملیات نیز باز ایستاد. دانشمندان آلمانی بعدها در پروژه بمب اتم آمریکا موسوم به «منهتن» به کارگرفته شدند و کمتر از یک دهه بعد ۲بمب اتمی آمریکا ژاپن را وادار به تسلیم کرد.


=== هواپیماویرایش ===
آلمانها در اواخر دهه ۳۰ بمب افکن‌های هاینکل را ساختند. این بمب افکن دارای ۵۰۰ کیلومتر در ساعت سرعت بود و بعدها مشخص شد اگر آلمان‌ها پروژه جت‌های شکاری را دنبال می‌کردند به چنان برتری قابل توجهی در هوا دست می‌یافتند که نه تنها می‌توانستند در هر تهاجم هوایی موفق شوند بلکه مانع حملات مخوف هواپیمای سنگین متفقین به شهرها و صنایع آلمان می‌شدند. هنگامی که در ۱۹۴۴ هیتلر دوباره مجدداً دستور ادا