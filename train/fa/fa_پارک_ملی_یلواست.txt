پارک ملی یلواستون در ۱ مارس ۱۸۷۲ به وسیله کنگره ایالات متحده آمریکا  و به عنوان یک پارک ملی در ایالت وایومینگ بنا نهاده شد و سپس در ایالت‌های مونتانا و آیداهو گسترش یافت.این پارک نخستین پارک ملی جهان محسوب می‌گردد و شهرتش را مدیون حیات وحش و ویژگی‌های انرژی زمین‌گرمایی خود و به خصوص جلوه محبوب آن، آبفشان الد فیثفول است. این پارک ملی دارای اکوسیستم‌های متنوعی است ولی جنگل‌های کوهستانی اکوسیستم غالب را شکل می‌دهد.
بومیان آمریکا بیش از ۱۱٬۰۰۰ سال پیش در منطقه یلوستون زندگی می‌کردند.این منطقه در اوایل سده ۱۹ میلادی در جریان سفرهای لویس و کلارک کشف شد، گذشته از این مردان کوهستان (mountain men) در میانه سده ۱۹ میلادی بازدیدهایی را از منطقه داشتند ولی سازماندهی یلوستون تا دهه ۱۸۶۰ عملی نشد.بعد از تاسیس پارک مسئولیت نگهداری از آن به ارتش ایالات متحده آمریکا سپرده شد، مدیریت پارک تا سال ۱۹۱۷ در اختیار ارتش باقی‌ماند و در آن سال به سازمان تازه تاسیس پارک‌های ملی منتقل گردید.صدها بنا در این منطقه ساخته شدند که به واسطه اهمیت تاریخی یا معماری مورد حفاظت قرار دارند، همچنین محققین بیش از ۱٬۰۰۰ محدوده باستانی را در محدوده پارک کشف کرده و مورد مطالعه قرار دادند.


== آب و هوا ==


=== بیشترین و کمترین دمای جو پارک ملی یلوستون در صد سال گذشته ===
بیشترین دمای جو پارک ملی یلوستون در صد سال گذشته: حدود ۳۷ درجه سلسیوس، در سال ۱۹۳۶.
کمترین دمای جو پارک ملی یلوستون در صد سال گذشته: حدود ۵۴− درجه سلسیوس، در سال ۱۹۳۳.


=== وضع هوای یلوستون در فصلهای سال ===
بهار: دمای هوای روز روشن در این فصل میان ۰ درجه سلسیوس و ۱۵ درجه سلسیوس متغیّر است، امّا دمای هوا در شب معمولاً