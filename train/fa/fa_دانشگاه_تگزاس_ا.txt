دانشگاه تگزاس اِی اَند اِم (به انگلیسی: Texas A&M University) دانشگاه مرکزی سامانه دانشگاه ای اند ام تگزاس است. این موسسه علوم عالی به عنوان هفتمین دانشگاه بزرگ ایالات متحده، ظرفیت پذیرش ۴۹۰۰۰ دانشجو در ده کالج مختلف را دارد. این دانشگاه در زمره بیست موسسه پژوهشی برتر امریکا از نظر میزان تامین مالی و دستاوردهایش در زمینه‌های مهندسی نفت و دامپزشکی قرار دارد. پردیس اصلی دانشگاه با مساحتی در حدود ۲۱ کیلومتر مربع، یکی از بزرگ‌ترین نمونه‌های دانشگاهی امریکاست. علاوه بر پردیس اصلی، دانشگاه ای اند ام دو شعبه یکی در قطر و دیگری در گلوستون دارد.


== تاریخچه ==
به عنوان نخستین موسسه تحصیلات تکمیلی در ایالت تگزاس، دانشگاه ای اند ام، در 01876-10-04 ۴ اکتبر ۱۸۷۶ و با تمرکز بر مکانیک و کشاورزی گشایش یافت. حروف ای و ام در عنوان دانشگاه، حروف اولیه کشاورزی و مکانیک است که اهداف اولیه تاسیس دانشگاه را یادآوری می‌نماید. رسالت نخستین این دانشگاه تربیت متخصصان امور کشاورزی و نظامی بود. اما دهه ۱۹۶۰ دانشگاه ای اند ام نقش آکادمیک خود را گسترش داد و شرکت اجباری در واحدهای نظامی از سرفصل دانشجویان حذف شد.


== رشته‌ها ==
این دانشگاه بیش از ۱۵۰ رشته تحصیلی را در ده کالج و ۱۸ موسسه تحقیقاتی ارائه می‌دهد. این دانشگاه تا کنون بیش از ۳۲۰۰۰۰ مدرک تحصیلی صادر کرده است که بیش از یک پنجم آن مدارک تحصیلات تکمیلی و حرفه‌ای بوده است.


== دانشجویان ==
به طور سنتی، به دانشجویان و فارغ‌التحصیلان دانشگاه «اگی» می‌گویند. دانشگاه ای اند ام با داشتن ۴۸۰۳۹ دانشجو در ترم پاییز ۲۰۰۸، به عنوان یکی از هفت دانشگاه بزرگ ایالات متحده شناخته شد. ۴۶٫۸٪ از این جمعیت را دانشجویان دختر تشکیلی می‌دهند. گرچه دانشگاه از ۵۰ ایالت امریکا و ۱۳۰ کشور جهان دانشجو دارد اما ۸۶٪ جمعیت دانشجویی آن را ساکنین تگزاس تشکیل می‌دهند. ۲۸٫۹٪ از دانشجویان ای اند ام خارجی یا عضو گروه‌های اقلیت نژادی هستند.


== رتبه بندی ==
طبق رتبه بندی‌های مختلف موسسات دانشگاهی، دانشگاه تگزاس ای اند ام دایماً در میان ده دانشگاه برتر ایالات متحده رتبه بندی می‌شود. در سال ۲۰۱۱، رتبه بندی دانشگاه‌های عمومی توسط یواس نیوز، ای اند ام را دانشگاه ۲۲ در آمریکا و ۶۳ در جهان معرفی کرد. ماهنامه واشنگتن (واشنگتن مانثلی) با تاکید بر پژوهش، خدمات، و تحرک اجتماعی، دانشگاه ای اند ام را پنجمین گزینه در امریکا شناخت. بنیاد جان تمپلتن ای اند ام را یکی از سی و پنج دانشگاه امریکا اعلام کرد که «ارزش‌هایی نظیر صداقت، احترام، اعتماد، مسوولیت پذیری و انصاف در کلاس» را ترویج می‌دهند. وال استریت جورنال با مطالعه آماری بر روی استخدام شدگان موسسات معتبر آمریکا، نشان داده است که دانشگاه ای اند از نظر «احتمال تامین مشاغل کلیدی برای فارغ‌التحصیلانش» در رتبه دوم در آمریکا قرار دارد.


== پژوهش ==
پروژه‌های تحقیقاتی دانشگاه ای اند ام در دو سایت اصلی تمرکز یافته‌اند: یکی شهرک تحقیقاتی است که ۵۰ کیلومتر مربع مساحت دارد و دیگری پارک تحقیقاتی است با مساحتی حدود یک کیلومتر مربع. در سال ۲۰۰۴ مبلغی نزدیک به ۵۷۰ میلیون دلار بودجه تحقیقاتی دریافت کرد که دانشگاه را جزو بیست دانشگاه برتر امریکا از نظر اعتبار پژوهشی قرار داد. در همان سال، ۱۲۱ اختراع از دانشگاه ثبت شد که درآمدی هشت میلیون دلاری برای دانشگاه به ارمغان آورد.
این دانشگاه مجموعاً ۹ کتابخانه دارد که پاسخگوی نیازهای ۱۰ دانشکده این دانشگاه می‌باشد. کتابخانه ریاست جمهوری جرج بوش در این دانشگاه قرار دارد.
نخستین شبیه سازی یک حیوان خانگی (گربه ای به نام سی سی) در سال ۲۰۰۱ و در دانشکده دامپزشکی دانشگاه ای اند ام انجام گرفت. این دانشگاه نخستین موسسه آموزشی است که شش گونه جانوری را شبیه سازی ژنتیکی کرده است.
به عنوان بخشی از همکاری‌های میان وزارت انرژی امریکا و دانشگاه، نخستین تبدیل اورانیم غنی شده (۷۰٪) به اورانیم با غنای ۲۰٪ در