مربع یا چهارگوش در هندسه یک چهار ضلعی منتظم است به عبارت دیگر خمی بسته‌است که چهار ضلع دارد که همهٔ این ضلع‌ها با هم برابر اند و با یکدیگر دو به دو زاویهٔ ۹۰ درجه یا راست می‌سازند. تعریف دیگر برای مربع عبارت است از: مربع، راست‌گوشه‌ای یا مستطیلی است که ضلع‌های مجاورش طولی برابر دارند. یک مربع که نام چهار گوشه‌اش ABCD باشد به صورت ABCD  نمایش داده می‌شود.
مربع حالت دو بُعدی یا n=۲ از خانوادهٔ ابرمکعب‌ها و n-ابرهشت‌وجهی‌ها است.


== شناسه ==
یک چهارضلعی محدب یک مربع است اگر و تنها اگر یکی از شرط‌های زیر را داشته باشد:
یک راست‌گوشه با دو ضلع مجاور برابر.
یک چهارضلعی با چهار لبهٔ برابر (ضلع برابر) و چهار زاویهٔ راست.
یک متوازی‌الأضلاع با یک زاویهٔ راست و دو ضلع مجاور برابر.
یک لوزی با یک زاویهٔ راست.
یک لوزی با چهار زاویهٔ برابر.
یک چهارضلعی که قطرهای آن با هم برابرند و بر یکدیگر عمودند و هم دیگر به دو نیم تقسیم می‌کنند (عمودمنصف اند) مانند یک لوزی با قطرهای برابر.


== پیرامون و سطح ==

پیرامون یک مربع با ضلع n برابر است با:
محیط: n × ۴
و مساحت آن برابر است با:
مساحت: n۲
به صورت سنتی در ریاضی به توان دوم یک عبارت مربع آن عبارت گفته می‌شود مانند رابطهٔ بالا که در آن مساحت برابر توان دوم ضلع بود. در ادامه چنین کاربردی عبارت مربع کامل نیز به واژه نامهٔ ریاضیات افزوده شد به معنی به توان دو رساندن.


== دستگاه مختصات و معادله‌ها ==
گوشه‌های یک مربع که مرکز آن بر روی مبدا مختصات قرار دارد و طول لبه‌های آن (ضلع) ۲ است بر روی نقطه‌های (±۱،  ±۱) جای می‌گیرد. درون این چهارگوش از تمامی نقطه‌های xi, yi ساخته شده در حالی که −۱ <xi <۱ و −۱ <yi <۱
معادلهٔ زیر:

توضیح دهندهٔ یک مربع با طول لبه‌های ۲ و مرکزی در مبدا مختصات است. این معادله به این معنا است که x۲ یا y۲ کمتر از یک اند. در این حالت شعاع دایرهٔ محیطی مربع برابر با نصف قطر مربع است و مقدار آن برابر با  می‌باشد. به این ترتیب معادلهٔ دایرهٔ محیطی عبارت است از:


== ساخت ==

پویانمایی روبرو چگونگی کشیدن یک مربع با کمک یک پرگار و سَتّاره را نمایش می‌دهد.
همچنین نگاه کنید به سه بخش کردن زاویه


== ویژگی‌ها ==
یک مربع حالت ویژه‌ای از یک لوزی (ضلع‌های برابر، زاویه‌های روبروی برابر)، یک بادبادک (دو جفت ضلع مجاور برابر)، یک متوازی‌الأضلاع (ضلع‌های روبروی موازی)، یک چهارضلعی یا چهاروجهی و یک راست‌گوشه (ضلع‌های روبروی برابر، زاویه‌های راست) است. به این معنی که مربع همهٔ ویژگی این شکل‌های هندسی نام برده شده را دارد.


== هندسهٔ نااقلیدوسی ==
در هندسهٔ نااقلیدوسی مربع‌ها بیشتر چهارگوش‌