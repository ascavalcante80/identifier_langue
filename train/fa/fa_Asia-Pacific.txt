منطقه آسیا-آرام یا آس-پَک (AsPac) یا آسیا-اقیانوسیه، شامل بخشی از جهان واقع در اقیانوس آرام، یا در مجاورت آن می‌باشد. این ناحیه شامل بخش عمدهٔ آسیای شرقی، آسیای جنوب شرق و اقیانوسیه است. گاهی اوقات آسیای شمالی را نیز جزئی از آسیا-آرام محسوب می‌دارند، با همه اینکه کشور هند و همسایگانش در منطقهٔ اقیانوس هند و نه اقیانوس آرام واقع‌اند. این عنوان همچنین می‌تواند شامل کشور روسیه (واقع در اقیانوس آرام شمالی) و کشورهای امریکای شمالی و جنوبی که در کرانهٔ شرقی اقیانوس آرام واقع شده‌اند، باشد.
اصطلاح آسیا-آرام از اواخر دهه ۸۰ میلادی، همزمان با شکوفایی اقتصادی آن نواحی ناهمگن به سبب رشد منطقه‌ای بازارهای سرمایه، معاملات تجاری و دیگر اقسام تعاملات اقتصادی و سیاسی، باب گشت. اگرچه از لحاظ جغرافیایی این اصطلاح، توصیفی نادرست به‌شمار می‌رود.
در برخی از متون، این منطقه ممکن است وسیع‌تر درنظر گرفته شده باشد و شامل کشورهای عمدهٔ آسیایی و کشورهای حاشیهٔ اقیانوس آرام که از اقیانوسیه تا به روسیه و از پایین تا سواحل غربی قاره امریکا گسترش یافته‌اند نیز شود. مثلاً سازمان همکاری‌های اقتصادی آسیا-اقیانوسیه (آپِک)، شامل کشورهای کانادا، شیلی، روسیه، مکزیک، پرو و ایالات متحده امریکا نیز می‌گردد.


== سرزمین‌های دربرگیرنده ==
پهنهٔ آسیا-آرام به‌طورکلی 