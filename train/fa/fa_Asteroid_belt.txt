کمربند سیارک‌ها منطقه‌ای در منظومه خورشیدی است که حدودا در میان مدارهای مریخ (بهرام) و مشتری واقع شده‌است. در این منطقه تعداد بسیار زیادی اجرام فضایی با شکل‌های نامنظم قرار گرفته‌اند که سیارک نامیده می‌شوند. در حدود نیمی از جرم کمربند سیارک‌ها را چهار سیارک بزرگ تشکیل می‌دهند که سرس، ۴ وستا، پالاس، و هایجیا نام دارند. قطر این سیارک‌ها بیش از ۴۰۰ کیلومتر است اما قطر سرس که تنها سیاره کوتوله کمربند سیارک‌ها به‌شمار می‌آید در حدود ۹۵۰ کیلومتر است.
تا سال۱۹۸۲ جمع سیارکان کشف شده ۲۷۳۶ عدد رسیده‌است.


== انواع شکل‌ها ==
سیارکان از نظر شکل گوناگونند پاره‌ای کروی و برخی بیضی و گروهی نیز شکل‌های نا منظمی دارند.


== تاریخچه ==
در سال ۱۷۷۲ یوهان الرت بوده قانونی را کشف کرد که نسبت فاصله سیارات به خورشید را بیان می‌نمود قانون بوده نشان داد که باید سیاره‌ای بین مریخ و مشتری وجود داشته باشد با همین انگیزه در سال ۱۸۰۰ تلسکوپ‌های فراوانی روانه آسم