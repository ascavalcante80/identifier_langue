پوست (به انگلیسی: Skin) بخشی از دستگاه پوششی بدن است. بخش‌های دیگر این دستگاه مو، ناخن و غشاء مخاطی هستند.
پوست متشکّل از دو لایهٔ اصلی است:
روپوست (اپیدرم) که لایهٔ نازک‌تر خارجی می‌باشد.
درم که لایه ضخیم‌تر داخلی است.
روپوست لایه‌های ضخیمی از سلولهای مسطح می‌باشد.
پوست با دارا بودن سطح متوسطی حدود ۲ متر مربع (۲٫۵ یارد مربع)، یکی از بزرگ‌ترین اعضا بدن است. پوست یک سد محافظتی بین محیط جهان اطراف با عضلات، اعضای درونی و رگهای خونی و اعصاب بدن تشکیل می‌دهد. مو و ناخنها از پوست منشأ گرفته و یک حفاظت اضافی ایجاد می‌کنند. ظاهر پوست به طور گسترده‌ای تغییر می‌کند؛ که این تغییر نه تنها به دلیل عواملی همچون افزایش سن بوده، بلکه، نمایش دهنده نوسانات هیجانی و سلامت عمومی، نیز می‌باشد.
پوست یک عضو زنده است هرچند فوقانی‌ترین لایه آن لایه‌شاخی (اِستراتوم کورنِئوم) و روپوست (اپیدرم) بوده که سطح پوست را تشکیل می‌دهند و متشکل از سلولهای زنده هستند و در هر فرد حدود ۳۰ هزار عدد از این سلولها در هر دقیقه ریزش می‌کنند. با این وجود سلولهای زنده پوست دائماً در قسمت زیری تر روپوست تولید شده تا جایگزین این سلولها گردند. در زیر روپوست، درم قرار گرفته که حاوی عروق خونی، پایانه‌های عصبی و غدد می‌باشد. لایه‌ای از چربی در زیر درم قرار می‌گیرد و به عنوان یک عایق، ضربه گیر و منبع انرژی عمل می‌کند.
بدن هر انسان در مدت زمان یک زندگی ۷۰ ساله، متوسط حدود ۴۷/۵ کیلوگرم پوست دور می‌ریزد و هر ماه تمام پوست هر فرد عوض شده و نو می‌شود.


=== محافظت و احساس ===
هر چند اکثر قسمت‌های پوست ضخامتی کمتر از ۶ میلیمتر (¼ اینچ) دارند. اما پوست یک لایه محافظتی قوی است. جز اصلی سطح پوست یک پروتئین زمخت فیبری است که کراتین نام دارد. این ماده را می‌توان در مو که ایجاد حفاظت و گرما می‌کند و در ناخنها که انتهاهای ظریف انگشتان دست و پا را می‌پوشانند، پیدا کرد. پوست یک سد دفاعی کاملاً موثر در برابر میکروارگانیسمها و مواد مضر ایجاد می‌کند، اما این سد بیشترین تأثیر را زمانی دارد که سطح آن دست نخورده باقی ماند. زخمها ممکن است عفونی شوند و به باکتریها، که بعضی از آنهادر سطح پوست زندگی می‌کنند، اجازه دهند که وارد جریان خون شوند. سبوم که مایع روغنی است و از غدد سباسه موجود در درم تشکیل می‌گردد، به حفظ حالت ارتجاعی پوست و دفع آب، کمک می‌نماید. به دلیل اینکه پوست ما حالت ضد آب (واترپروف) دارد، آب را به هنگام دوش گرفتن مثل یک اسفنج، جذب نمی‌کنیم. احساس لامسه ما از گیرنده‌هایی که در قسمت درم پوست وجود دارند و به فشار، ارتعاش، گرما، سرما و درد پاسخ می‌دهند، ناشی می‌شود. در هر ثانیه، میلیاردها پیام از تحریکات دریافت شده در سرتاسر بدن به مغز ارسال شده و درآنجا این پیامها به صورت یک «تصویر» حسی در می‌آید و فرد را از خطراتی مثل یک وسیله داغ، آگاه می‌سازند، بعضی نواحی حسی مثل انتهای انگشتان، دارای تراکم بالایی از گیرنده‌ها می‌باشند. پوست همچنین یک نقش اساسی در تنظیم دمای بدن ایفا می‌کند و زمانیکه در معرض تابش نور خورشید قرار می‌گیرد، ویتامین (D) تولید می‌نماید که برای ایجاد استخوانهای قوی لازم است.


=== یک لایه واکنش گر ===
پوست ما به شیوه زندگی ما واکنش نشان می‌دهد، برای مثال، پوست دستان یک باغبان ضخیم شده تا حفاظت بیشتری ایجاد کند. در طی روند پیری، پوست چروکیده شده و خاصیت ارتجاعی آن کمتر می‌شود که این حالت می‌تواند در نتیجه سیگار کشیدن یا تماس بیش از حد با نور خورشید، تسریع گردد. همچنین، پوست می‌تواند رنگ خود راتغییر دهد. در برخورد مستقیم با نور خورشید، اپیدرم و درم ملانین بیشتری تولید می‌کنند، ملانین، رنگدانه‌ای است که تشعشعات مضر ماورا بنفش را فیلتر می‌کند. افزایش ملانین باعث تیره شدن پوست می‌شود. مردمی که اصلیت آنها متعلق به مناطقی با تابش شدید نور خورشید می‌باشد، دارای پوست تیره تری بوده که به راحتی پوست روشن نمی‌سوزد. افرادیکه پوست روشن دارند بدلیل داشتن ملانین کمتر در پوست خود نسبت به آفتاب سوختگی حساس‌ترهستند.


=== رشد و ترمیم ===
پوست به‌طور دائم خود را از طریق ریزش سلولهای مرده و تولید سلولهای تازه، نوسازی می‌کند. در نتیجه سلولهای سطحی که به دلیل سایش، آسیب یا بیماری از دست می‌روند، سریعاً جایگزین می‌شوند. سلولهای جدید در اپیدرم که لایه فوقانی پوست است و به عنوان یک پوشش محافظتی ضخیم عمل می‌کند، ساخته می‌شوند.


== مشخصات بافت شناختی و فیزیولوژیک ==


=== رشد پوست ===
در اکثر نواحی بدن، روپوست، چهار لایه دارد. در تحتانی‌ترین قسمت، لایه قاعده‌ای قرار دارد، که در آن سلولهای جدید ساخته می‌شوند. به موازات حرکت به سطح، سلولها تغییر می‌کنند تا لایه‌های بینابینی یعنی سلولهای خاردار و دانه‌ای را تشکیل دهند. سلولهای در عرض ۲-۱ ماه به سطح می‌رسند. لایه سطحی متشکل از سلولهای مسطح مرده می‌باشد که دائماً ریزش می‌کنند.


=== سلول لایه سطحی ===
سلولهای مسطح مرده در سطح پوست یک پوشش محافظتی خشن تشکیل می‌دهند. این سلولها دائماً به موازات از دست رفتنشان، جایگزین می‌شوند.
سلول دانه‌ای: سلولهای لایه دانه‌ای (گرانولار) مسطحتر از سلولهای خاردار هستند و ساختار سلولی آنها شروع به بهم خوردن می‌کند.
سلول خاردار: سلولهای واقع در لایه سلولی خاری، بر آمدگیهای خاری دارند که آنها را به هم متصل می‌کند و به پوست قدرت می‌دهد.
سلول قاعده‌ای: سلولهای لایه قاعده‌ای به میان‌پوست چسبیده‌اند. این ناحیه، قسمتی از پوست است که سلولهای آن مرتباً تقسیم می‌شوند تا سلولهای جدید را که بعداً به لایه‌های بعدی تبدیل می‌شوند، بسازد.


=== ترمیم پوست ===
زمانیکه پوست آسیب می‌بیند، از طریق ترمیم بافت آسیب دیده و جایگزین ساختن بافت از دست رفته با سلولهای جدید، پاسخ می‌دهد. طی روند ترمیم، بافت مرده یا آسیب دیده، ابتدا توسط بافت اسکار و بتدریج با سلولهای جدید سالم جایگزین می‌شود. ترمیم پوست طی مراحلی که در زیر گفته شده، صورت می‌گیرد.
۱- هر آسیبی که منجر به ضایعه پوستی شود، در صورتیکه ضایعه سطحی باشد مسئله مهمی نیست. ممکن است رگهای خونی میان‌پوست آسیب دیده و باعث خونریزی شود. ۲- خون از رگهای خونی نشت پیدا کرده، منجر به تشکیل لخته می‌شود. فیبروبلاستها و دیگر یاخته‌های اختصاصی ترمیمی تکثیر شده و به ناحیه آسیب دیده مهاجرت می‌کنند. ۳- فیبروبلاستها: کلافه‌ای از بافت فیبردار در داخل لخته ایجاد می‌کنند. به موازات انقباض رشته‌های فیبرین کلافه دچار چروکیدگی می‌شود. بافت پوستی جدید در زیر تشکیل می‌گردد. ۴- کلافه فیروز، سفت شده تا یک کبره زخم بر روی سطح پوست ایجاد کند. زمانیکه رشد پوست جدید کامل شود این کبره می‌افتد. با این وجود اثر زخم ممکن است باقی ماند.


=== ۱۵ روش برای داشتن پوست شفاف و لطیف ===
۱. حرص نخورید. وقتی اخم می‌کنید پوستتان چوک چروک میفتد ۱. غذای مورد علاقه‌تان را بخورید برخی از افراد معتقدند مصرف غذاهای چرب و شکلات، باعث ایجاد جوش می‌شوند. آکنه زمانی به وجود می‌آید که منافذ پوست به وسیله چربی بسته شوند. در این هنگام باکتری‌های عادی باعث عفونت می‌شوند. اگر مطمئن هستید که مصرف غذاهای چرب و شکلات منافذ پوستتان را مسدود می‌کنند از آنها دوری کنید اما در شرایط عادی لزومی ندارد به خاطر سلامت پوستتان از خوردن غذای مورد علاقه‌تان دوری کنید.
۲. آب بخورید نوشیدن مقدار زیادی آب در طول روز پوست بدنتان را سالم و شاداب نگه می‌دارد. همچنین مصرف غذای سالم، میوه و سبزی تازه نیز ویتامین‌های A و E را که برای سلامت پوست ضروری‌اند، تامین می‌کند. سبزیجات برگ‌سبز مانند کلم بروکلی سرشار از ویتامین E هستند. میوه‌ها و سبزیجات رنگارنگی مانند کلم، طالبی، هلو و فلفل نیز سرشار از ویتامین A هستند.
۳. آرایش غلیظ، ممنوع! از لوازم آرایش چرب دوری کنید. این‌گونه از لوازم آرایش منافذ پوست را می‌بندند. لوازم آرایشی که با استفاده از موادمعدنی تهیه شده‌اند خیلی کمتر از لوازم آرایش چرب منافذ پوست را مسدود می‌کنند.
۴. استفاده از لوازم آرایش بدون چربی اگر مرتب آرایش می‌کنید از لوازم آرایش بدون چربی استفاده کنید. قبل از استفاده از لوازم آرایش صورتتان را با آب سرد شستشو کنید. فراموش نکنید پیش از خواب نیز پوستتان را از مواد آرایشی پاک کنید.
۵. حمام آفتاب ممنوع برخی از افراد معتقدند که حمام آفتاب گرفتن پوست را تمیز می‌کند. اما واقعیت آن است که اشعه خورشید خطر ابتلا به سرطان پوست، پیری زودرس و چین‌وچروک پوست را افزایش می‌دهد. هرگز جلوی آفتاب دراز نکشید و از داروهای ضدآکنه استفاده نکنید چون ترکیب این داروها و نور خورشید بسیار مضر است.
۶. استفاده از کرم‌های ضدآفتاب بدون روغن از ضدآفتاب‌هایی استفاده کنید که میزان محافظتشان در برابر نور خورشید (SPF) 15 یا بیشتر باشد. هنگام خرید این نوع کرم‌ها دقت کنید بدون روغن باشند تا از مسدودشدن منافذ پوست جلوگیری کنید. کرم ضدآفتاب را هر ۲ ساعت یک بار به پوستتان بزنید.
۷. عدم استفاده از مواد چرب‌کننده و حالت دهنده مو اگر به موهایتان ژل می‌زنید و آن را به سمت صورتتان شانه می‌کنید، بدانید که این مواد منافذ پوستتان را می‌بندند. موهایتان را همیشه تمیز نگه دارید و از شامپوهای بدون روغن استفاده کنید. اگر موهایتان چرب است و هر روز سرتان را می‌شویید از افشانه برای حالت‌دادن به موهایتان استفاده نکنید.
۸. استفاده از صابون‌های بدون روغن صابون‌های بدون روغن نمی‌توانند منافذ پوست را مسدود کنند و باعث ایجاد آکنه و جوش‌های سر سفید و سیاه شوند. صابون‌هایی انتخاب کنید که روی جعبه‌شان کلمه «بدون چربی» قید شده باشد تا از مسدودشدن منافذ پوست جلوگیری کند. با استفاده از این صابون، دست‌ها، لباس‌ها و… را که با پوستتان در تماس هستند و می‌توانند محرک باشند را بشویید.
۹. استفاده از کرم‌ها بر اساس توضیحات سازنده حتماً بر اساس دستورالعمل نوشته‌شده روی بسته‌بندی‌ها از پماد و کرم‌ها 