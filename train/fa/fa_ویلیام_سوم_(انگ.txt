ویلیام سوم یا ویلیام اورانژ-ناسو (William of Orange-Nassau) (متولد: ۱۴ نوامبر ۱۶۵۰ در لاهه؛ درگذشت: ۸ مارس ۱۷۰۲ در لندن.)
شاهزادهٔ اورانژ از زمان تولدش
فرماندار ایالت‌های اصلی جمهوری هلند از ۲۸ ژوئن ۱۶۷۲
پادشاه انگلستان و ایرلند از ۱۳ فوریه ۱۶۸۹
پادشاه اسکاتلند از ۱۱ آوریل ۱۶۸۹ تا پایان عمرش
در این سلطنت تا ۲۸ دسامبر ۱۶۹۴ همسر او ماری دوم نیز که دختر جیمز دوم پادشاه مخلوع دومین دورهٔ خاندان استوارتها بود شرکت داشت.
ویلیام در خاندان اورانژ-ناسو بدنیا آمد. وی فرزند ویلیام دوم اورانژ و ماری دختر چارلز یکم، فرمانروای انگلستان بود.


== فرمانداری هلند ==
پس از حملهٔ لوئی چهاردهم، فرمانروای فرانسه به هلند در ۱۶۷۲، ویلیام بعنوان فرماندار و آدمیرال هلند انتخاب شد. وی با مهاجمان فرانسوی سرسختانه جنگید و حتی در ۱۶۷۳ آب‌بندهای اطراف آمستردام را شکافت تا از طریق سیل راه‌انداختن مانع پیشروی سپاهیان فرانسوی شود.
اگرچه در این نبردها هلندی‌ها شکست‌های سختی خوردند اما در نتیجهٔ سیاست‌ورزی‌های شایستهٔ ویلیام و تقویت روابط با انگلستان از طریق ازدواج ویلیام با دختر دایی‌اش شاهزاده خانم ماری، دختر جیمز دوم فرمانروای انگلستان، لوئی چهاردهم به سود هلند به پایان جنگ موافقت کرد.


== انقلاب شکوهمند ==
ویلیام در جریان استمداد انقلاب مردم انگلستان علیه ظلم و جور جیمز دوم، به انگلستان حمله کرد و در سال ۱۶۸۹ میلادی، با عنوان ویلیام سوم مشترکاً بهمراه همسرش ماری دوم پادشاه انگلستان شد. اسکاتلندی‌ها نیز ویلیام سوم را همراه با ملکه ماری، رسمأ به پادشاهی قبول کردند.
انقلاب سال ۱۶۸۹ که در تاریخ بنام انقلاب شکوهمند معروف است، بدون خونریزی، راه جدیدی را در تاریخ این کشور گشود، که در عصر خود بی نظیر بو