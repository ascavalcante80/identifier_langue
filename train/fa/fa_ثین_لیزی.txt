ثین لیزی (به انگلیسی: Thin Lizzy) یک گروه هارد راک ایرلندی است که در سال ۱۹۶۹ در دوبلین شکل گرفت.
فیل لاینت خواننده، باسیست و شخص اول گروه بود و ترانه‌های ‎«Whiskey in the Jar»‎، ‎«Jailbreak»‎ و «The Boys Are Back in Town» از آثار موفق گروه در سطح بین‌المللی بوده‌اند که پس از گذشت بیش از ۳ دهه، هنوز هم از ایستگاه‌های رادیویی کلاسیک راک پخش می‌شوند. لاینت که در زمان حضورش در گروه، آهنگساز اغلب ترانه‌های ثین لیزی بود، یکی از معدود هنرمندان سیاه‌پوستی است که در عرصهٔ موسیقی هارد راک به موفقیت قابل‌توجهی دست یافته‌اند.
پس از مرگ لاینت در سال ۱۹۸۶، گروه چندین تغییر در ترکیب نفرات‌اش را تجربه کرد و در دوره‌های مختلف با ترکیب‌های گوناگون ظاهر شد. از اعضای برجستهٔ ثین لیزی -پس دوران از لاینت- می‌توان به اسکات گُرهَم و جان سایکس اشاره کرد. سایکس در ژوئن ۲۰۰۹ گروه را ترک کرد.
موسیقی ثین لیزی عناصر مختلفی از سبک‌های گوناگون کانتری، سایکدلیک راک، و موسیقی فولک ایرلندی را در خود دارد، اما