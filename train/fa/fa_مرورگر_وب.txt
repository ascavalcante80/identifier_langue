مرورگر وب (انگلیسی: Web browser) به نوعی نرم‌افزار کاربردی گفته می‌شود که برای دریافت، نمایش و مرور اطلاعات از وب جهان‌گستر مورد استفاده قرار می‌گیرد. یک منبع اطلاعات با یک شناسانه یکنواخت منبع (به انگلیسی: URI) شناخته می‌شود، این منبع می‌تواند یک صفحه وب، تصویر، ویدئو و یا هر نوع اطلاعاتی دیگری باشد.
هر چند مرورگرها برای دسترسی به وب جهان‌گستر طراحی شده‌اند، اما از آن‌ها می‌توان برای دسترسی به اطلاعات سرورهای وب در شبکه‌های خصوصی و یا پرونده‌ها در فایل سیستم‌ها هم استفاده کرد.


== پر استفاده ترین مرورگرهای وب ==
(نوشتار اصلی: سهم استفاده از مرورگرهای وب)
در نوامبر ۲۰۱۴ گوگل کروم، اینترنت اکسپلورر و موزیلا فایرفاکس به ترتیب بیشترین سهم را در بازار مرورگرهای وب داشته‌اند.


=== آمار وب سایت w3schools در نوامبر ۲۰۱۵ ===
کروم
فایرفاکس
اینترنت اکسپلورر
سافاری
اپرا [Opera]


== تاریخچه ==

اولین مرورگر وب در سال ۱۹۹۰ و توسط Tim Berners-Lee اختراع شد به نام مرورگر WorldWideWeb که نام آن بعدها به Nexus تغییر کرد. در سال ۱۹۹۳، Mark Andreessen مخترع Netscape دست به نو آوری و ایجاد تغییراتی در مرورگرها زد، او با انتشار Mosaic (بعدها Netscape) اولین مرورگر محبوب در سراسر جهان که استفاده از وب جهان گستر را آسان‌تر و دسترسی کاربران دیگر سیستم عامل‌ها به آن را نیز ممکن ساخت و همچنین اولین مرورگر گرافیکی جهان بود که انقلابی در روش استفاده از وب را به وجود آورد. او بعدها شرکت خود را با نام Netscape افتتاح کرد و در سال ۱۹۹۴ مرورگر Netscape Navigator را عرضه کرد که سریعاً به محبوب‌ترین مرورگر وب جهان تبدیل شد