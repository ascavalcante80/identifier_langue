ربات جفنگ‌نگار (به انگلیسی: Spambot) یک برنامه کامپیوتری خودکار است که با هدف کمک کردن به ارسال اسپم به خیل عظیمی از افراد نوشته می‌شود. ربات‌های جفنگ‌نگار عموماً تعدادی حساب تقلبی می‌سازند و با استفاده از انها شروع به ارسال هرزنامه به تعداد زیادی از افراد می‌کنند، هرچند که در بسیاری از موارد، تشخیص اینکه یک ایمیل توسط یک ربات جفنگ‌نگار فرستاده شده، کار آسانی است. این کار باعث توسعه‌یافتن نوع خاصی از ربات‌های جفنگ‌نگار شده است که کرک کردن کلمه عبور کاربران هستند و با استفاده از حساب کاربری آنها اقدام به ارسال هرزنامه می‌کنند. البته واژه spambot در زبان انگلیسی گاهی معنی معکوس دارد و اشاره به برنامه‌هایی دارد که در جهت مبارزه با هرزه‌نگاری و برای جلوگیری از رسیدن اسپم‌ها به‌دست کاربران مورد استفاده قرار می‌گیرند. 