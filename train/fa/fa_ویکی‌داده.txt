ویکی‌داده پروژه‌ای است برای ایجاد یک پایگاه دادهٔ مشارکتی قابل ویرایش با هدف کمک به پروژه‌های ویکی‌مدیا، ازجمله ویکی‌پدیا. وب‌گاه ویکی‌داده در ۳۰ اکتبر ۲۰۱۲ رسماً افتتاح شد. پروژه توسط ویکی‌مدیا دویچلند (آلمان) آغاز شد و قرار است منبعی اشتراکی از انواع بخصوصی از داده‌ها باشد، مثل تاریخ‌های تولد، که می‌تواند در همهٔ مقاله‌های ویکی‌پدیا به کار رود. این نخستین پروژهٔ جدید بنیاد ویکی‌مدیا از سال ۲۰۰۶ است.


== مفهوم‌هاویرایش ==
ویکی‌داده یک پایگاه داده سندگرا است که بر پیرامون آیتم‌ها متمرکز شده است. هر آیتم نشاندهنده یک موضوع است (که به یک صفحه ویکی‌پدیا نیز مرتبط است) و با یک حرف Q و یک شناسۀ عددی مشخص می‌شود (مثلا آیتم سیاست با Q7163 نشان داده می‌شود).
با کمک اظهار نظرها، اطلاعات به آیتم‌ها افزوده می‌شود. اظهار نظرهاها از جفت‌های کلید-مقدار تشکیل می‌شوند، بدین صورت که هر اظهار نظر از یک خصوصیت (کلید) و یک مقدار پیوند شده به خصوصیت تشکیل می‌شود.


== تاریخچه پیشرفتویرایش ==
مرحلهٔ راه‌اندازی پروژه با کمک‌های مالی مؤسسه هوش مصنوعی آلن، بنیاد گوردون و بتی مور و شرکت گوگل، به ارزش مجموعاً ۱٫۳ میلیون یورو انجام شد.
راه‌اندازی این پروژه در سه فاز صورت می‌گیرد:
متمرکز کردن پیوندهای میان‌ویکی
ایجاد یک مکان مرکزی برای داده‌های جعبه‌های اطلاعات برای همهٔ ویکی‌پدیا
ایجاد و به‌روزرسانی صفحه‌های فهرست بر اساس داده‌های موجود در ویکی‌داده


=== فاز اولویرایش ===
فاز نخست در ۳۰ اکتبر ۲۰۱۲ به مرحلهٔ اجرا درآمد، و در حال حاضر بر روی فاز دوم کار می‌شود. در فاز نخست امکان اضافه کردن آیتم‌های جدید و افزودن اطلاعات اولیه شامل برچسب، نام، نام (های) مستعار، توضیح و پیوندهای میان‌ویکی بین هر موضوع مقاله‌های ویکی‌پدیا به وجود آمد. هر آیتم با یک نام منحصربه فرد که ترکیبی از اعداد و یک پیشوند Q است مشخص می‌شود. مثلاً آیتم سیاست Q7163 است. این ویژگی ترجمهٔ خودکار برچسب، نام‌های مستعار و توضیحات را بدون ارجحیت هیچ زبانی ممکن می‌سازد.
در ابتدا، ویکی‌داده یک انبار خودکفا برای پیوندهای میان‌زبانی بود. ویکی‌پدیای هیچ زبانی قادر به اتصال به ویکی‌داده نبود، و بنابراین تأمین پیوندهای میان‌زبانی باید به شکل قدیمی ادامه می‌یافت. از ۱۴ ژانویه ۲۰۱۳، ویکی‌پدیای مجاری اولین ویکی‌ای بود که از امکان ویکی‌داده برای پیوندهای میان‌زبانی استفاده کرد. در ۳۰ ژانویه ۲۰۱۳ این امکان در ویکی‌پدیای عبری و ایتالیایی هم مهیا شد. این امکان در ۱۳ فوریه به ویکی‌پدیای انگلیسی اضافه شد و قرار است به دیگر ویکی‌پدیاها هم اضافه شود.


=== فاز دومویرایش ===
اولین جنبه‌های فاز دوم در ۴ فوریهٔ ۲۰۱۳ به‌کارگیری شد و بدین‌ترتیب اظهارنظرها به مدخل‌های ویکی‌داده افزوده شدند. در ابتدا مقادیرْ محدود به دو نوع