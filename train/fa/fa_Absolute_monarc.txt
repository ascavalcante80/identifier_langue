پادشاهی مطلقه به حکومت پادشاهی‌ای گفته می‌شود که در آن شخص پادشاه تا زمان مرگ حکومت کرده و بعد از خودش جانشین انتخاب می‌کند و هیچ گونه حقی برای اشخاص دیگر و مردم قائل نیست. پادشاهی مطلقه گونه‌ای از انواع حکومت‌های تمامیت‌خواه است.
سلطنت خودکامه یا سلطنت نامشروط (به انگلیسی: Absolute monarchy) گونه‌ای از حکومت است که در آن پادشاه قدرت مطلق سیاسی را در میان مردم خود در دست دارد. در این گونه از حکومت‌ها قدرت سیاسی سلطان خودکامه که بر کشور مستقل خود نامحدود است پاسخگوی کسی و یا قانونی نیست. سلطنت خودکامه موروثی است ولی دیگر اهرم‌های انتقال قدرت هم به گونه‌ای در کار است. سلطنت نامشروط به روشنی از سلطنت مشروطه، که در آن قدرت سیاسی شاه محدود و یا مهار شده متفاوت است.
در تئوری، چنین پادشاهی در اعمال قدرت کامل بر سرزمین زیر فرمانش دارای اختیار و توان مطلق است، اما در عمل سلطنت خودکامه را گروه‌های سیاسی، اجتماعی و اقتصادی موجود در قلمرو، مانند اشراف، روحانیون، و طبقات متوسط و پایین‌تر مهار کرده و شکل می‌دهند.
برخی از این پادشاهی‌ها دارای نهادها و قانونگذاران ضعیف و یا نمادینی هستند که شاه هر لحظه می‌تواند آن را تغییر دهد و یا منحل کند. کشورهایی که در آن پادشاه قدرت مطلق را هنوز هم حفظ کرده برونئی، قطر، عمان، عربستان سعودی، سوازیلند، امارات متشکل از امارات متحده عربی، و شهر واتیکان هستند.


== جستارهای وابسته ==
پادشاهی مشروطه

↑ Jerome Blum et al. , The 