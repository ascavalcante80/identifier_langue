مجموعة حروفی که یک واحد را تشکیل دهند واژه یا کلمه نام دارند . در دستور زبان فارسی معمولاً کلمه را به نه بخش تقسیم کنند: اسم ، صفت ، عدد، کنایه ، فعل ، قید، حرف اضافه ، حرف ربط ، صوت . واژه کوچک‌ترین شکل معنادار از حروف است که می‌تواند به تنهایی به کار رود. برای نمونه «-انه» در واژه‌هایی مانند مردانه، زنانه، مهربانانه، دارای معنی ویژه خود است ولی از آنجا که نمی‌توان آن را به تنهایی به کار برد واژه نامیده نمی‌شود. بسیاری از واژه ها به بخش‌های کوچک‌تری بخش‌پذیرند که به آن‌ها تکواژ گفته می‌شود.تکواژه کوچکترین بخش کلمه است که در بسیاری از موارد یک کلمه مستقل محسوب شده و در برخی موارد نیز کلمه به حساب نمی آید.


== فرم‌های آزادویرایش ==
بیشتر زبان‌شناسان بر این باورند که بهترین روش برای تعریف واژگلن بر پایهٔ قالب‌هایی است که واژه‌ها از جنبه‌های نحوی اختیار می‌کنند. پذیرفته‌ترین تعریف ارائه‌گردیده بر این مبنا عبارت است از:
«واژه، فرم آزاد کمینه در یک زبان است.»
فرم آزاد به بن‌پاره‌ای از زبان گفته می‌شود که بتواند به‌صورت تنها وجود داشته باشد و به مکان و موقعیت کاملا ثابت و تغییرناپذیری نسبت به اجزاء زبانی محیط پیرامون خود نیاز نداشته باشد. مطابق تعریف بالا، «شکارچی» یک واژه است، چرا که، می‌تواند به تنهایی پدیدار شود و پدیداری آن در محل‌های گوناگونی در طول جمله رخ بدهد.
مثال‌ها:
شکارچیان به تعقیب آهو پرداختند.
آهو توسط شکارچیان مورد تعقیب قرار گرفت.
در مقام مقایسه، واحدهای «چی» و «ان» (در شکارچیان) کلمات به حساب نمی‌آیند، زیرا، اجازه ندارند که به حالت منزوی وجود پیدا کنند، بلکه، باید حتماً موقعیت مکانیشان نسبت به سایر اجزاء زبانی مجاور ثابت و تغییر ناپذیر باقی بماند.


== انواع واژهویرایش ==
واژه به طور کلی به سه دسته تقسیم میشود که عبارتند از: اسم ،فعل ،حرف ،صفت ،ضمیر ،قید ،صوت. مثلا آهو یک اسم و سبز یک صفت است.


== صرفویرایش ==
مقالهٔ اصلی: صرف
واژه‌ه