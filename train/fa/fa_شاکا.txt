شاکا (به انگلیسی: Shaka) تاثیر گذارترین رهبر پادشاهی زولو بود.
زولو نام یکی از تیره‌ها و زبان‌های آفریقایی است. قوم زولو در دوره سلطنت شاکا (۱۸۱۶-۱۸۲۸) در دوره‌ای از جنگ میان‌قبیله‌ای به نام مفکانه به نهایت قدرت رسید. وی با پیروزی‌های بزرگ خود امپراتوری زولو را بوجود آورد. دولت زولو در ۱۸۳۰-۱۸۳۹ با بوئر در جنگ بود، و سرانجام در ۱۸۸۰ از بریتانیا شکست خورد، و امپراتوری زولو به ۱۳ سرزمین تقسیم گردید و بعداً نیز این سرزمین‌ها تقسیم شد و حدود ۲۰۰ قبیله آزاد زولو تشکیل یافت. جمعیت مردم زولوتبار، حدود ۱۰ میلیون نفر است و بیشتر آن‌ها در کشور آفریقای جنوبی زندگی می‌کنند.
ملت او با اتحاد ملت‌های شمال آفریقا بر بخش وسیعی از آفریقا تسلط داشت، او فردی نابغه در مبارزات جنگی شناخته شده بود در دوران سلطنت او اصلاحات و نوآوری‌های بسیاری صورت گرفت. حکومت او به وحشی گری محکوم شده‌است. فرهنگ آفریقای جنوبی تا اندازه‌ای هنوز تحت تاثیر دوران حکومت شاکا می‌باشد.


== قوم ==
زولوها تعدد زوجات را جایز می‌دانند و عقد و عروسی در نزد آنان 