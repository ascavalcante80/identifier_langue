دوره تریاسه (Triassic؛ /traɪˈæsɪk/ اولین دوره از دوران میانه‌زیستی که در حدود ۱۹۹٫۶-۲۵۱ میلیون سال پیش بوده است و با ۴۰ میلیون سال کوتاه‌ترین دوره در دوران میانه‌زیستی است. نام این دوره اولین بار در سال ۱۸۳۴ (میلادی) و توسط دانشمندی در آلمان بکار گرفه شد. سبب نام‌گذاری این دوره به تریاس این است که رسوبات این دوره از سه قسمت کاملاً مشخص به نام‌های کوپر، موشل کاک و بونت ساندشتین تشکیل شده است که به ترتیب بخش بالایی، میانی و زیرین را تشکیل می‌دهند. این دوره به سه قسمت پیشین، میانه و پسین تقسیم گشته است.
در دوره تریاس آب و هوا بسیار گرم بوده است و بیابانها گسترش یافتند. دلایل نشان‌دهندهٔ این گرما نیز ترک‌های گلی در رسوبات، رسوباتی چون نمک و گچ که از حاصل از تبخیر هستند و اکسید شدن فلزات و مواردی دیگر هستند. در میان تنوع زیستی در این دوران بی‌مهرگانی مثل نوعی شاخ‌قوچی (آمونیت) و همچنین خزندگان بسیار فراوان شدند. با وجود آب و هوای خشک، سرخس و درخت آروکاریاس در خشکی و جلبک در دریا نیز از گیاهان متداول آن دوره هستند. همچنین اولین حشره و اولین پستاندار در این دوره بوجود آمدند. در این دوره خشکی بزرگ پانجه‌آ به دو خشکی بزرگ یعنی گندوانا و لوراسیا تقسیم شد.


=== دوره تریاس ایرانویرایش ===
به جز دو ناحیه باختر دریاچه ارومیه (جلفا) و آباده که از پرمین به تریاس تدریجی و یا با وقفه های رسوبی بسیار کوتاه زمان، دانسته شده اند، در سایر نقاط ایران شرایط سکویی زمان پالئوزوییک تا اواخر تریاس میانی و به عبارت بهتر، تا اوایل تریاس پسین ادامه یافته است. ولی در این زمان (نزدیک به آشکوب نورین)، شرایط دریایی کم ژرفای 1TR و 2TR دستخوش تغییرات زیاد شده که با تشکیل حوضه های کولابی- مردابی نزدیک به دریا، چین خوردگی، پیدایی ارتفاعات، تکاپو های آتشفشانی و جای گیری توده های نفوذی همراه بوده است. نشانه های یاد شده که دستاورد نوعی کو هزایی سراسری هستند، با فاز کوهزایی پیشین سایر نواحی جهان در خور قیاس و نامگذاری دانسته شده اند. در ایران، نشانه های زیر را می توان بخشی از پیامدهای این کوهزایی دانست:
- تکوین و تکامل اشتقاق تتیس جوان در محل تقریبی راندگی اصلی زاگرس.
- جدایش ورق ایران از ورق زاگرس و همگرایی آن به سوی قاره ی اورازیا با هدف بستن اشتقاق تتیس کهن.
- تشکیل حوضه های رسوبی کم ژرفا از نوع باتلاقی- دریاچه ای در گستره های وسیعی از البرز، ایران مرکزی و کپه داغ(به جز زاگرس)، مساعد برای رشد گیاهان و انباشت شیل و سنگ ماسه های حاوی بقایای فراوان گیاهی برای تشکیل رسوب های زغالدار ایران.
- پیدایی بخشی از سنگ های آتشفشانی بازیک و قلیایی ایران که گاهی در اثر دگرسانی تأخیری به زونها و یا عدسی های بوکسیت و لاتریت با ارزش اقتصادی تبدیل شده اند.
- جای گیری پاره ای از توده های نفوذی ایران نظیر 