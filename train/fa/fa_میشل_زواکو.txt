میشل زواکو (به فرانسوی: Michel Zévaco)‏ (۱۸۶۰-۱۹۱۸) نویسنده و روزنامه‌نگار فرانسوی بود.
او در سال ۱۸۶۰ در آژاکسیو بدنیا آمد. او خالق آثاری عموماً" تاریخی و پر ماجراست که در قرن حاضر با اقبال عامه رو به رو شده است.


== زندگی ==
میشل زواکو در سال ۱۸۶۰ در آژاکسیو مرکز جزیره کرس متولد گردید. او تحصیلات خود را در رشته ی ادبیات با موفقیت به پایان رساند. سپس در کالج وین به عنوان استاد معانی بیان به تدریس پرداخت. او در این کالج مدت زیادی نماند و به علت افکار تجدد خواهی از ان جا اخراج شد. و به پاریس روی اورد و در روزنامه هرج و مرج طلب اگالیته به سردبیری ژول رک به نوشتن مقالات اتشین پرداخت. سال ۱۸۹۰ به خاطر مبارزات قلمی سخت و برخوردش با مخالفان سیاسی به زندان سنت پلازی افکنده شد. یک روز در برخورد با وزیر کشور کنستان خطاب به او گفت:
من به تو فرصت می دهم که ثابت کنی با ترسو نامیدن تو دچار اشتباه شده ام. البته اگر تا ان موقع پیکر فرسوده ی تو از هم متلاشی نشده باشد و نرس نفرت انگیری که چهره ی وحشت اورت را رنگ پریده کرده است تو را ارام بگذارد. روز اول مه در ساعت ۲ در میدان کنکورد برای مبارزه با من حاضر باش.از این جا چهره نجیب زاده ماجراجویی به نام ارتانیان به چشم می خورد که بعداً پاردایان نام می گیرد و با لحن مخصوص خودش مخالفانش را می کوبد.زواگو بعداً انتقادی و هنری و ادبی روزنامه ی پیک فرانسه می شود.وقتی به سن چهل سالگی می رسد سیر افکار خویش را تغییر میدهد. ازدواج می کند و صاحب پنج فرزند می گردد. و در این زمان او به نگارش پاورقی های تاریخی سرگرم می شود و روزنامه ی جمهوری کوچک به سر دبیری ژروریشاد برای نخستین بار کتاب بورژیا او را منتشر می سارد که خیلی زود او را به موفقیت می رساند.
به این ترتیب تیتراژ روزنامه ی کوچک بالا می رود. در سال ۱۹۰۱ با انتشار داستان پل آرزوها از سلسله ی داستان های مونت کریستو شهرت او چندین برابر می شودو سر دبیر روزنامه با غرور به خوانندگان مژده می دهد که پاورقی های جدیدی به قلم میشل زواگو منتشر خواهد شد. چندی بعد پاورقی های زواگو در روز نامه ی لومارتن از اعتبار خاصی برخوردار می گردد. و ژان پل سارتر که هنوز نوجوانی پیش نبود از داستان های جذاب او به نام شوالیه پاردایان لذت می برد. زواگو پله های ترقی و شهرت را یکی پس از دیگری بالا می رود و طی ۱۸ سال ۳۰ عنوان کتاب منتشر می سازد.
حوادث پاردایان یک مجموعه ی پر کششی را با عنوان: پاردایان ها، حماسه ی عشق، فوستا، فوستای مغلوب، پاردایان و فوستا، عشق های شیکو، پسر پاردایان، گنج فوستا، پایان سرگذشت پاردایان، پایان سرگذشت فوستا تشکیل می دهد که چهار داستان آخری را انتشارات تالان دیه چاپ کرده است.
میشل زواگو سرانجام در روز هش