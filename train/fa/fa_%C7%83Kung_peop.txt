کونگ (ǃKung یا ǃXũ یا Juǀʼhoansi) مردمی در صحرای کالاهاری آفریقا هستند.
کونگ‌ها از مردمی هستند که روش زندگی‌شان بیشتر مبتنی بر جمع‌آوری غذا* است، هرچند اخیراً برخی از مردم کونگ در دهکده‌های مجاور جامعه‌های دیگر ساکن شده و به کشاورزی، گله‌داری یا کارگری می‌پردازند.
ریچارد لی* تحقیق انسان‌شناختی مهمی درباره این مردم انجام داده است. طبق تحقیقات او، تقریباً یک سوم الی نیمی از افراد قبیله به طور چرخشی در خانه می‌مانند و بقیه افراد برای کار خارج می‌شوند به طوری که هیچ یک، چه مرد و چه زن، بیش از سه روز در هفته کار نمی‌کنند. نقش‌های جنسیتی به صورت متقابل و متکی به یکدیگر است، مثلاً زنان برای جمع‌آوری غذا از خانه خارج شده و اطلاعاتی نیز درباره جانوران شکاری به دست می‌آورند. مردها خیلی وقت‌ها به جمع‌آوری غذا می‌پردازند ولی طبق آداب و رسوم سنتی مردان گوشت‌ها را بین افراد قبیله توزیع می‌کنند. پدرها نقشی فعال در بزرگ کردن فرزندان دارند. تربیت بچه‌ها به گونه‌ای است که رقابت و تعرض تشویق نمی‌شود. از نظر کونگ‌ها هیچ ایرادی ندارد که مردها کار زنان را انجام بدهند و برعکس..
کونگ‌هایی که در دهکده‌های مجاور جامعه‌های دیگر ساکن شده‌اند بیشتر به کارهای کشاورزی، گله‌داری یا کارگری مزدبگیر می‌پردازند و جمع‌آوری غذا بسیار کمرنگ شده است. به همین علت زندگی زنان بیشتر به خانه محدود شده است. گله‌داری نیز سبب شده است پسرها بیشتر از دخترها خارج از خانه باشند و نقش‌های جنسیتی در این عده از کونگ‌ها مشخص‌تر تعریف شده و متفاوت‌تر از یکدیگر هستند..


== پانویس ==


== منابع ==
امیلیا نرسیسیانس. مردم‌شناسی و جنسیت. نشر افک