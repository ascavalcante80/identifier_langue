وُلگا (به روسی: Волга) (برخی آن را همان رودی می‌دانند که در متون قدیمی فارسی از آن با عنوان آتِل یاد شده‌است)رودی است در غرب روسیه، که با ۳٬۶۹۲ کیلومتر درازا، طولانی‌ترین و پرآب‌ترین رود اروپا است . رود ولگا پس از طی مسیر طولانی خود به دریای خزر می‌ریزد. همچنین دریاچه خزر از طریق این رودخانه به توسط کانال ولگا-دن به آب های آزاد متصل می شود.به دلیل قوانین سختگیرانه ای که از زمان اتحاد جماهیر شوروی در حفظ گونه های دریای خزر اعمال میشود همه ساله از اواسط ماه می و بالا آمدن سطح آب ولگا در محل دلتای آن که شهر آستاراخان نیز در آنجا واقع شده جمعیت عظیمی از ماهیهای ساکن خزر برای تخم ریزی وارد آن شده و در هزاران حوضچه طبیعی که از سر ریز رود به آن وصل میشوند تخمریزی کرده و بچه ماهیها با فرونشستن سطح رود قبل از اینکه ارتباط این حوضجه ها با آن قطع گردد وارد ولگا شده و برای ادامه حیات به دریای خزر بازمیگردند و این چرخه طبیعی که در اکثر رودهای دیگری که در کشورهای دیگر ساحل خزر به دلیل بی مبالاتی از بین رفته در دلتای ولگا ادامه دارد و میشود گفت اگر روسیه از این حمایت خود از این چرخه دست میکشید چه بسا دیگر هیچ ماهی و جنبنده ای در خزر یافت نمیشد
برخی از بزرگترین ذخائر آبی جهان در کنار این رود قرار دارند و از منابع آب آن تغذیه می‌کنند. در کشور روسیه این رود یکی از نمادهای ملی کشور به شمار می‌رود و یازده شهر این کشور در کنار حوزه‌های آبگیر رود ولگا قرار دارند.


== نام‌شناسی ==
نام روسی این رود یعنی ولگا (Волга) از ریشه نیا-اسلاوی *vòlga گرفته شده که به معنای رطوبت است. این نام اسلاوی یک گرته‌برداری از نامی است که سکاهای ایرانی‌زبان به این رود داده بودند یعنی «را». نام «را» (Rā) نیز در زبان سکایی به معنای رطوبت و هم‌ریشه با واژه اوستایی «رنها» Raŋhā (به معنای رود افسانه‌ای) است. واژه سغدی رک (r’k) 