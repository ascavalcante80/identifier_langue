تَندُرُستی یا سَلامَت عبارت است از تامین رفاه کامل جسمی و روانی و اجتماعی انسان است. سلامت معادل کلمه انگلیسی Health می باشد و بهداشت عمومی ترجمه کلمه Public Health می باشد. بنا بر تعریف سازمان بهداشت جهانی، تندرستی تنها فقدان بیماری یا نواقص دیگر در بدن نیست بل‌که «تندرستی نداشتن هیچ‌گونه مشکل روانی، اجتماعی، اقتصادی و سلامت جسمانی برای هر فرد جامعه است.»
امروزه اهمیت توسعه بهداشت عمومی برای برقراری عدالت اجتماعی در حوزه سلامت بر هیچ کس پنهان نیست.

سلامتی جسمی شامل همه قابلیت‌های جسمی بدن است. به فرد یا پدیده‌ای که دارای تندرستی باشد، تندرست یا سالِم گفته می‌شود.
حس تندرستی در افراد تفاوت دارد و دو فرد در شرایط جسمانی یک‌سان ممکن است قضاوت متفاوتی در مورد تندرستی خود یا دیگران بکنند. برای نمونه یک فرد معلول می‌تواند خود را کاملاً تندرست حس کند در حالی که اطرافیانش او را ناتندرست بدانند. البته افرادی که بیماری‌های شدید دارند معمولاً همیشه از سوی خود و دیگران تندرست به‌شمار نمی‌آیند.
واژهٔ سالم در مورد پدیده‌های گوناگون، برای نمونه اقتصاد، فضا و محیط هم کاربرد دارد.


== مؤلفه‌های زندگی سالم ==


=== مؤلفه‌های جسمانی ===
عوامل ژنتیکی
تغذیه سالم: سبزیجات، شیر، میوه‌ها و غیره.
محیط زیست سالم: هوای پاک، آب پاکیزه، خاک نیالوده، نور کافی و غیره.
محیط امن برای تن: جامه کافی، گرما، سرپناه و غیره.
خواب کافی: داشتن زمان کافی برای استراحت و آسایش.
داشتن رابطه خوب با پیرامونیان (برای نمونه با دوستان و هم‌کاران)
شرایط سالم کاری، برای نمونه: نبود ترس و فشار مزمن در محل کار


=== مؤلفه‌های روحی-روانی ===
عشق: توانایی دوست داشتن و محبوب کسی/کسانی بودن
داشتن شریک زندگی، فرزند، خانواده و اطرافیان
دوستی، مردم‌داری، مهارت‌های اجتماعی

توجه به خود، اعتماد به نفس
موفقیت و به رسمیت شناخته شدن از سوی دیگران، دریافت واکنش‌های مثبت از سوی دیگران (بازخورد)

امنیت: حس امنیت اقتصادی، اجتماعیٔ سیاسی و ...، حس امنیت روحی در مورد مفهوم زندگی
آزادی: آزادی بیان، آزادی عقیده و غیره.
خلاقیت: فعالیت‌های آفرینشگرانه و بازی‌ها

وابستگی:
وابستگی به شریک زندگی، دوستان یا دیگران
قابلیت دعوا و آشتی
تجربه کردن و خاطره‌های باارزش


== رسوم ==
پیش از نوشیدن مشروبا