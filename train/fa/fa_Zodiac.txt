منطقةالبروج که فلک‌البروج و گردآسمان نیز نامیده می‌شود، کمربندی با پهنای ۱۶ درجه از کره سماوی پیرامون دایرةالبروج که حدود ۸ درجه از شمال و ۸ درجه از جنوب در امتداد آنرا می‌پوشاند. منطقةالبروج، مدار ظاهری خورشید (دایرةالبروج) -در میانه- و مدار ماه و پنج سیارهٔ تیر، ناهید، بهرام، هرمز و کیوان (یعنی سیاره‌هایی که با چشم غیرمسلح دیده می‌شوند) را دربر می‌گیرد و خود به برج‌های دوازدگانه تقسیم شده است.


== تقسیم‌بندی منطقةالبروج ==
[نوار] منطقةالبروج با توجه به [خط] دائرةالبروج و همراه با آن، به دوازده بخش مساوی (هر بخش معادل ۳۰ درجه)، تقسیم می‌شود و هر بخش را یک برج می‌نامند. از دوهزارسال پیش، برای مشخص کردن قسمت‌های مختلف منطقةالبروج، عمدتاً از نام ۱۲ صورت فلکی مطابق بروج مذکور که در این منطقه قرار داشته استفاده می‌شود. البته بعلت حرکت تقدیمی زمین، امروزه برجها نسبت به صورتهای همنام خود تقریباً به اندازه یک برج جابجا شده و بازمانده‌اند بنحویکه امروزه برج حمل در صورت فلکی حوت تحویل می‌شود نه صورت فلکی حمل.


=== برج‌های فلکی ===


==== برج‌های فلکی دوازده‌گانه ====

نام برج‌های فلکی دوازده‌گانهٔ منطقةالبروج که دانشمند ایرانی عبدالرحمان صوفی در سال ۹۶۴ میلادی در اصفهان تعیین و ترسیم کرده عبارت هستد از:
برج حمل؛ قوچ، بره
برج ثور؛ گاو نر
برج جوزا؛ دو پیکر
برج سرطان؛ خرچنگ
برج اسد؛ شیر
برج سنبله؛ خوشه، دوشیزه
برج میزان؛ ترازو
برج عقرب؛ کژدم
برج قوس؛ کمانگیر
برج جدی؛ بزغالهٔ نر (بزماهی)
برج دلو؛ آب ریز
برج حوت؛ ماهی


==== برج‌های فلکی در طالع‌بینی چینی ====

موش (鼠)
ورزا (牛)
ببر (虎)
خرگوش (兔)
اژدها (龍)
مار (蛇)
اسب (馬)
گوسفند (羊)
میمون (猴)
خروس (雞)
سگ (狗)
خوک (豬)


== جایگاه کرات در منطقةالبروج ==


=== خورشید ===
خورشید در خط یا دایره سیر ظاهری خود (دایرةالبروج) در میانه منطقةالبروج است و خورشید تقریباً هر ماه شمسی یک برج را طی می‌کند.
خورشید اکنون (۱۴ آذر ۱۳۹۴ خورشیدی) در درجه ۱۳ قوس قرار دارد.


=== ماه ===

منطقة البروج همچنین بر اساس توقف نسبی روزانه کره ماه معمولاً به ۲۸ قسمت تقریباً مساوی تقسیم می‌شود که منازل قمر نام دارد بنحویکه روی هم رفته هر سه برج فلکی، هفت تا از منازل قمر را می‌پوشاند. هر یک از منازل قمر معادل ۱۲ درجه و ۵۱ دقیقه و ۲۵٫۷۱۴ ثانیه قوسی از منطقة البروج است.
قمر (ماه) اکنون در برج سنبله یا برج همجوار آن قرار دارد.


=== سیارات داخلی ===
دو سیاره داخلی عطارد (نزدیکترین سیاره به خورشید) و ناهید معمولاً در منطقةالبروج نزدیک به خورشید هستند و همواره قبل (پگاه) یا بعد (غروبگاه) از خورشید و همجوار آن دیده می‌شوند. عطارد ۲۸ درجه و ناهید ۴۶ درجه بیشترین فاصله زاویه‌ای را از خورشید پیدا می‌کنند. عطارد ممکنست در شرایط مساعد از ستارگان هم پرنورتر دیده شود. ناهید روشنترین شیء آسمانی بعد از خورشید و ماه است که با چشم غیرمسلح دیده می‌شود.
موقعیت و حلول سیاره عطارد در سال ۱۳۹۴:
حلول سحرگاهی عطارد ۱۱ بهمن ۹۳ (۳۱ ژانویه ۲۰۱۵)
حلول شامگاهی عطارد ۲۱ فروردن ۹۴ (۱۰ آوریل ۲۰۱۵)
حلول سحرگاهی عطارد ۱۰ خرداد ۹۴ (۳۱ مه ۲۰۱۵)
حلول شامگاهی عطارد ۱ مرداد ۹۴ (۲۳ ژوئیه ۲۰۱۵)
حلول سحرگاهی عطارد ۸ مهر ۹۴ (۳۰ سپتامبر ۲۰۱۵)
حلول شامگاهی عطارد ۲۷ آبان ۹۴ (۱۸ نوامبر ۲۰۱۵)
حلول سحرگاهی عطارد ۲۴ دی ۹۴ (۱۴ ژانویه ۲۰۱۶)
حلول شامگاهی عطارد ۴ فروردین ۹۵ (۲۳ مارس ۲۰۱۶)
موقعیت و حلول سیاره زهره در سال ۱۳۹۴:
حلول شامگاهی زهره ۲ آبان ۹۳ (۲۴ اکتبر ۲۰۱۴)
حلول سحرگاهی زهره ۲۳ مرداد ۹۴ (۱۴ اوت ۲۰۱۵)
حلول شامگاهی زهره ۱۷ خرداد ۹۵ (۷ ژوئن ۲۰۱۶)


=== سیارات خارجی ===
سیارات خارجی و موقعیت آنها در سال ۱۳۹۴ خورشیدی:
مریخ: با قدر ۱٫۸۴ تا ۲٫۷۸- در بیشتر مواقع از ستارگان مرئی نیز روشنتر است
(سالانه نزدیک به نیمی از منطقه البروج را طی می‌کند؛ آغاز سال ۱۳۹۴ در ۲۲د