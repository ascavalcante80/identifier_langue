زبان یونانی باستان (Ἑλληνική Hellēnikḗ) زبانی هندواروپایی از شاخهٔ هلنی است که در دوران باستان در خلال سدهٔ نهم قبل از میلاد تا سده‌ی چهارم میلادی در سرزمین یونان رواج داشته‌است. ادبیات یونانی باستان با هومر آغاز می‌شود و با نویسندگان شاعران و تاریخ‌نویسان بعدی ادامه می‌یابد. در دوره رنسانس و پیشرفت‌های علمی برای نام‌گذاری علمی بویژه در حیطه زیست‌شناسی از زبان یونانی باستان استفاده شد. این زبان به الفبای یونانی باستان نوشته می‌شد.
زبان یونانی باستان به علت برخورداری از ادبیات غنی هنوز دوستداران فراوانی دارد. عده زیادی از مردم جهان مایل هستند آثار ارزشمند هومر، سوفکلس و آیسخولوس را به زبانی که این ادبیات در آن پدید آمده، مطالعه کنند. علاوه بر آن، هنوز از گنجینهٔ لغات این زبان برای واژه‌سازی علمی و فلسفی استفاده می‌شود.
باشندگانِ مسلمانِ شماری از دهکده‌های اطراف ترابزون ترکیه به گویشی از یونانی سخن می‌رانند که به یونانی باستان نزدیک است.


== الفبا ==

الفبای یونانی ۲۴حرف دارد که در زیر از راست به چپ مرتب گردیده‌اند :
تلفظ حروف به شکل زیر است :

↑ «Against all odds: archaic Greek in a modern world». بازبینی