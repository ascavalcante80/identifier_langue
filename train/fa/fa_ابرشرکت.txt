اَبَرشرکت یا ابرهمکاری (به انگلیسی: corporation) نوع حقوقی ویژه‎ای از سازماندهی افراد و منابع مادی است که با مجوز دولت و به منظور داد و ستد تعریف می‎شود. در مقایسه با دو نوع دیگر از مالکیت تجاری، یعنی مالکیت انحصاری و شراکت، ابرهمکاری (شرکت) به واسطهٔ شماری از مشخصه‎ها ابزاری منعطف‎تر برای فعالیت اقتصادی در مقیاس بزرگ، به‎ویژه به منظور فراهم کردن حجم عظیمی از سرمایه برای سرمایه‎گذاری، محسوب می‎شود. برجسته‎ترین مشخصه‎های ابرشرکت عبارتند از :
مسئولیت محدود، به این معنا که تأمین‎کنندگان سرمایه مطلقاً بیش از میزان سرمایه‎گذاری خود متضرر نخواهند شد.
قابلیت جابجایی سهام، به این معنا که حق رأی و سایر حقوق در این مجموعه، بدون نیاز به هماهنگی‎های حقوقی، قابل جابجایی از یک سرمایه‎گذار به دیگری است.
برخوردار بودن از شخصیت قضایی، به این معنا که ابرشرکت همچون یک "شخص" واقعی دارای جایگاه حقوقی است و بنابراین می‎تواند شکایت کند، از آن شکایت شود، قرارداد امضا کند، 