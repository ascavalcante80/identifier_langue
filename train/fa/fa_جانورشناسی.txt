جانورشناسی رشته‌ای از زیست‌شناسی است که به بررسی جانوران می‌پردازد. واژه جانور خود به معنی دارنده جان است و همانگونه که از این نام برمی‌آید جانورشناسی جانوران را از تمام جهات بررسی می‌کند. برای اینکه این بررسی کامل باشد علم جانورشناسی خود به رشته‌های مختلف تقسیم می‌شود. رشته‌های جانورشناسی ابتدا خود به دو دسته بزرگ تقسیم می‌شوند و سپس هر کدام به رشته‌های کوچک‌تری منشعب می‌گردند:
دسته اول: رشته‌هایی از جانورشناسی که حیوانات را به ترتیب تکامل از جوانب مختلف تحقیق می‌نمایید:
کالبدشناسی (آناتومی)
بافت‌شناسی
فیزیولوژی
رده‌بندی یا بیوسیستماتیک ((systematics) یا (taxonomy))
بوم‌شناسی (اکولوژی)
جغرافیای حیوانی (zoogeography)
دیرین‌شناسی
ژنتیک


== تاریخچه ==


=== قبل از داروین ===
تاریخچه جانورشناسی به خیلی گذشته‌ها تا به امروز بر می‌گردد. هرچند این اصطلاح جانورشناسی در عصر جدید به آن تعلق گرفته ولی ریشه آنرا می‌توان در زمینه کارهایی مثل ارسطو و یا جالینوس یافت. پس از آن پزشکی اسلامی مانند آلبرتوس ماگنوس این علم را جلو بردند. در دوره رنسانس تفکرات جانورشناسی در اروپا متحول شد و توجه 