زبان ونتی زبانی هندواروپایی از شاخه زبان‌های رومی است که جمعیتی نزدیک به دومیلیون و سیصد هزار تن در اروپا و سایر نقاط جهان بدان سخن می گویند.


== تاریخچه ==
این زبان در حدود ایتالیای امروزی و سواحل مدیترانه تحت تاثیر سلتی ها رشد و نمو پیدا کرد و در قرون وسطی نویسندگانی مانند روزانته و کارلو کولدونی به این زبان آثاری را ثبت نمودند.ونتی مدت ها در مناطق مدیترانه بعنوان زبان میانجی بکار می رفت.با تاسیس پادشاهی ایتالیا و پس از آن جمهوری ایتالیا رفته رفته از اهمیت این زبان کاسته شد.سیستم فاشیستی حکومت ایتالیا در گذشته موجب شد شمار بسیار زیادی از گویشوران این زبان به مناطق دیگر مانند لاتزیو فرستاده شوند.


== پراکندگی جغرافیایی ==
زبان ونتی در ایتالیا در منطقه ونتو و برخی مناطق همجوار صحبت می شود.همچنین گروه هایی از مردم ونتی زبان نیز در اسلوونی و کرواسی و نیز در منطقه تولچیا در رومانی بسر میبرند.در کشور مکزیک مردم شهر چیپیلو و در برزیل (در مناطق بسیار زیادی از کشور) این زبان رایج است.گویش ونتی زبان های برزیل را تالی میگویند.همچنین از 