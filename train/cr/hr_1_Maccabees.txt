Prva knjiga o Makabejcima je jedna od knjiga Biblije i Staroga zavjeta. Pripada u deuterokanonske knjige. Napisana je oko 100. pr. Kr. Biblijska kratica knjige je 1 Mak.
Prva knjiga o Makabejcima jedna je od deuterokanonskih knjiga, koje kao sastavni dio Staroga zavjeta priznaju katolici i pravoslavni. Židovi i većina protestanata smatra ovu knjigu pouzdanom povijesno, ali ne kao dio Biblije.
Makabejci su židovska junačka obitelj. Riječ "Maccabee" vjerojatno znači "čekić". No ime može značiti i kombinaciju početnih hebrejskih slova poznate riječi iz Mojsijeve pjesme u čast Jahvi: "Tko je kao ti, Jahve, među bogovima" (Mi Kamoha Be-elim, Hašem?) 
Izraelom je vladao Aleksandar Makedonski do smrti 323. pr. Kr. Nakon toga, carstvo Ptolomejevića iz Egipta i Seleukidsko carstvo iz Sirije (Seleukovići) borili su se za prevlast u Izraelu. Pobijedili su ovi drugi. Oni su željeli helenizirati Židove. Posebno je teško bilo za vrijeme Antioha IV. Epifana, koji je ograničio židovsku vjeru, kulturu i tradiciju. Zabranio je obrezivanje, svetkovanje subote (šabata), bogoslužje i sl.  Ova knjiga je o židovskoj obitelji Makabejaca, koji su podigli ustanak protiv Seleukovića. I Prva i druga knjiga o Makabejcima pišu o istim događajima, ali na drugačiji način. Pisac knjige pisao je iz perpektive Makabejaca sa simpatijama prema njima. U njima se vidio spas Izraela (1 Mak 5,62). Vrijeme radnje obuhvaća cijelo vrijeme otpora i ustanka od 175. do 134. pr. Kr. te kako je spas židovskog naroda došao od Boga preko Matatijine obitelji i njegova tri sina: Jude Makabejca, Jonatana Makabejca, Šimuna Makabejca i unuka Ivana Hirkana (Šimunov sin). Uspjeli su osloboditi Jeruzalem i Hram. Prethodno su imali velike gubitke, kada se nisu željeli boriti i braniti subotom, jer im je vjera nalagala, da subotom miruju. Nakon toga, su shvatili da moraju i na taj dan. Ponovno su posvetili Hram u Jeruzal