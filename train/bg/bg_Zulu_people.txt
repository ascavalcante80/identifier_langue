Зулу (южноафрикански английски и исизулу: амазулу) са африканска етническа група от около 11 милиона души, което ги прави най-голямата етническа група в Република Южна Африка, където живеят главно в провинцията Квазулу-Натал. Езикът им исизулу е от групата на банту и, по-специално, един от подгрупата нгуни.


== История ==
Зулуското царство играе важна роля в южноафриканската история през 19 век. По времето на апартейда зулу са били класифицирани като второкласни граждани и са били сериозно дискриминирани. Днес те са най-многочислената етническа група в страната и имат равни права с всички останали южноафриканци.


=== Произход ===
Зулу първоначално са били малко племе в земите, които днес са в северен Квазулу-Натал, основано около 1709 година от Зулу Кантомбхела. В езика зулу „зулу“ означава „рай“ или „небе“. По онова време районът е населяван от 