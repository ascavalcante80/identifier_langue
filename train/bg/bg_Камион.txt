Камионът е МПС, предназначено за превоз на товари. Преходите с камион могат да варират от няколко до хиляди километри. Някои камиони са произведени като цяла конструкция, а други - в две части: влекач и полуремарке, предназначено за превозване на специфични товари.
В Австралия камиони наречени автовлакове, превозват стотици тонове товар на дълги разстояния. Необходимо е голямо умение, за да се управлява автовлак.
Първите камиони са произведени през 90-те години на XIX в. Те са били задвижвани от парни двигатели.
Съвременните камиони се задвиждат чрез мощен дизелов двигател, който работи с дизелово гориво - вид петрол. Някои дизелови двигатели са сднабдени с турбо зареждане за по-голяма мощност.
Някои камиони, като военните, имат релефни гуми и здраво окачване, за да могат да се движат по неравен терен.


== Модели камиони ==
Повечето камиони започват живот като стандартно шаси и кабина. След това производителите на автомобили добавят тялото, което определя предназначението на камиона.Камионите могат да бъдат класифицирани условно в следните категории:
Бордови
Влекачи
Специализирани
Специализираните камиони включват:
Камион за извозване на боклук - камионът е с контейнер за боклук и с повдигач, който чрез предпазен щит изпразва кофите за боклук в контейнера
Камион за леки автомобили -използва се за превозване на коли за изложения. Отзад има рампи, които се спускат назад, за да могат да се товарят и разтоварват колите.
Камион за животни
Цистерни
Пожарни коли

Самосвали
Извънгабаритни
Хладилни


== Кабината отвътре ==
Шофьорите на камиони за превози на дълги разстояния прекарват много време в кабината. Затова тя се проектира да бъде удобна, а някои от уредите за управлени