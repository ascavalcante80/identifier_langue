Ярославъл (на руски Ярославль) е град в Русия, административен център на Ярославска област и Ярославски район в нея. Населението на града през 2011 година е 591 374 души. Историческата част на града е разположена край вливането на река Которосъл във Волга. Влиза в състава на градовете от знаменития Златен пръстен на Русия.


== История ==
Предполага се, че е основан през 1010 г. от Ярослав Мъдри за защита на Ростов от север. Дотогава там са живели представители на угро-фински народности. Първото споменаване на Ярославъл е датирано през 1071 г. От 1218 става център на независимо княжество. През 1463 е присъединен към Московската държава. През 17 век е втори по величина град в Русия. По време на полската окупация на Москва през 1612 г. е временна фактическа столица на страната.


== Икономика ==
Ярославъл е крупен промишлен център: в него е първият в света завод за синтетичен каучук, има нефтопреработващ завод, заводи за автомобилни гуми, за двигатели, за ремонт на електровози, електромашиностроителен и корабостроителен завод и много други.
В града се пресичат важни автомобилни, водни и железни пътища. Разполага с 1 железопътен, 2 автомобилни моста на Волга; изгражда се при необходимост железопътен понтонен мост.


== Архитектура и изкуство ==
Най-старото съоръжение в Ярославъл е Спасо-Преображенската катедрала, издигната през 1506-1516 г. върху основите на първоначалната постройка от 1216-1224 г. През 16 век манастирът е ограден с каменна ограда. Именно от него през 1612 г. земското опълчение на Кузма Минин и Дмитрий Пожарски се отправя за освобождаване на Москва. В богатата библиотека е открит през 1790-те препис на древноруската поема „Слово за полка Игорев“ („Слово о полку Игореве“). В ансамбъла на манастира влизат: ограда и кули, „свети врати“, Спасо-Преображенската катедрала, църква „Ярославски чудотворци“, столова и настоятелски покои, звънарница, ризница, корпус с монашески килии.
Истински бисер на старинната руска архитектура е църквата „Иля пророк“, започната през 1647 и изписана до 1681 г. Други известни храмове в града са:
ансамбъл в Коровницка слобода - 2 църкви (топъл храм „Владимирска божия майка“ и студен храм „Иоан Златоуст“) с камбанария;
църква „Иоан Предтеча“ от 17 век;
ансамбъл Толгски манастир - с катедрала и уникална кедрова гора от 17 в.;
6 други старинни църкви.
В града са построени и 1 руска старо-обредна църква, 1 лютеранска църква, 1 джамия и 1 синагога.
Театър „Фьодор Волков“ 1750 е най-старият обществен театър в Русия.


== Спорт ==
Хокей на лед: „Локомотив“ е 3-кратен шампион на Русия (1997, 2002, 2003).
Футбол: в Първа лига играе „Шинник Ярославъл“.
Волейбол: във Висшата лига градът е представен от „Ярославич“.


== Личности