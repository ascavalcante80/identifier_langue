Аврелий Августин (на латински: Aurelius Augustinus), Августин Блажени или Августин от Хипон (13 ноември 354 – 28 август 430) е една от най-важните личности в развитието на западното християнство. В римокатолицизма той е светец и Отец на Църквата, както и патрон на Августинския монашески орден. Редица философи и теолози са повлияни от учението му, а неговите произведения (включително и "Изповеди" - често пъти считано за първата западна автобиография) все още се изследват и четат.
Според неговия съвременник Йером "Августин създава наново древната вяра".  В ранните си години той е силно повлиян от манихейството и след това от неоплатонизма на Плотин. След приемането на християнството и неговото кръщение в 387, Августин разработва своя подход към философията и теологията, различни методи и различни гледни точки. Вярвайки, че благодатта на Христос е необходима за човешката свобода, той помага да се формулира доктрината за първородния грях и прави първите стъпки за развитието на теорията на справедливата война .
Когато Западната Римска империя започва да се разпада, Августин разработва концепцията на Католическата църква като духовен Град на Бога (в книга със същото име), който се различава от материалния земен град. Неговите мисли са дълбоко повлияни от средновековния светоглед . Градът на Бога и Августин са тясно свързани с учението за Светата Троица, както е формулирано от Никейския и Константинополския събор.
В католическата църква и англиканската общност той е светец, доктор на Църквата, както и патрон на Augustinians. Неговият празник се празнува на 28 август в деня на смъртта му. Той е покровител на пивовари, печатари, теолози, и редица градове и епархии. Много протестанти, особено калвинистите, го смятат  за един от духовните бащи на протестантската Реформация поради неговите учения за спасението и Божията благодат.
В източноправославната църква много от неговите учения не се приемат. Други доктрини, които понякога са неприемливи за източноправославната църква, са негово мнение за първородния грях, доктрината за благодатта и предопределението. Той все пак се смята за светец и неговият празник се чества на 15 юни. Той е известен и като "Блажени Августин " или " Св. Августин Блажени ".


== Биография ==
Августин се ражда през 354 г. в Тагаст (съвременен Алжир) - по това време римска провинция в Северна Африка. В Тагаст той посещава начално училище. На седемнадесет годишна възраст той заминава за Картаген, където продължава образованието си по реторика. Майката на Августин — Моника — е отдадена християнка, а баща му Патриций е езичник. Първото му вникване в същността на греха се случва,  когато той и няколко приятели откраднали  плодове, които дори не искали от една квартална градина. Августин, по произход вероятно бербер, според образованието и интелектуалното си формиране принадлежи изцяло на латинската култура, също като големите африканци в късноримската литература (Апулей, Тертулиан, Киприян). Заради неговата надареност баща му, дребен земевладелец от класата на curiales, с лични жертви го подкрепя за реторическа кариера, която по това време е предпочитан път към държавните служби.
От ранна младост по-силна от реторико-политическата амбиция в него е философската страст, неспокойното и стремително търсене на истината — едновременно щастие и мъчение на неговия живот, защото Августин, следвайки нравите на късната античност, се отдава на удоволствието и стремежа към слава, което в своя мисловен напредък вероятно все повече усеща като противоречие с идеала за "философски живот".
Той дълго се колебае между различните духовни течения на своето време. Приет като дете сред готвещите се за кръщение, но некръстен, след това като младеж, той посвещава девет години на сектата на манихеите, разновидност на гностическото движение. По време на престоя му в Милано неоплатонизмът на Плотин и Порфирий го води до една по-чиста линия на мислене. Той го възприема всъщност от латинските преводи на Марий Викторин, африкански ретор, който по-късно се покръства, защото като човек, живял в късната Римска империя, е имал ограничени познания по гръцки. Наред с манихейското и неоплатоническото влияние в него не е съвсем изтрита и християнската вяра, внушената от майка му в неговите детски години. Тя се възпламенява отново, когато в Милано Августин се среща с импониращата му форма на тази вяра, представяна от епископ Амвросий. Такава е ситуацията, в която се случва известният духовен поврат в градината на Милано през август 386 г, "Изповедите" показват как Августин в горчиво себеизследване познава безполезността на досегашните си усилия да достигне до истината.
Оттам нататък Августин е един преобразен в огъня на познанието човек, който най-накрая след безкрайни усилия и обиколни пътища е намерил онова, което търси. Душата му става спокойна. Създадените през зимата на 386/387 г., още преди кръщението му, в самотата на Касиакум Soliloquia (Разговорът със себе си) обобщават вътрешната драма на духовния поврат в изречението: "Бог и душата искам да позная. Нищо повече? Не, нищо повече" (Soliloquia I,2). В сравнение с вътрешната връзка между Бога и творението всичко останало — околна среда, семейство, професия, политика — става маловажно и несъществено.
В близо четиридесетте години, последвали приемането му в църквата (387), Августин понася последиците — социални, морални, църковни и политически — от онова интелектуално познание: като се започне от кръщението, което той получава заедно със своя син и приятеля си, до ръкополагането му за свещеник и службата му като епископ; от живота на монах през първите години след духовния поврат до пасторските и църковно-политическите дейности на епископ и догматик в публичността по време на африканския църковен спор; от теоретико-философската тематика на първите съчинения и тяхната неоплатоническа духовност до големите произведения на теологическата догматика и позициите относно времето, които, както книгите на "За божия град", обосновават едно ново схващане за църквата и политическия свят.


=== История около раждането му ===
Четвърти век, когато е роден Августин, било бурно време за Римската империя. Големият император Константин привилегировал християнството и отблъснал влиянието на култовете на традиционните култове към Бог ("Константиновият завой"). Синовете на Константин, които заедно го наследили през 337 година, трябвало да се изправят срещу външните заплахи от германците и новото Персийско-Сасанидско царство по границите, както и да гарантират спокойствието вътре в държавата.
Констанций II царува по време на раждането на Августин,единственият който оцелява след боевете от синовете на Константин. Повече от баща си и братята си, Констанций е тръгнал по пътя да превърне църквата в кралство църква. В същото време настъпили ожесточена богословски сблъсъци, тъй като Констанций е така наречената "Aryanism" (в своята  хомологична форма), която по-скоро е отречена (особено в Запада). В крайна сметка Констанций не постигнал целта си, да въведе обща вяра.
По време на младостта на Августин е краткото, но забележително царуване на Юлиан (361-363), който е последовател на древната вяра в Бога и безуспешно иска подновяване на езичеството. Следващите императори са били всички християни, Теодосий I най-накрая прави християнството официална религия (380) и забранява  култовете към езическите богове със закон (391/92).


== Период на преподаване ==
През годините 373 и 374, Августин преподава граматика в Тагаст.  На следващата година той се премества в Картаген за провеждане на училище на реторика и остава там  в продължение на девет години. Смутен от непокорното  поведение на учениците в Картаген, през 383 се мести в Рим, където той вярва, че практикуват най-добрите оратори. Въпреки това, Августин е разочарован от римските училища, където той е посрещнат с апатия. След като дойде време студентите му  да си плащат таксите, те просто бягали. Манихейските приятели го запознават с префекта на град Рим, Симах, който бил помолен да намери  професор по реторика за императорския двор в Милано. Августин получава работата и се отправя на север в края на 384 г. На възраст от тридесет години, той е спечелил най-видимата академична позиция в латинския свят, а тогава тези длъжности дават бърз достъп до политическа кариера. По време на този период Августин показа интерес към манихейството и въпреки че не се посвещава, става " одитор", на най-ниското ниво в йерархията на сектата.
Докато е все още в Картаген, той започнал да се отдалечава от манихейството, отчасти заради разочароващото среща с манихейския епископ Фауст от  Милве, основен изразител на манихейската теология. В Рим той напълно загърбва манихейството и вместо това разучава скептицизма. В Милано, майка му го притиска да стане християнин. Собствени проучвания на Августин от неоплатонизма също го водят в тази посока.


=== Манихейски период ===
За огорчение на майка му Августин се присъединява към манихейството. Като младеж Августин живее хедонистично за известно време и завързва любовна връзка с жена, която остава негова любовница за около 15 години. Ражда му се син на име Адеодат. Образованието на Августин и ранната му кариера е в областта на философията и реториката — изкуството на убеждаването и публичното говорене. Той преподава в Тагаст и Картаген, но пожелава да пътува до Рим, където смята, че практикуват едни от най-добрите реторици. Но Августин е разочарован от римските училища и ги намира за апатични. Когато идва времето за заплащане на учебната такса, студентите просто си отиват.
Манихейските му приятели го запознават с префекта на Рим на име Симах, който има задачата да намери професор по реторика за императорския двор в Медиолан (Милано). Младият провинциалист печели мястото и заминава на север, за да го заеме през 384 г. На 30-годишна възраст Августин спечелва най-видната академична позиция в латинския свят. Епохата е такава, че подобни постове дават възможност за добра политическа кариера. На своя пост той усеща силно напрежението от живота. Един ден на път към императора с цел да произнесе важна реч Августин се оплаква, че пияният просяк, който той подминал по пътя, има по-малко изтощителен живот от него.


=== Неоплатонистичен период ===
Майка му се опитала да го притисне да стане християнин, но епископът на Медиолан Амвросий оказал най-голямо въздействие върху Августин. Повлиян от проповедите на Амвросий, някои допълнителни проучвания и една разочароваща среща с един типичен представител на манихейската теология, Августин се отказал от манихейството. Самият той твърдял за известно време, че преживява личен духовен прогрес, но накрая завършил това духовно пътешествие, потънал в скептицизъм.
Майка му го придружила до Медиолан и той ѝ позволил да му уреди брак, вследствие на което той напуснал любовницата си (след като изчакал 2 години годеницата си да навърши зряла възраст, вероятно е бил с друга жена през това време).


=== Християнски период (386-430 г.) ===
През лятото на 386 г., след като прочел за живота на свети Антоний Пустинника и бил много вдъхновен, Августин преживял дълбока вътрешна криза и решил да се обърне наистина към християнството. Той изоставил кариерата си по реторика, загърбил преподавателската дейност в Медиолан, отказал се от женитбата си и се отдал изцяло на служение на Бога и на свещеничеството, което включвало целибат (отказ от женитба). Ключов момент в неговото обръщение е гласът на едно дете, което викало "tolle lege" ("вземи и чети".) В този момент Августин бил отворил случайно Библията на римляни 13 глава, 13 стих. В своите "Изповеди" той детайлно се спира върху своето духовно пътешествие. Изповедите стават класика на християнската теология и на световната литература. Амвросий кръстил Августин заедно със сина му Адеодет на Възкресение Христово през 387 г. и скоро след това Августин се върнал в Африка през 388 г. По пътя към родината, майка му починала и Августин останал сравнително сам без семейство.
След завръщането си в Африка, той създал монашеско общество в Тагаст, в което влизали той и група негови приятели. През 391 г. той бил ръкоположен за свещеник в Хипон (лат. Hippo Regius, сега Анаба в Алжир). Станал известен проповедник. Повече от 350 проповеди, които се считат за автентични, са запазени. Той е забележителен с идейното си противопоставяне на манихейството, което преди защитавал.
През 396 г. Августин става помощник-епископ на Хипон (с правото да стане епископ след смъртта на настоящия) и остава епископ до смъртта си през 430 г. Той напуска своя манастир, но продължава монашеския начин на живот в епископската резиденция. Той оставя едно правило (лат. Regula) за монашество, което му дава титлата "патронен светия на обикновеното духовенство" - духовниците, които не са монаси, но живеят според монашески правила.
Августин умира през лятото на 430 г., по време на обсадата на Хипон от вандалите.


== Личност ==
От всички мислители и учители на ранната средновековна епоха, личността на Августин е най-добре позната поради наличието на огромно количество запазени негови трудове. Той бил конфликтна личност — със силни и завладяващи страсти. Ранните му сексуални отклонения от общоприетия морал, любовницата му и незаконно-роденият му син, който той силно обичал, ни дават информация за контекста на личната битка, която той водел, за да си създаде лични принципи за състоятелен живот, праведност и благочестие. Манихейството подпомогнало тази вътрешна битка и довело до известна доза вътрешен мир. Със своята удобна стоическа доктрина, то му давало възможност да отхвърли чувството на вина, което той често преживявал.
Августин не би могъл да бъде наречен "умерен" в съвременното значение на тази дума. Той преследвал яснота и директност в поучението си. Според съвременните методи за изследване, възгледите му не са непременно последователни, нито цялостни. Въпреки това, трудовете му показват една личност, която взима предвид важните въпроси на деня и смисъла на живота, и прави това с голяма духовна страст и интелект.


== Влияние като теолог и мислител ==
Августин остава централна фигура както в християнството, така и в западната мисъл. Съвременния историк Томас Кахил го смята за първия средновековен учен и последния класически учен. Както във философските си съчинения, така и в теологическите (богословските) си съчинения, той е силно повлиян от стоицизма, платонизма и неоплатонизма, най-вече от Плотин - авторът на Енеадите. Тази привързаност към нео-платоничната мисъл, способствала за християнизацията на старогръцката мисъл и въвеждането на тази мисъл в християнството и в еропейската интелектуална традиция. Неговите въздействащи трудове върху волята на човека (централна тема в етиката) по-късно стават обект на изследване от философи като Шопенхауер и Ницше. Като добавка, Августин е повлиян и от трудовете на Виргилий (познат с учението си за езика) и Цицерон (познат с учението си за аргумента.)
Формата, в която Августин приема християнското послание, е в съществените си части тази на неоплатоническата духовност. По-конкретно, Августиновото тълкуване на християнското съществуване се разкрива като задълбочаване и ново формулиране на античната идея за "философския живот", съдържаща се преди всичко в платоническото мислене.
Ако подчинението на Бог е предпоставка за всяко послание, ако човешкият дух според Августиновото учение за илюминацията вижда, само доколкото е осветен от божествената светлина, то трябва това "познание — участие в битието" (Й.Ритер) да намери своето отражение в живота — в онзи философски живот, част от който е приоритетът на познанието пред дейното битие и оттеглянето от обществото. Според платоническото учение човек намира съвършенство най-напред в отказ от света, в издигане до истинното, неизменното, божественото. Израз на този стремеж е bios theoretikos (Съзерцателен живот). В християнското мислене на Августин тази форма на съществуване наистина е освободена от нейния светски, индивидуалистичен характер, тя обаче остава определяща като образ на отвъдния живот и понеже този образ определя начина на живот в отсамното, "философският живот" продължава да въздейства също и в християнската общност. Познаващото издигане до Бог сега вече не е дело на отделен мъдрец, то е вкарано в руслото на жизнените редове на църквата, но въздейства само индиректно и опосредено върху формата на света. Меродавна остава дистанцията от практическия живот, от светските, икономически и политически активности на човека. Тук законът за "познание на Бога и душата" (Deum et animam scire) също запазва своята валидност. Под двойния натиск на платоническия онтоцентризъм (В. Дилтай) и религиозната връзка между Бога и Аза почти изчезва широкото поле на практиката.
Августин подчинява всички светски блага на най-висшето благо чрез едно понятийно разделяне между нещата, на които човек трябва да се наслаждава, и нещата, които трябва да ползва. Това е изказано най-ясно в съчинението "За християнското учение": "Нещата, определени за наслаждение, ни правят блажени, тези, които са определени за ползване, насърчават нашия стремеж към щастие и ни предлагат сякаш средство да достигнем до онези неща, които ни правят блажени и да се придържаме към тях. Ние, които се наслаждаваме и ползваме, сме поставени между двете. Ако искаме да се наслаждаваме на предназначените за употреба неща, нашият ход ще бъде забавен и понякога така отклонен, че от любов към низкото ще бъдем възпрепятствани да спечелим нещата, предназначени за наслаждение, или ще стигнем до тях само колебливо" (За християнското учение I, 3). Наслаждение и ползване, frui и uti, трябва да се разбират като приближаващи се до употребата им в библейския език. Това са форми на любов, израз на новозаветната заповед за любов в областта на социалността и културата. Те дават посоката и мярата, в които душата овладява обкръжаващите я неща. Така Августин може да каже: "Да се наслаждаваш означава да обичаш нещо заради самото него. Да ползваш обаче означава необходимите за живота неща да се обвързват с достигането до това, което човек обича, доколкото то изобщо заслужава любов" (За християнското учение I,4).
Въпреки че приемането на християнството от Августин е било подготвено с неговия отказ от реториката и обръщането му към философията, то взривява рамките на античната култура, защото Августин продължава да тласка философията към бягство от света чак до християнското обезценяване на света. Но точно това обезценяване прави възможно въвеждането отново на античните блага в християнския космос на знанието и мисленето. Точно защото античната култура е доловила непрестанния протест на философията, тя е могла, докато нейната собствена мощ е била пречупена, да се побере почти непроменена в новите рамки на християнския светогед и на християнското образование. Сега тя се появява като предварителна степен на християнството, също както неоплатонизмът е бил за Августин учител, водещ към Христа. Античната култура преминава на страната на християните за ползване като светско благо, след като философията, сега вече станала окончателно християнска философия, е подчинила всяко земно знание.
Това важи и за реториката. "Не думите обвинявам... , а виното на заблудата, което ни предлагаха в тези думи пияните учители", пише Августин в (Изповеди I,16). Така науката и образованието са обявени за неутрални блага, за чиято стойност решаваща е правилната употреба. Ако най-напред са изчистени от лъжата на демоните, те могат по всяко време да служат на благата вест. Ако науката и културата не съществуват заради самите себе си, то в християнското пространство отново може има наука и култура.
Оттук се разбира защо теологическото образование на средновековието охотно е усвоило всички остатъци от античната култура. Манастирите на ранното средновековие са опазили свидетелствата за античната култура и са предотвратили нейния залез, те са предали по-нататък образователната традиция, която още в късната античност е била сведена до схемата на septem artes (Седемте свободни изкуства). Ако обаче християнският монах заменя езическия оратор, то това е възможно само защото Августин открива, че и свещените писания са произведения на езика, и по тази причина на християните подобава да бъдат не само мъдри, но и красноречиви (За християнското учение IV,6).
Възгледът на Августин за първородния грях е развит в трудовете му срещу пелагианите. Въпреки това, източно-православните теолози (богослови)са в ключов спор с Августин по отношение на тази доктрина и поради това тя става една от точките на разделение между изтока и запада. На изток грехът е разглеждан като патологическо понятие, вследствие на който човешката природа бива увредена. Не грехът като такъв е наследствен, а по-скоро увредената вече от него природа, за това, за разлика от бл. Августин, в източното богословие се говори за грехопадение.
Трудовете на Августин спомагат за формулирането на теорията за "правдивата война". Той също подкрепя използването на сила срещу донатистите.
Тома Аквински взима голяма част от теологията на свети Августин, въпреки че създава свой уникален синтез от гръцка и християнска мисъл след широкото преоткриване на трудовете на Аристотел. По този начин Тома Аквински доразвива религиозната идейна обосновка на християнската теология в периода на Средновековието и спомага съществено за установяването на схоластиката и догмата като основни философски характеристики на християнството (особено на средновековната му специфика).
Августиновата доктрина за божественото предопределение не бива напълно забравена от Римо-католическата църква и намира израз в трудовете на Св. Бернар от Клерво.
Теолозите реформатори като Мартин Лутер и Жан Калвин преоткриват Августин и той става за тях източник на вдъхновение и разбиране на библейското Благовестие. Епископ Джон Фишер от Рочестър (главен опонент на Лутер) набляга на августинския възглед за благодатта и спасението , който да е в съответствие с Римо-католическата доктрина. По-късно в Римо-католическата мисъл, трудовете на Корнелий Янсен (за които се твърди, че са силно повлияни от Августин) стават основа на движението на янсенизма (чийто представител е Блез Паскал). Някои янсенити скъсали с Римо-католицизма и се отделили като отделно изповедание.
Августин е канонизиран за светец (в Римо-католическата традиция) с всеобщо одобрение и е признат като един от Отците на Църквата през 1303 г. от Папа Бонифаций VIII. 28 август е неговият празник - денят, на който се смята, че е починал. Той е патронен светец на пивоварите, печатарските работници, теолозите и на множество градове и диоцези.
Последната част на "Изповедите" съдържа обширно разсъждение върху времето. Католическите теолози най-общо приписват на Августин вярването, че Бог съществува извън времето във "вечното настояще" и че времето съществува само в сътворената Вселена, защото само тук то бива изявено чрез движението и промяната.
Според Лео Ръкбай аргументите на Августин срещу магията и различаването на магията от чудесата на Бога са жизнено важни за борбата на ранната църква срещу езичеството. Те стават основата за по-късното отричане на вещерството и магьосничеството.
Според професор Дийпак Лал видението на Августин за небесния град е повлияло силно върху светските идеи на Просвещението, марксизма, фройдизма и еко-фундаметализма.
Някои учени смятат, че влиянието на манихейството е продължено в западното богословие от Августин, преминал към християнството от манихейството, чиито произведения продължават да бъдат изключително важни за католическата и протестантската теология. Основателят на протестантството Мартин Лутер е монах от Августинския орден. Протестантското учение за спасение само с вяра издава манихейско влияние.


== Философия ==
Философията на Августин има голям принос през средните векове. Следните теми трябва да бъдат споменати:


=== Концепцията за истината ===
Августин повлиян първо от скептицизма, през целия си живот е ангажиран с проблема за истината. Решение, той очаква  cogito ergo sum Рене Декарт, като той намира несъмнената истина за съществуването на мисленето: "съмнява ли се  някой, че иска да живее, че иска да мисли, знае и съди? Като никое друго съмнение какво иска, относно тези съмнения, дори той не може да се съмнява"
 -De war-X, 10
Той го покри накратко заедно с si enim fallor, накратко: "защото (дори) ако греша, аз съм (още)." Истината винаги е необходима и вечна за него. Като пример идеалните истини на математика му служат, защото нищо не  може да промени тези свойства. Заради източниците може и да има истина, Августин го търси в човешкото съзнание: "Разберете! Връщане към себе си! Истината живее вътре в хората. […] " Умът не прави истината, но я намира."
 -De vera religione 39, 72f.
Вечните идеи в духа на Бог са причина за всички истини при Свети Августин. Сам Бог е истината. Както и при Платон,  архетипите са онтологично-високия статус, са също и при Свети Августин. Истината за хората вече се предлага в  медииранато просветление на ума чрез Бог. Божествения дух (mundus intelligibilis) тези идеи и правила,са излъчени  директно в човешкия ум; истината се оказва в самите хора. Точното тълкуване на тази теория остава спорно, но  изглежда да представлява умерено епистемологична.


=== Мнение за времето ===
"Така че какво е времето? Ако никой не ме пита, знам ще мога да го обясня но Питащият, не знам. "
 -Неограничено изповеди. 11; като следните цитати
Августин казва: наличието на миналото, настоящето на настоящето и настоящето на бъдещето. Минало настояще и  бъдеще, като такива не съществуват според Августин: "Как можеш да кажеш, че миналото и бъдещото време са там,  миналото е свършило, а бъдещето все още не е дошло?" Настоящето да, но ако то винаги присъства и миналото го няма,  то тогава няма да има време,а ще бъде вечност.". По-скоро миналото е очакване в присъствието, то напомня за   настоящето и бъдещето, докато настоящето, е издигаща се частност от бъдещето в миналото на нашия дух. Ние измерва  времето, въз основа на: "Впечатления, които произвеждат временни неща (в нашият дух) и остават, ако те са  преминали, настоящето, няма да е това през което сме преминали и каквото сме натрупали като житейски опит."
Августинското разбиране за време съдържа задължително много, поради преживения субективен елемент на времето,  защото можем да измерим изминалото време като впечатление само в нашия дух, в нас и винаги ще достигаме до  субективни твърдения, така например това време е повече ние от друг. Не можем да измерим бъдещи неща, защото не   можем да кажем нищо за тях, докато не ни се случат, и ние сме придобили това впечатление, че можем да решим за себе  си дали това впечатление е по-дълго или по-кратко. Обаче за Августин не е чиста истина, защото за него времето е  неразривно свързано с нещата: "Нищо няма да бъде временно, ще има изминалото време; нищо за нас нямаше да бъде  там, ако нямаше бъдеще; абсолютно нищо, дори настояще нямаше да има."
Също така за Августин, времето е истинско, защото Бог го е създал. Kонцепцията на Августин за време