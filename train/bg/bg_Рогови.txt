Рогови водни гъби (на латински: Demospongiae) са най-големият клас в тип Porifera. Тяхните „скелети“ са изградени от частици, състоящи се от влакна на протеина спонгин или от минерала силициев диоксид, или и двете. Когато са включени частиците на силициевия диоксид те имат различна форма от тези, на подобните силициеви гъби (Hexactinellida). Demospongiae включват 90% от всички видове гъби и имат предимно леоконидна (виж) структурата.
Повечето от тях са морски обитатели, но някои живеят в сладководни води. Някои видове са ярко оцветени и има голямо разнообразие във формата на тялото, най-големите видове достигат над 1 метър в диаметър Размножават както полово, така и безполово.


== Произход ==
Demospongia имат древна история като първите вкаменелости с тях са включени в депозити от прекамбрий от края на криоген (периода „Снежна топка“), където тяхното присъствие е било открито от фосилизирани стерани, въглеводородни маркери, които са характерни за клетъчните мембрани на водните гъби, а не от преки вкаменелости на самите гъби. Те представляват непрекъснат 100 милиона годишен химически запис на изкопаеми демоспонги до края на неопротерозой. Най-ранният риф с водни гъби е датиран към ранния камбрий, представен от малък биохерм (древен органичен риф), изграден от археоциатидис и калцирани микроби в началото на камбрий (около 540-535 Ма), намерени в югоизточната част на Сибир..
Съществуващите Demospongiae са организирани на 14 разреда, които обхващат 88 семейства, 500 рода и повече от 8000, описани видове.
Хупър и ван Соест дават следната класификация на Demospongiae в разреди:
Подклас Homoscleromorpha Bergquist 1978
Homosclerophorida Dendy 1905

Подклас Tetractinomorpha
Astrophorida Sollas 1888
Chondrosida Boury-Esnault & Lopès 1985
Hadromerida Topsent 1894
Lithistida Sollas 1888
Spirophorida Bergquist & Hogg 1969

Подклас Ceractinomorpha Levi 1953
Agelasida Verrill 1907
Dendroceratida Minchin 1900
Dictyoceratida Minchin 1900
Halichondrida Gray 1867
Halisarcida Bergquist 1996
Haplosclerida Topsent 1928
Poecilosclerida Topsent 1928
Verongida Bergquist 1978
Verticillitida Termier & Termier 1977

Все пак молекулярни изследвания показват, че Homoscleromorpha може да не принадлежи в този клас и може да се наложи класификацията да бъде ревизирана.


== Размножаване ==
Сперматоцити се развиват от трансформацията на хоаноцити, а ооцитите възникват от археоцити. Повторното делене на зиготата се извършва в мезохила и се образува паренхимела, ларва съставена от по-големи вътрешни клетки, заобиколен от малки, външни флагелирани клетки. В резултат ларва навлиза в канала на централната кухина и се изхвърля чрез изходящия ток.
Методи на безполовото размножаване включват, пъпкуване както и формирането на гемули.


== Източници ==
↑ а б в Barnes, Robert D.. Invertebrate