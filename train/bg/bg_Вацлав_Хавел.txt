Вацлав Хавел (на чешки: Václav Havel) е чешки драматург и политик.
Той е един от първите говорители на Харта 77, водеща личност в политическите промени през ноември 1989 г., последен президент на Чехословакия (1989-1992) и първи президент на Чехия (1993-2003). Автор е на около 20 пиеси и значителен брой есета, преведени в чужбина.


== Политическа дейност ==
В началото на 1960-те год. неговата дейност в областта на политиката се засилва, като той става особено активен след избухването на Пражката пролет. През 1977 г. неговият ангажимент към Манифеста за човешки права Харта 77 му донася световна слава на лидер на опозицията в Чехословакия, което довежда до неговото арестуване. През 1989 г. „Нежната революция“ изстрелва Хавел към президентския пост. В качеството си на президент на Чехословакия, а впоследствие на Чехия, Хавел повежда страната към многопартийна демокрация. По време на неговото 13-годишно управление страната преживява бурни промени, включително отделянето на Словакия, което той не одобрява, приемането в НАТО и започването на преговорите за членство в Европейския съюз, които приключват през 2004 г.


== Творчество ==


=== Пиеси ===
1960 г. – Семейна вечер
1963 г. – Градинско увеселение
1965 г. – Съобщение
1968 г. – Затруднена способност за съсредоточаване
1968 г. – Ангел хранител
1968 г. – Пеперуда на антената
1971 г. – Съзаклятници
1972 г. – Просешка опера
1975 г. – Аудиенция
1975 г. – Вернисаж
1976 г. – Хотел в планината
1978 г. – Протест
1983 г. – Грешката
1984 г. – Largo desolato
1985 г. – Изкушението
1987 г. – Санитарно благоустройство
1988 г. – Утре ще го пуснем


=== Основни политически есета