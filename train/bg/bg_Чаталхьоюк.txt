37.6675, 32.828333

Чатал Хююк (на турски: Çatal Höyük, от думите çatal – вилица и höyük – хълм) е голям древен град от Новокаменната и Каменно-медната епоха, намиращ се в южната част на Анадола, на територията на днешна Турция. Съществуването му е датирано в периода 7500-5700 г. пр.н.е. Той е най-големият и най-добре запазен досега открит неолитен град.
Чатал Хююк е разположен издигнат над пшеничените полета на Конийската низина, югоизточно от днешния град Кония (древният Икониум) в Турция, на около 140 км от двукратерния вулкан Хасанда. Източното селище формира хълм, висок около 20 m над низината по време на най-късното заселване в Новокаменната епоха. Също така има и още едно селищно хълмче на изток и малко византийско селище на няколкостотин метра на изток. Праисторическите хълмови селища са изоставени преди началото на Бронзовата епоха. Река Чаршамба тече между двете хълмчета, така че къщите са построени върху наносна глина, която може би е била важна за земеделието по това време.
През различните периоди градът имал от 5000 до 8000 жители. Археолозите не откриват следи от големи различия в общественото положение и имуществото им. Жените и мъжете били равнопоставени. Помеще