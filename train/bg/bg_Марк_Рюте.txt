Марк Рюте (на нидерландски: Mark Rutte, МФА:['mɑrk 'rʏtə]) е нидерландски политик от Народната партия за свобода и демокрация (НПСД) и неин лидер.


== Биография ==
Марк Рюте е роден на 14 февруари 1967 година в Хага. От 1988 година участва активно в младежката организация на консерватевнолибералната НПСД. През 1992 година завършва история в Лайденския университет, след което работи в отдела за човешки ресурси на Юниливър.
През 2002 година Рюте става държавен секретар на социалните въпроси и заетостта при първото правителство на Ян Петер Балкененде, като запазва този пост и във втория му кабинет, съставен през 2003 година. От 2004 година е държавен секретар на образованието, науката и културата.
През 2006 година Марк Рюте става лидер на НПСД и напуска правителството, оглавявайки парламентарната група на партията. Под негово ръководство на парламентарните избори през 2010 година тя печели най-голям брой депутатски места. Рюте оглавява правителство на малцинствот