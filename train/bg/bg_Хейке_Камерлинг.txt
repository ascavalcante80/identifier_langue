Хейке Камерлинг Онес (на нидерландски: Heike Kamerlingh Onnes) е нидерландски физик, носител на Нобелова награда за физика за 1913 година. Най-значимото си откритие прави през 1911 когато открива, че при свръхниски температури в някои метали електрическото съпротивление изчезва почти напълно. Това поведение на металите по-късно е известно като свръхпроводимост. През 1882 става професор в университета в Лайден, а през 1894 година създава криогенна лаборатория в същия град. През 1908 успява за първи път да получи течен хелий и да достигне температура от