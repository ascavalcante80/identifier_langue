Лодз или Лудж (на полски:  Łódź; немски : Lodsch, Лодш) е третият по големина град в Полша. Той се намира в центъра на страната и е столица на едноименното Лодзко войводство. Административно е обособен в отделен градски окръг (повят) с площ 293,25 км2. Също така е административен център е на Източнолодзкия окръг, без да е част от него. В града се намира Лодзкият университет.


== История ==
Основан през 1423 г., градът попада под пруска власт под името Лодз през 1793 г. след разделянето на Полша. През 1806 г. се присъединява към Варшавското княжество, а през 1815 г. — към Конгресна Полша.
В началото на 1800-те години градът става индустриален център и в него съжителстват представители на 3 различни култури: поляци, евреи и германци.
През 1918 г. Лодз става част от току-що станалата независима Полша. По време на Втората световна война градът е присъединен към Германия и преименуван на Лицманщат по името на германския генерал Карл Лицман, който е убит, след като превзема града през Първата световна война. По време на нацистката окупация е създадено еврейско гето, което е ликвидирано през 1945 г.


== Население ==
Населението на града възлиза на 725 055 души (2012 г.). Гъстотата е 2 472,0 души/км2.
Населението през годините:
1793 г: 190 души1806: 7671830: 4 3001850: 15 8001880: 77 6001905: 343 9001925: 538 6001990: 850 0002002: 1 055 000


== Туризъм ==


=== Туристически атракции ===

Улица Пьотрковска — една от най-големите търговски улици в света с дължина 4,9 км.
Алея на звездите
Зоопарк
Лунапарк
Мануфактура — търговски център, построен на мястото на стар текстилен производствен комплекс. Съхранена е атмосферата от XIX век, като са използвани и реставрирани оригиналните сгради.
Над 30 парка, включително гората Лагевники, намираща се в пределите на града


== Побратимени градове и партньори ==


== Известни личности ==
Родени в Лодз
Мира Гинзбург (1884-1949), психоаналитик
Ян Карски (1914-2000), офицер
Даниел Либескинд (р. 1946), американски архитект
Рудолф Льовенщайн (1898-1976), психоаналитик
Станислав Микулски (1929–2014), полски артист
Файга Островер (1920-2001), бразилска х