Язвата е рана по стените на хранопровода, стомаха или на дванадесетопръстника. В началото тя засяга само лигавицата на съответния орган, но може и да пробие мускулния слой отдолу. Ако язвата стига само до собствения мускулен слой на лигавицата, това състояние се нарича ерозия - като ерозиите са често множествени и могат да причинят силни кръвотечения.  Ако поразения орган е стомаха, се получава възпаление на коремната кухина, наречено перитонит. След по-продължително агресивно действие на кисело стомашното съдържимо, язвата може да премине в рак.


== Симптоми ==
Те биват различни според местоположението на язвата:
Язва на дванадесетопръстника: пациентът изпитва болки в горната част на корема късно след ядене, през нощта и на гладно.  Това състояние се облекчава след хранене. 
Стомашна язва: при тази язва болката се появява в горната част на корема след приемане на храна, но е възможно и да има болки независимо от храненето. 
Язви, причинени от неопиоидни аналгетици (нестероидни противовъзпалителни средства): в повечето случаи протичат без симптоми с обилно кръвотечение. 


== Усложнения ==
Усложненията на язвата се появяват без предизвестия, но често и остро. 
Кръвотечения: когато се получи кръвоизлив в стомаха или дванадесетопръстника, кръвта напуска организма на болния през два изхода - устата или ануса. 
Спукване на язвата (перфорация): тук се появяват внезапно силни и остри болки в горната част на корема.  Нужна е спешна операция. 
Проникване на язвата към съседни органи (пенетрация): при проникване на язвата към панкреаса се срещат болки в гърба, докато при проникване към дебелото черво е възможно да се получи комуникационен канал между дебелото черво и стомаха, през който да преминава съдържимо от единия орган в другия. 
Стеснение на стомашната стена: в случай, че язвата се намира в "средата" на стомаха, уголемяващата се съединителна тъкан около нея може да стесни стомашната стена на това място. 
Раково израждане: възможно само при язвата на стомаха и се среща в около два процента от случаите. 


=== Симптоми при усложнения на язва на стомаха и дванадесетопръстника ===
Пробив на стомашната стена (перфорация): при този вид язви, пациентът изпитва внезапна болка в горната част на корема, която се разраства в целия корем.  Други симптоми биват гадене, неспокойствие и студена пот. 
Проникване в съседни органи (пенетрация): изпитва се постоянна болка, като се наблюдава и местно втвърдяване на коремната стена. 
Кръвоизлив от дъното на язвата: сред симптомите са повръщане на кафеникаво или тъмночервено стомашно съдържимо, като е възможно в него да има или да няма хранителни остатъци. 
Стеснение на изхода на стомаха: при пълно стеснение (стеноза) се наблюдава повръщане на всички храни, докато при частично стеснение се повръща само част от прие