Орсанмикеле (на италиански: Orsanmichele, Or San Michele) е църква във Флоренция, уникално по своята форма и значение архитектурно съоръжение. Орсанмикеле е построена в периода 1337-1350 г. Името на църквата идва от името на женски манастир от 8 век, който се е намирал на това място и се е наричал „Сан-Микеле в градината“.
През 1240 г. на мястото възниква пазар, където в отворена лоджия с пиластри, за да пази от дъжд, се е водила търговия със зърно. В памет на църквата, намираща се на мястото преди това, на стената са поставени изображения на Архангел Михаил и Дева Мария. За второто се смятало, че притежава чудотворна сила.
Своята роля в историята на изкуството църквата започва да играе след 1348 г., когато Европа е пометена от първата вълна на чумата. Тогава църквата рязко забогатява: оцелелите сле дчумата, от чувство на вина и покаяние даряват 350 000 флорина, което е повече от годишния бюджет на града и позволява църквата да поръча голям табернакъл от мрамор. Тъй като търговията със зърно не се съчетавала с прекрасния табернакъл на Орканя, пазарът е преместен на друго място. Оттогава, партерния етаж на Орсанмикеле служи изключително за религиозни цели, и за първи път в историята на Флоренция търговията отстъпва пред изкуството. Горните етажи продължават да служат за хранилище на зърно до началото на 16 век.
През 14 век сградата става център на 