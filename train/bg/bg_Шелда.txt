Шелда (на нидерландски Schelde, произнася се Схелде, на френски: Escaut-Еско) е река, дълга 435 км, която извира в Северна Франция, пресича Белгия и след Антверпен завива на запад през Зеландия към Северно море, образувайки общата делта на Рейн-Маас-Шелда.
Река Шелда протича през един от най-гъсто населените и индустриализирани райони на Западна Европа. Шелда, заедно с по-големите си притоци (Скарп, Лейе, Дендер, Рюпел) и многобройните изкуствени канали, образува система от водни пътища, обслужваща белгийските текстилни центрове, кат