Бъдеще е времева област, период, който съдържа събития, които още не са се случили. Противоположно е на миналото и идва след настоящето. В специалната теория на относителността бъдещето се счита за абсолютно. Времето във физиката представлява четвъртото измерение след 3-те пространствени измерения.
Футурологията е наука за прогнозиране на бъдещето, в това число чрез метода на екстраполацията. Тя търси да намери систематичен подход за разбиране на миналото и настоящето, и да установи вероятността за дадени бъдещи събития.

Светлинният конус е хиперповърхност в пространството на Минковски, който определя бъдещето и миналото относно зададено събитие. В класическата физика бъдещето е просто половината на времевата ос. В специалната теория на относителността се въвежда понятието разтеглива тъкан, материя, която моделира пространствено-временния континуум и се деформира от гравитацията.
Докато човек може да се движи свободно във всички посоки в 3-мерното пространство, засега е възможно само посока напред, в бъдещето по отношение на времето.
Някои физици считат, че евентуално човек може да пътува в бъдещето ако се движат със скорост близка до скоростта на светлината. След като се върне на Земята, на Земята ще са минали много години. Други физици считат, че може да се използват проходи на дървояди за свързване на две точки от пространствено-временния континуум и пътуване във времето. Някои физици считат че за това обаче ще е необходимо огромно количество енергия. Съществува и друга теория според която може да се пътува в бъдещето с помощта на "космически струни", които представляват "тесни енергетични тръби" по протежението на цялата вселена.


== Източници ==
↑ Hastings, J., Selbie, J. A., & Gray, L. H. (1908). Encyclopædia of religion and ethics. Edinburgh: T. & T. Clark. Page 335 - 337.
↑ 