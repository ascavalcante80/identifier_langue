Жанр (от френски genre, „род“) е разновидността, към която спада определен текст, музикално произведение, филм или друго творчество (употребява се в много общ смисъл) по силата на своите характерни черти. Всеки жанр се отличава с такива и по тях между спадащите към него конкретни изяви на литературата, журналистиката, киното и други.
Като терминология жанр, въпреки етимологическото значение род, най-често замества своеобразно подродово деление, без необходимост от уточняване дали това означава стил, подстил, смесен стил (в музиката), или тип музикалносценично произведение, спектакъл или филм (в музикалносценичните приоизведения, театър и кино) или вид текстово, литературно, художествено, публицистично или научно произведение (в литературата, журналистиката, публичната и научна реч и писменост).


== В литературата ==

Трите основни рода в художествената литература са лирика, епос и драма. Те обаче също могат да се поделят на сектори с общи характеристики, които могат да се наричат жанрове.
В българския език, литературните произведения по-рядко се обозначават като жанрове, а видове, като обединенията от различни сходни по сюжет, стилистика или тематичен обхват творби най-често биват групирани в типове. Тази класификация не е генерализирана, но се използва като общоприет и наложен исторически възглед в съвременното литературознание. Това донякъде се разминава, с представите на специалисти, занимаващи се с таксономия, за които тип е надродов ред от класификацираща йерархия.
Прието е за литературни жанрове да се говори, като се подразбира тематиката на художествените литературни произведения, или формата, стилистика, начина по който е структуриран литературния текст. И двете конотации са условни и наложени повече, заради общата речева семиотика, но не отговарят на ранжирането, или дефинитивно чистото класифициране на литературните текстове. Това е свързано именно с развитието на употребата на термина 'жанр', като наложен предимно за музикалносценичните произведения, и преминал към всички области на изкуствата.
Като подвид (или разновидност) за групиране на литературни и музикални произведения, често се използва и терминът форма, като под него се разбира продължителността (или дължината) на съответното произведение. Като най-обща подялба се приемат съществуването на 3 форми – кратки, обстойни (средни, умерено продължителни) и дълги (големи, продължителни – в музиката, или дълги и разширено описателни – в литературата). При това често тези нива на йерархия се заместват с обозначние като 'кратки жанрове' или 'пространни жанрове', вместо 'кратки форми' и 'пространни форми'.


=== Епос ===
Пространни (дълги) форми:
Роман
Повест
Пространно житие
Пространна легенда

Умерени (средни, обстойни) форми:
Кратка повест
Голяма (дълга, пространна) новела
Легенда
Епопея
Житие

Къси (кратки) форми:
Новела или Кратка новела
Разказ
Есе
Идилия
Приказка
Анекдот (смешка, виц)


=== Лирика ===
Ода
Сонет
Елегия
Химн
Еклога
Епиталамий
Дитирамб
Мадригал
Канцона
Поема
Балада
Лирическа миниатюра
Песен
Стихотворение
Епиграма
Епитафия


=== Драма ===
Сатира
Комедия
Трагедия
Трагикомедия


== В публичната реч, науката, философията ==
Публицистика и Научна литература
Публицистичен труд
Литературен труд
Научен / Философски труд
Дисертация
Доклад, Реферат, Научна теза
Учебник (Сборник с текстови и графични изложения, наричани уроци)
Реч, Есе, Анотация, Тезис

Документалистика
Художествена, литературна документалистика
Архивна и класификационна документалистика
Научна и образователна документалистика и архивистика

Тъй като езикът на публичната и научната реч са в естествена симбиоза, разделянето им е условно, и понякога не особено точно. Според тривиалните възгледи, групирането на публицистиката, документалистиката и разследващата журналистика в общ жанр най-често е свързано с летаратурата (текстови материали) и с мултимедийни творби (кино, тв, радио, интернет) – публицистични, образователни и научни филми, като към тях се добавят и филми с разследваща тематика.
Отделянето на публичната и научна реч от художествената литература е по причина на общоприетата представа за литература, като семиотично обвързана с художествена литература.
Затова мястото на документалистиката е нееднозначно прието, дали трябва да е при научните литературни жанрове, или към журналистиката, заради близостта с разследващата жуирналистика и информационната систрематизация и класификация, каквато съществува принципно в журналистическата практика. Засега се приема, че като отделни научни области, публицистиката, документалистиката и журналистиката, могат да се третират, като обща голяма литературна (и изобщо творческа) група, отличаваща се с търсене на обективната истина, фактология и/или достоверност в текстовете. Такава групировка в разговорния език често се етикетира като научно и публицистично творчество.


== В Журналистиката ==
За журналистически жанр, в българското общуване се говори предимно, като професионален жаргон, а не като общопроета норма. Общоприетото е да се разискват различни видове журналистически теми, похвати, материали, начини на представяне на текстова, визуална (графична, фото, видео) и звукова (аудио, гласова) информация. Най-често те се групират така, че да следват най-разпространените похвати за ранжиране, съхраняване и използвани в съвременните комуникационни и аудиовизуални средства за обработка на информация (електронни носители на данни).
Въпреки, че не е правилно класифицирането на журналистически творби, която се прави в зависимост от начина на представяне на информация, да се нарича жанр, това делене често се приема като основна жанрова класификация за журналистика, и в разговорната реч
Тип журналистика, според начин на представяне
Журналистическа преса – печатна (текстова) журналистика /вестници, списания/
Радиожурналистика – гласова (звукова, аудио) журналистика /радиопредавания/
Телевизионна журналистика – аудиовизуална (със звук и картина) /телевизионни предавания, репортажи, обзори и др. студийни програми/
Интерактивна /мултимедийна/ журналистика – журналистиката в мрежова комуникационна среда (интернет, интранет), съчетаваща всички форми за отправяне на послания с възможността за пряка комуникация с рецепиентите (представители на публиката)

Според тематиката и обхвата на журналистическия подход най-познатите групирания са:


=== Обществена и информационна ===
Журналистическите творби (наричани на професионален жаргон журналистически материали) се класифицират в следните групи:
Информационни и информационноаналитични: Могат да бъдат кратки и разширени, обзорни, серийни. систематични и др. Стремежът при тях е да бъдат максимално безпристрастни, или ако се демонстрира отношение към събитието /събитията/, то трябва да е максимално защитено с представяни факти – жаргонно е популярен като „новинарски жанр“
Хроника
Репортаж
Рубрика
Новина (вест, разширено съобщение)

Описателни: Те могат да са аналитични, разследващи, критични, похвални. Описателните журналистически материали, почти винаги застъпват авторски възглед по общественозначима тема и са обект на съвременната публицистика, третирана като журналистически жанр.
Статия
Очерк
Интервю
Публицистично есе
Фейлетон
Памфлет
Дописка

Кратки съобщения: Това са информации, свързани с кратки обяви, уточнения, корекции, покани за срещи и диспути, и др.
Съобщение (кратко съобщение)
Обява, кратка текстова (текстововизуална, аудиовизуална) реклама
Бележка
и др. под.

Първоначално материалите от този вид не се възприемат като обект на журналистиката, а като посреднически форми за разпространяване на частна и служебна информация. През шейсетте и седемдесетте години на миналия век, (първоначално във Великобритания и САЩ) започва усилено създаване на специализирана 'преса', която изддава периодика, базирана само на такива материали, затова ангажираните с публикуването им, започват да участват в редактиране и систематизиране на такива материали. Самото редактиране и систематизиране довежда до създаване на своеобразни стилистики, които биват окачествявани като редакционна политика а самите редактори, вече са посредници-медиатори, с предимно езиково образование (лингвистика, филология, журналистика). По тази причина – кратките обяви, реклами, съобщения и тяхната систематизация се категоризират, като журналистически жанр. От друга гледна точка, тези материали са част от инструментариума на рекламата и връките с обществеността /познато под ненужното терминологизиране като паблик рилейшън/с/ или отмиращия термин масови комуникации, въведен в социалистическата епохата./
От началото на деветдесете и след началото на 21 век, този тип журналистика постепенно е заменена с разширено представяне с мултимедийни похвати, които най-често се обозначават с 'пазарна информация' (Телевизионни пазари, интерактивни магазини /интернет, гласови поръчки/, терминологизирано като медиен мърчандайзинг /оригиналният мърчайдайзинг е разпространение на рекламни сувенири и рекламни печатни материали, както и дрехи и аксесоари, носещи фирмено лого/)
Напоследък се забелязва сливането на рекламата с възпиеманата като жълта (несериозна, клюкарска) „журналистика“ и преход към по-отбрано, минималистично и некичозно представяне на информация свързана с мода, начин на живот и етикетирането ѝ като „Светска хроника“, „Лайфстайл журналистика“, „Развлекателна журналистика“ и други подобни.
Светска (или лайфстайл) журналистика
Светска „хроника“ (светски репортажи, информации, анонси и др.)
Модна журналистика (облекла, бижута, аксесоари, стайлинг /моден стил, тенденция, вкус/)
Лайфстайл журналистика (здраве, фитнес, хранене, диети, аутлук /подържане на външен вид/, козметика и др.) Понякога под „Лайфстайл журналистика“ се подразбира ъмбрела термин за всички светски направления, включително мода, козметика, бит, социални и светски развлечения, а не само здравословния и/или социален начин на живот.


=== Спортна журналистика ===
Спортната журналистика се развива предимно в три направления
Спортни новини и информация
Спортни репортажи, коментари, анализи
Пряко отразяване (излъчване, коментиране и аудио/видеозаснемане) на спортни състезания

Заради близостта на спортните събития и връзката им с високо ниво на забавление, някои медийни анализатори, включват към спортните тематики и игри с неспортен и развлекателен характер, (дори хазартни игри, или т.нар. игри на щастието), но това по същество не е свързано с журналистически похвати или умения, дотолкова, доколкото отразяването на такива игри, или тяхното провеждане е по-скоро обективизирано от интереса към тях, с цел развлечение (ентъртеймънт), което е свързано с творчески похвати от драматургично, продуцентско и други артистични нива. Въпреки тази бележка, все по-често спортната журналистика се обединява с репортажи или пряко ТВ-излъчване (или текстово/гласово отразяване) на неспортни развлекателни забавления.


=== Метеорологическа и пътноинформационна (трафик) журналистика ===
Тази група на информационни отразявания, често се неглижира, тъй като е свързана с използване на журналистически похвати за представяне на специфична информация, но с високо ниво на интерес.
Метеорологична информация и трафик новини
Метеорологични прогнози и анализи
Информация за пътната обстановка, пътни инциденти, трафик
Информация за промени в закони и нормативи (правила), свързани с движението по пътищата, класове пътища, нива и начини за таксувания и др. пътна информация, несвързана с текуща пътна обстановка


== В музиката ==

Жанр — вид музикално произведение, което е носител на типизираното съдържание и е възникнало при определени социокултурни условия, във връзка с явленията и тенденциите в съответната епоха с нейната музикална практика. Анализът на жанровите средства и индентифицирането на жанровите белези разкрива както съдържателната страна на музикалната творба, така и динамизма на музикалноисторическия процес.
Симфония
Концерт
Дивертименто
Токата
Фуга
Опера
Оперета
Мюзикъл
Джаз
Рок
Рап
Поп
Хип-хоп
Дъбстеп
Хаус
Метъл
Техно
Народна музика
Фолк
и други
С общия израз 'жанр' в съременната разговорна реч се замества всяка типизация, или разновидност от музикални течения, стилове и смесици от стилове или дори видове музикални произведения.
От научна гледна точка на музикознанието, жанр е основна група от изразни средства (стилистични, хармонични, изпълнителски и изразнотематични), чрез които дадена музикална творба се числи към обща група.
Въпреки голямото многообразие и смесване на различни музикални похвати, в съвременното музикознание се дискутират три (или четири) основни тематични рода (или базови жанра) музициране или типове музика.


=== Арт музика ===
Арт музика
Антична, Средновековна и Класическа
Антична музика
Средновековна музика
Предкласика (Докласика)
Барокова музика
Същинска класика (Класицизъм)
Ренесансова музика
Съвременна арт музика

Симфонична
Симфонии, Сонати
Сюити (Сюитна музика), Прелюдии
Оратории, Кантати

Музикалносценична и концертна (оркестрова, камерна и солова)
Оперна и оперетна, включително симфонични увертюри
Балетна музика
Концертна (арт) музика

Тържествена, представителна (парадна и маршова)
Светска, Гражданска
Парадна, Военна музика
Църковна (християнска, литургична) музика и Хорово пеене
Църковно хорово и солово пеене и църковна музика
Светско хорово и солово пеене (акапела)

В зависимост от възгледите на различни музикални школи в 'глоблната родова класификация' на арт музиката се добавя и съвременната джазова музика, Но разногласията са твърде големи, тъй като някои държат на мнението, че джазовата музика във всичките ѝ форми е по-скоро популярна музика, докато други наблягат на това, че е най-сериозната и трудна за изпълнение популярна музика, затова би трябвало да се числи към арт музиката. Първоначалния компромис, направен към края на осемдесетте и деветдесетте е, да се раздели джазовата музика на популярен джаз, който да е събситуиран към популарната музика, а класическия джаз, от зората на неговото създаване, както и експериментални течения да се причисляват към сериозната музика. След началото на XXI век, най-приемливия възглед е, че джазът трябва да се третира като четвърти, самостоен род музициране, или четвърта голяма група (или музикален род). /Тази теза все още продължава да бъде осопрвана и неприемлива, предимно в средите на творците и изпълнителите на класическа музика./


=== Популярна музика ===
Популярна музика
Джазова музика (Популярен джаз)
Поп музика
Рок музика
Съвременна фолклорна и етническа музика
Смесени стилове от основните 4 жанра популярна музика (джаз, рок, поп, съвременен фолк)


=== Традиционна (фолклорна, народна и етническа) музика ===
Традиционна музика (Фолклор, Народна. Етническа)
Фолклорна музика – традиционна за група от етноси и народи със сходни и/или общи музикалнотематични похвати при музициране
Славянска фолклорна музика, Славянски фолклор
Балкански фолклор (фолклорна музика)
Скандинавски фолклор
и др.

Автентична народна музика – традиционна за нациия, народ, или общност, представляваща население на една страна, исторически дитерминирана като народ на дадена страна.
Българска народна музика (или Автентичен Български фолклор)
Румънска народна музика (или Румънски фолклор)
Унгарска народна музика
и т.н.

Етническа музика – традиционна музика на етнос, най-малката представителна общност от хора, говорещи общ език и споделящи унифицирна битова и културна идентичност, без значение, коя е страната в която живеят.
Ромска (циганска) фолклорна музика („ча̀лга“, „чалгѝя“, „башалипѐ“, „джубу̀ш/джумбю̀ш/джимбю̀ш/джимбѝш манилѐ“)
Гагаузка народна музика (дубрѐк/джубрѐк - бубрѐк/губрѐк)
Влашка (румънска) етномузика (манѐа-не / манѐа-ле -> манѐле)
и т.н.


=== Джаз ===
В края на двайсти век, когато се въвежда понятието Арт музика, което заменя дотогавашното „Сериозна музика“ или „Високохудожествена музика“, джазовата музика, все по-често започва да се разделя на две подгрупи, като едната група се счита за „съвместима“ с арт музиката, а другата, която е по-хармонично приближена до подстиловете на попмузиката (или е смесица от джаз и друг стил) се счита за популярен джаз. По тази прична, доста музикални критици приемат като компромисно решение, че джазовата музика е четвърти базов (родовоопределящ) музикален стил, наред с артмузиката, популярната и традиционната музика. Така се избягват ненужните спорове джазът, част от популярната музика ли е, или е част от арт-а.
Джазова музика
Арт джаз (или само Джаз)
Популярен джаз (като общоприет жанр в популярната музика)
Световна музика (World music)
Експериментален джаз (или Експериментална музика)

World music е доста уклончиво етикетиране, но в общи линии, това е подобен на популярния и (или) експериментален джаз похват на музициране, при което се смесват стилове от традиционна музика, класика и джаз, в кратки или разширени музикални произведеения. Някои музикални критици приемат това смесване за вариант на експерименталния джаз, а не като отделно течение, но други държат на разликата, че при Световната музика не се набляга на музикалния експеримент, а се търсят сходства при различни музикални култури.


== В киното ==


=== Игрално кино ===
Основните жанрове в игралното кино, следват класическите групирания в Драмата, като в съвремието ни е наложено заместването на Трагедия, или трагизъм с по-обобщенаите (макар и неточни) драма и драматизъм.
Драматичен филм, Кино драма
Любовна драма
Мелодрама
Военна драма
Медицинска драма
Социална драма

Комедиен филм, Кинокомедия
Романтична комедия, Любовна комедия, Еротична комедия ...
Криминална комедия, Екшън комедия, Полицейска комедия ...
Фантасична комедия, Фентъзи комедия
Филм пародия (филмова пародия, кинопародия)
Сатирични филми (киносатира, филмова сатира)

Филмова трагикомедия (новоназоваване – Драмедия, Драма и комедия)
Военна трагикомедия
Социална трагикомедия
Любовна трагикомедия
Черна комедия (Black comedy)

Мюзикъл, Музикален филм, Киномюз