Паронимите са думи, които са близки по звучене, но са различни по значение. Те са думи от една и съща част на речта. Поради сходство в звученето и частично съвпадение на морфемния им състав, паронимите се сближават и могат погрешно и неуместно да се използват в речта. Паронимията е свързана с недостатъчна езикова компетентност.


== Етимология ==
Думата пароним произлиза от гръцкото para — „покрай, редом, около“ и onoma — „име“. Според тясното значение те са еднокоренни думи, близки по състав, но различни по значение. Според широкото — са думи близки до други по външна форма, но не са сродни.


== Видове ==
С оглед на етимологията, паронимите са:
С общ етимологичен произход — те имат общ корен, но различни представки и наставки; лексикалното им значение е различно
С различен етимологичен произход — не са сродни думи, звуковото им сближаване е случайно в резултат на фонетични промени или при заемане на чужди думи.
С оглед на значението на думите, паронимите са:
С близко значение, без големи смислови различия, например: драматичен – драматически; дипломатичен – дипломатически и така нататък
Пароними, които съществено се различават по значение, например: континент - комплимент, шампоан и шампион


== Примери ==
индиец — индианец
нотариален — натурален
стенография — сценография
финансови — фаянсови
Австралия — Австрия
Швейцария — Швеция
батерия — бактерия
пица — птица
компания — кампания
инфектиран — афектиран
призрак — признак
шампоан — шампион
фирма — ферма
фон — фонд
сос — сок
комплект — комплекс
взаимодействие — въздействие
еволюция — революция
компактен — контактен
превързан —