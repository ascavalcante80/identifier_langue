Даунинг Стрийт 10 е резиденцията и работен офис на Министър-председателя на Обединеното кралство и главна квартира на правителството на Нейно Величество. Намира се на улица „Даунинг“ в квартал Уестминстър в Лондон.
Номер 10, както често се нарича за краткост, е може би най-известният адрес в Лондон, а сградата, макар и със скромна лондонска фасада, е една от най-широко разпознаваемите в целия свят.
Номер 10 е центърът на британското правителство - буквално и в политически смисъл. Там са разположени офисите на премиера, секретарите, асистентите и съветниците, както и конферентни зали и приемни, където премиерът се среща с други световни лидери и чуждест