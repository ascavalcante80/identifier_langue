Цюрих (на немски: Zürich, на английски и френски Zurich) е най-големият град в Швейцария с градско население 404 783 души (31.12.2014 г.), градска агломерация 1,3 милиона и метрополисен регион 1 830 000 души, административен център на кантон Цюрих. Градът е най-голямото търговско средище в Швейцария и притежава най-голямото летище в страната. Там е и Кабаре Волтер, където през 1916 се заражда дадаизмът.
Името на града произлиза най-вероятно от келтската дума турус, свидетелство за която има на надпис в гробница от времето на римско владичество (2 век). Римляните наричали града Turicum, а на местния диалект градът е известен като Цюри (Züri).


== География ==
Градът е разположен при изтичането на река Лимат от Цюрихското езеро и е ограден с гористи хълмове.
Площта на града е 90,9 km², от които 21,5 km² гори. Дължината на градската граница е 58,6 km. Най-дългата отсечка в посока север-юг е с дължина 12,7 km, а в посока изток-запад – 13,4 km. Надморската височина на езерото е 406 метра, най-високата точка е Ютлиберг Кулм (Uetliberg Kulm) (871 метра), а най-ниската – брегът на река Лимат (392 метра). 


== Административно деление ==
Цюрих е съставен от 12 градски окръга (Stadtkreise) и 34 градски квартала (Stadtquartiere). Градската агломерация се състои от град Цюрих и 150 други общини (Gemeinden), от които 25 в кантон Ааргау, три в кантон Швиц и две в кантон Шафхаузен. 


== Население ==
През 2013 г. населението на Цюрих е 394 012 жители, което го прави най-големият швейцарски град. В града живеят 123 157 чужденци от 169 националности. Сред чужденците, най-голям е броят на германците (31 513), следвани от италианците (13 227). Между 2002 и 2013 г. населението на града се е увеличило с 29 454 души. В градската агломерация живеят 1,19 млн. души, а в метрополния регион – 1,83 млн. души. 
15,9% от населението е на възраст под 20 години, а 15,7% е на възраст над 64 години. В периода 2002-2012 г. броят на швейцарците в града се е увеличил с 5,9% (от 255 757 на 270 855 души), а този на чужденците – с 13,2% (от 108 801 на 123 157 души). 


== История ==
За първи път е споменат като селище през 929 г.
Населението на Цюрих през 1962 г. е най-голямото в историята на града – 445 314 жители. 


== Икономика ==
Градът е търговският център на Швейцария и в него са разположени седалищата на UBS, Credit Suisse и много други банки. Цюрих е най-важният център на офшорно банкиране в света, най-вече заради швейцарската банкова тайна. Във финансовия сектор се реализира около една четвърт от стопанската дейност. Швейцарската фондова борса също се намира в Цюрих.
През 2008 година Цюрих е градът с най-високо средно нетно заплащане и на трето място по средно брутно заплащане в света (след Копенхаген и Осло). 
Безработицата от 3,7% е сравнително ниска спрямо другите пет големи града в Швейцария. 73 от 256-те швейцарски банки имат седалище в града. Тези банки управляват 65,1% от управляваните в Швейцария пари. 
През 2008 г. 67,4% от населението на града е работещо, като безработните са 8284 души. 


=== Туризъм ===
Годишно в Цюрих има 2,8 млн. нощувки в 121 хотела с леглова база от 13 471 легла. 79,6% от нощувките са на чужденци. 


== Забележителности ==


== Образование ==
В цюрихските университети и висши учебни заведения следват и развиват научна дейност 45 000 души. Двете най-големи висши учебни заведения са Цюрихски университет и Федералния институт по технологии (ETH, Eidgenoessische Technische Hochschule) 


== Личности, родени в Цюрих ==
Феликс Блох (1905-83), физик
Любен Владигеров (1899-1992), български цигулар
Панчо Владигеров (1899-1978), български композитор
Готфрид Келер (1819-90), писател
Йохан Гаспар Лафатер (1741-1801), писател и философ
Макс Фриш (1911-91), писател и драматург


== Личности, починали в Цюрих ==
Рихард Авенариус (1843-1896), германски философ
Херман Вайл (1885-1955), математик
Алфред Вернер (1866-1919), химик
Хенрих Вьолфлин (1864-1945), изкуствовед
Джеймс Джойс (1882-1941), писател
Иван Илин (1882-1954) религиозен философ
Константин Йованович (1849-1923), архитект от български произход
Елиас Канети (1905-1994), писател от български произход
Паул Карер (188