Ви́сла (на полски Wisła, на немски Weichsel) — най-важната и дълга река в Полша, както и най-дългата и втора по пълноводност (след Нева) река в басейна на Балтийско море. Дължината на Висла е 1090 km, а площта на басейна — 198 хил. km².
Изворите на реката се намират на височина 1106 m над морското равнище на западния склон на Баранска планина (Barania Góra) в (Западните Карпати). Главни извори: Бяла (Biała Wisełka) и, считаната за основен източник - Черна Виселка (Czarna Wisełka). Висла се влива в Гданския залив на Балтийско море на 15 km източно от Гда