XHTML (съкращение от eXtensible HyperText Markup Language) е език от семейството на XML-базираните езици, който наследява HTML - езикът, на който най-често се пишат уебстраниците в Интернет.
Докато езикът HTML е приложение, базирано на SGML (Standard Generalized Markup Language), много гъвкав markup language framework, то XHTML е базиран изцяло на XML - езикът, който наследява SGML. За да бъдат разчитани от парсера, XML-базираните документи (включително и XHTML) трябва да бъдат с добро оформление и без грешки, когато се проверяват с валидатора на W3C - http://validator.w3.org
XHTML 1.0 излиза на 20 януари 2000 година, създаден от работната група на World Wide Web консорциума (W3C). Официално XHTML 1.1 е пуснат на 31 май 2001 година. XHTML5 в разработка от септември 2009 година насам и ще бъде част от спецификацията на HTML5.


== Създаване ==
Езикът е създаден, за да направи HTML по-гъвкав език с по-големи възможности. Друга причина за създаването на XHTML е оперативната съвместимост на различните приложения и формати от данни. Докато HTML4 е базиран изцяло на SGML, XHTML е написан изцяло като XML-базиран език.


== Различия с HTML ==
За разлика от HTML, XHTML не позволява пропускането на затварящите тагове на някои елементи като paragraph, heading и други.
В HTML целия код е чувствителен към регистъра на малките и главни букви (case-insensitive). В XML само имената на таговете и атрибутите са case-insensitive, но не е позволено тагове да се наименуват или да започват с главни букви.
HTML позволява скриването на някои от атрибутите и писането само на техните стойности (Пример: <option selected>). В XML-базираните езици този код би изглеждал така: <option selec