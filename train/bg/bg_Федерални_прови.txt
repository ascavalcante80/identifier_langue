Германия е федерална република, съставена от 16 федерални провинции. На немски език провинцията се нарича Land (което означава и страна, държава, земя), а в книжовния неюридически език също и Bundesland (съюзна, федерална). Множественото число е Länder (произнасяно лендер) и затова на български език провинциите понякога се наричат лендери. Три от тях са градове-провинции (Stadtstaat - град държава; всъщност провинция Бремен обхваща 2 анклава), а останалите 13 се наричат Flächenländer (Флехенлендер,„областни провинции“, „провинции с площ“).


== Федерални провинцииРедактиране ==

Всяка провинция (Land) е представена на федерално ниво в Бундесрата („федерален съвет“).

16-те провинции според картата са:
 Баден-Вюртемберг (Baden-Württemberg)
 Бавария (Freistaat Bayern)
 Берлин (Berlin)
 Бранденбург (Brandenburg)
 Бремен (Freie Hansestadt Bremen)
 Хамбург (Freie und Hansestadt Hamburg)
 Хесен (Hessen)
 Мекленбург-Предна Померания (Mecklenburg-Vorpommern)
 Долна Саксония (Niedersachsen)
 Северен Рейн-Вестфалия (Nordrhein-Westfalen)
 Рейнланд-Пфалц (Rheinland-Pfalz)
 Саарланд (Saarland)
 Саксония (Freistaat Sachsen)
 Саксония-Анхалт (Sachsen-Anhalt)
 Шлезвиг-Холщайн (Schleswig-Holstein)
 Тюрингия (Freistaat Thüringen)
Думата Freistaat в някои от официалните имена на провинциите се използва само по исторически причини. Според немската конституция една Freistaat няма по-специален статут от другите провинции.
Преди Обединението на Германия през 1990 година, Западна Германия се е състояла от 10 провинции, а през 1952 Източна Германия е реорганизирана на 15 административни области. След Обединението на Германия на 3 октомври, 1990, 14-те от тези области са трансформирани в 5 провинции - Мекленбург-Предна Померания, Бранденбург (провинция), Саксония-Анхалт, Тюрингия и Саксония, така както са съществували през 1952. Бившата област Берлин (източен) заедно със Западен Берлин са реорганизирани в новата провинция Берлин.


== Управленска структураРедактиране ==
Според Конституцията на Германия (член 28) управлението на всяка федерална провинция трябва да бъде републиканско, демократично и социално.
Всички провинции се управляват от правителства начело с министър-председател заедно с Ландтаг („провинциален парламент“). Отношенията между законодателната и изпълнителната власт са същите както и на федерално ниво: провинциалният парламент се избира на всеки 4-5 години (зависи от провинцията), а министър-председателят се избира след гласуване в рамките на членовете на този провинциален парламент. След избирането му министър-председателят съставя кабинет с който управлява федералната провинция. Правителствата на Берлин, Бремен и Хамбург се наричат сенати, в Бавария, Саксония се наричат държавни правителства (Staatsregierung), а в останалите – Landesregierung (правителство на провинцията/ страната).
Преди 1 януари 2000,