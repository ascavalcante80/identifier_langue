Калият е химичен елемент с пореден атомен номер 19 и атомна маса 39. Означава се с "К". Намира се в Iа група и 4 период на периодичната система. Калиевият атом съдържа 1 електрон в най-външния си електронен слой. Той е сребърнобял мек метал и може да се реже. При обикновени условия е в твърдо агрегатно състояние. Калият е електро- и топлопроводим. Неговата кристална структура е обемноцентрирана кубична. Реагира бурно с водата и бързо се окислява, затова трябва да се съхранява в петрол. Той гори в кислородна среда и съединенията му се оцветяват във виолетово. Поради силната си реактивност намира приложение като редуктор. Калиевите съединения се използват като торове, а калиевата основа — като електролит. Калият е необходим за човешкия метаболизъм.


== Химични свойства ==
Калият реагира бурно с водата, за да се получи калиева основа. Реакцията е силно екзотермична.
2К + 2Н2O → 2KOH + H2
Взаимодействието с водорода постига калиев хидрид:
2К + H2 → 2KH
Калият се окислява от кислорода във въздуха - отрязано парченце калий бързо потъмнява. Причината е, че повърхността на метала се покрива със слой от калиев супероксид.
К + O2 → KO2
С неметалите калият образува соли: халогениди, халкогениди.
2К + S → K2S
2K + Cl2 → 2KCl


== Употреба ==
в медицината
в аграрно стопанската промишленост и др..


== Физични константи ==
температура на топене: 63,6°C
температура на кипене: 760°C
плътност: 0,86g/cm³


== Значение в медицината ==
В медицината е известен като минерала за сърцето. Заедно с натрия (Na) регулира водното равновесие в организма; ако натрий-калиевият баланс бива разрушен, то страдат функциите на нервите и мускулите. Калиев дефицит може да бъде предизвикан както от умствен, така и от физически стрес