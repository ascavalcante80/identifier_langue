Адѝс Абѐба (на амхарски означава „ново цвете“) е столицата на африканската държава Етиопия. През 2008 година в етиопската столица живеят 3 147 000 души. Намира се в подножието на връх Ентото. Забележително е пълното отсъствие на имена на улици в много части от града.


== История ==
Мястото е избрано от Тейту Бетул (или Тайту), а градът е основан през 1886 г. от съпруга ѝ император Менелик II. Той разбрал, че мястото ще е подходящо за военна база за походите му на юг. Жена му харесала мястото заради многобройните извори и построила тук църква, а след това и къща за себе си и съпруга й.
Населено място било основано тук чак през 1886 година, макар че църквата била построена през 1879 г. Предполага се, че това е станало поради факта, че наоколо нямало храна и дървен материал. Когато Менелик станал император на Етиопия, той пренесъл столицата си тук и наименувал града Адис Абеба. Днес евкалиптовите дръвчета, засадени във и около града, са негова идея.
По време на Втората световна война италиански военни окупират града и избиват около милион етиопци. След приключването на войната император Хайле Селасие започва работа по "поправяне" на столицата, "повредена" от окупационните действия. Днес тук се намират щабовете на Африканския съюз и на Икономическата комисия за Африка към ООН.
Смята се, че градът е "люлка" на човечеството, тъй като тук е открито най-старото ДНК на човек, намирано досега.


== География ==
Климатът на Адис Абеба е преобладаващо планински. Средната месечна температура е висока през цялата година.


== Население ==

Населението на етиопската столица през 2008 година е 3 147 000 души и нараства с 8% годишно. Градът често е наричан и "столица на Африка" заради дългата си история. Тук се намира и централата на Африканския съюз. Близо 24% от градското население на страната живее в столицата.
Адис Абеба е един от най-чистите и безопасни градове на Черния континент.По улиците почти няма просяци,а най-тежките престъпления, които се извършват тук са джепчийство и измами.


=== Етнически състав ===
Мнозинството от населението на града са амхара (47.05%), следват оромо (19.51%), гураге (16.34%), тиграи (6.18%) и 10.92% други националности.


=== Религия ===
Мнозинството от населението са християни - общо 83% (74,7% - православни, 7,8% - протестанти, 0,5% - католици), следват мюсюлманите (16,2%) и 0,8% изповядват други религии.


== Икономика ==
През последните години в града започва строителен бум - молове и модерни небостъргачи се появяват в градския пейзаж. Според някои това е "спа-столицата" на Африка. Около града има много обработваеми площи, на които работят пристигащите от селата и по-малките градове хора.


== Транспорт ==
Транспортът в града включва обществени автобуси и синьо-бели таксита, наричани "сини магарета". В тях обикновено се побират около 15 души. Във всяко такси има по двама души - единият шофира, а другият събира таксите.
Адис Абеба се обслужва от международното летище "Боле", чийто нов терминал е