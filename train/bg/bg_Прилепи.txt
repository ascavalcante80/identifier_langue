Прилепите (Chiroptera) са разред дребни животни от клас Бозайници (Mammalia). Характерно за тях е, че предните им крайници са прераснали в крила. Прилепите са единствените бозайници, които могат да летят активно, макар че някои други видове са способни да прелитат на ограничено разстояние.
Разредът наброява около 1110 вида, около 20% от всички видове бозайници. Прилепите са разпространени по целия свят с изключение на някои откъснати острови, полярните райони и високопланинските области над границата на горите. В България се срещат около 30 вида от семействата Булдогови прилепи (Molossidae), Подковоносови (Rhinolophidae) и Гладконоси прилепи (Vespertilionidae).
Живеят до над 20 години. В повечето случаи раждат по едно малко на година и го кърмят един месец.


== Класификация ==
Прилепите се делят на два подразреда:
Microchiroptera
дължина от 4 до 16 cm
насекомоядни или месоядни
голяма част използват ехолокация
нокътят на втория пръст на предните крайници липсва
ушите не образуват затворени пръстени, а са разделени в основата си
липсва пухкавият мъх под козината; имат само едра предпазваща козина или са голи
Megachiroptera
дължина от 6 до 40 cm
хранят се главно с плодове и растения
без ехолокация (с едно изключение)


=== Семейства ===


== Културни аспекти ==
В западната култура прилепът често е символ на нощта и нейната предвещаваща същност. Прилепите са тясно свързани с вампирите, които според преданията могат да си променят формата в тази на прилеп, мъгла или вълк. Те символизират също така призраците, смъртта и болестите.
Прилепите се свързват с нощни злодеи и герои като Батман и граф Дракула.
В Обединеното кралство всички прилепи са защитени със Зак