Тиквичката (Cucurbita pepo) е едногодишно двусемеделно растение от семейство тиквови. Стъблото е пълзящо и пуска видоизменени листа-мустачки. Плодът е валчест и здрав, наподобява формата на краставица, а цветът му варира от жълт до зелен. Консумира се основно варен или пържен.
Тиквичката е нискокалорична храна и се отглежда сравнително лесно.
Съдържанието на малки количества захар я прави подходяща за болни от захарен диабет, а ниското количество целулоза в тиквичката я прави подходяща за лечебно хранене при смущения и заболявания на храносмилателните органи. Тя има лечебно действие още при чернодробно-жлъчни заболявания. Липсата на оксалова киселина и на пуринови бази е подходяща при лечението на бъбречни камъни и пясъци от пикочна киселина и оксалати. Високото съдържание на калий е полезно при сърдечно-съдова недостатъчност с отоци, при водянка (асцит) вследствие чернодробна цироза, повишено кръвно налягане и атеросклероза. Тиквичката съдържа и много микроелементи от полза за болни от малокръвие, изтощени след тежки заболявания и операции.
Тиквичката 