Виентян е столицата и най-големият град на Лаос.
Населението на града е близо 300 000 души, а в агломерацията стига и до 750 000 души. Градът е и столица на провинция Виентян.


== Деление ==
Виентян е разделен на 5 района - Чантабулу, Хадксаифонг, Шикхотабонг, Хайсета и Сисатанак. Преди градът се е казвал Сисатанак. Намира се на река Меконг, която е граница между Тайланд и Лаос.


== Образование ==
Във Виентян се намира Националният университет на Лаос, който е сред малкото университети в страната. В него има факултети по архитектура, земеделие, инженерство, медицина и други. Сайт на университета: [1]


== Транспорт ==
Мостът на тайландско-лаоското приятелство, построен през 1990 г. с австралийски инвестиции, прекосява Меконг и свързва Виентян с Нонг Кхай в Тайланд. Той е най-важната транспортна връзка между 2-те съседни азиатски страни. По моста минават шосейни и железопътни линии.
Близо до Виентян се намира международното летище Уатай.


== История ==
Виентян става столица през 16 век. Оттогава в града се преплитат архитектурни стилове от Франция, САЩ, Китай, Тайланд, Лаос, Виетнам и СССР. Градът прелъстява и с френски колониални сгради и високи палми по улиците. В превод името на града означава "Преклонът на краля пред сандаловото дърво". На местния език името означава "Лунен град". На английски се среща и вариант Виангчанг.
Казва се, че принц Тхаратха напуснал великото кралство Лао и основал на западния бряг на Меконг град, наречен тогава Маха Тхани Си Пхан Пхао. Днешното име на града е Удон Тхани и се намира в Тайланд. Един ден змия със 7 глави казала на принца да основе нов град, този път на източния бряг точно срещу предишния и да го нарече Чантабулу Си Сатанакханахуд, който по-късно бил преименуван на Виентян.
През 1354 г. Фа Нгум основава кралството Лан Ксанг. Тогава, макар и да не е столица, Виентян става важен град. През 1560 г. крал Сетхатиратх го прави столица. Когато Лан Ксанг се разпада през 1707 г., Виентян става самостоятелно кралство. През 1779 г. то е завладяно от Сиам (днешен Тайланд) и става негов васал. Крал Аноувонг надига неуспешна революция, която е потушена от Сиам през 1827 г. През 1893 г. кралство Виентян преминава под френско владичество. 6 години по-късно става столица на френския протекторат Лаос.


== Туризъм ==

В града има много забележителности, които заслужават да се видят. Във Виентян се намират много храмове и музеи. Истински туристически магнит е Патуксай - арка в центъ