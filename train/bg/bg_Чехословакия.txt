Чехословакия (на чешки: Československo, на словашки: Česko-Slovensko и (преди 1990) Československo) е бивша държава в Централна Европа.
Създадена е след Първата световна война. Съществува от 1918 до 1992 г. (по времето на Втората световна война е имала правителство в изгнание). Разделя се на Чешка република и Словашка република от 1 януари 1993 г.


== Етнически съставРедактиране ==


== Официални наименованияРедактиране ==
1918-1920: Чешко-словашка република или Република Чехословакия (съкратено РЧС)
1920-1938: Чехословашка република
1938-1939: Чешко-словашка република
1920-1938: Чехословашка република
1960-1990: Чехословашка социалистическа република (ЧССР)
1990-1992: Чешка и Словашка федеративна република (ЧСФР)


== ИсторияРедактиране ==


=== Първа Чехословашка република (ЧСР), 1918-1938Редактиране ===

Чехословакия е създадена през октомври 1918 година след края на Първата световна война върху земи от състава на бившата Австро-Унгария. Включва днешните територии на Чехия и Словакия и Закарпатска област в Украйна, които тогава са измежду най-индустриализираните австро-унгарски райони, нареждайки страната сред най-добре развитите икономически страни в Европа. От създаването си до Втората световна война Чехословакия е демократична страна, но с много етнически проблеми. Те се дължат на факта, че втората и третата по-големина етнически групи (германци и словаци) не са доволни от политическото господство на чехите, а освен това повечето германци и унгарци в Чехословакия никога не приемат създаването на новата държава.


=== Втора чехословашка република, 1938-1939Редактиране ===
Съществува само няколко месеца след Мюнхенското споразумение


=== Протекторат Бохемия и Моравия и Независима Словакия, 1939-1945Редактиране ===

Преди Втората световна война Чехословакия се превръща в цел на Хитлер. След Мюнхенската конференция от 1938 година хитлеровите войски окупират граничните германски етнически райони в Бохемия и Моравия (Судетите), Унгария получава населени с унгарци части от Южна Словакия, а останалите територии на Словакия и областта Рутения (дн. Закарпатска област) получават статут на автономия. Чехословакия престава да съществува през март 1939 година, когато Хитлер окупира остатъка от Чехия и създава протекторат Бохемия и Моравия, а Словакия обявява независимост. По време на войната протекторатът се управлява пряко от Германия, а новообразуваната словашка държава е съюзник на Нацистка Германия. Словашките войски се бият на съветския фронт до лятото на 1944 г., когато се обръщат срещу правителството. Германските сили потушават този бунт след няколко месеца.


=== Чехословашка социалистическа република (ЧССР), 1945-1990Редактиране ===

След Втората световна война Чехословакия е възстановена, всички германци са изгонени от страната, а Закарпатска област е окупирана (и по късно присъединена) от СССР към Съветска Украйна. 3 години по-късно Чехословашката комунистическа партия (ЧКП) взема властта (1948-1989) след парламентарни избори, в които комунистите излизат победители, и страната попада под влиянието на СССР. С изключение на кратък период в края на 1960-те години (т.нар. Пражка пролет) многопартийната система е доминирана от ЧКП. Наблюдава се икономическо изоставане в сравнение със страните от Западна Европа, но икономиката на страната е по-развита от тази на съседните държави от Източна Европа. В религиозно отношение атеизмът е официален в държавата. През 1969 година Чехословакия е преобразувана във федерация, състояща се от Чешка социалистическа република и Словашка социалистическа република. В новата федерация е установено социално и икономическо равен