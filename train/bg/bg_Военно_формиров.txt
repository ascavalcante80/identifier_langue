Военното формирование е постоянна или временна организационна единица във въоръжените сили на държавата. Термини за видовете военни формирования се използват и за други «силови» (въоръжени) структури на държавата - жандармерия (вътрешни войски), полиция, брегова охрана и др., както и в недържавни военизирани организации.


== Основни видове ==
Формированията според предназначението си биват:
бойни - за поразяване на противника с бойни средства;
поддържащи (спомагателни) - свързочни, транспортни и др.;
небойни - учебни, тилови и пр.
Подразделят се също на формирования в мирно време (като военен окръг) и във военно време (напр. фронт). По продължителност на съществуване са временни и постоянни. Временните формирования се създават за изпълнение на дадена задача в определен срок, след което се разформироват. Такива могат да бъдат отряд, група, команда и др., като наименованията могат да се отнасят за различни по състав, въоръжение, численост формирования. Постоянните формирования в мирно време се създават за неопределен срок. Поради значително по-дългия им срок на съществуване тяхното устройство и функциониране са много по-подробно регламентирани.
В зависимост от състава на формированията, числеността на личния им състав, тяхната самостоятелност (вкл. юридически статут) и мащаб на действие се подразделят на подразделения, части, съединения и обединения.


=== Подразделения ===
Това са най-малките формирования. Те са почти еднородни по състав, малочислени, не са юридически лица, имат малък периметър на действие, изпълняват частични тактически задачи. Примери:
пост
разчет, екипаж, звено, група
отделение, бойна част (на кораб)
взвод
полурота
рота, ескадрила, батарея, гранична застава, КПП
батальон, ескадрон, дивизион, гранична комендатура


=== Части ===
Представляват най-малките юридически лица сред формированията, организационно самостоятелни бойни, учебни и административно-стопански единици. Разположени постоянно или временно в населено място или извън него, съставляват гарнизон. Частта има свое знаме. В състава си включва подразделения, по-малки части и някои спомагателни подразделения. С по-голямата си численост действа в по-широк район, изпълнява тактически и оперативно-тактически задачи. Примери:
отделна рота, ескадрила, батарея
отделен батальон, ескадрон, дивизион
полк, отряд, брониран влак, кораб


=== Съединения ===
Включват в състава си части, по-малки съединения, вкл. от различни родове войски, спомагателни части и подразделения. Имат постоянен щат и организация. Действат на определен театър на военните действия или негова част. Изпълняват тактически, оперативно-тактически и оперативни задачи. Примери:
отряд кораби
граничен отряд
бригада
дивизия
корпус, ескадра, военно-морска база


=== Обединения ===
Това са най-големите военни формирования. В състава си включват съединения и по-малки обединения от различни видове ВС и родове войски. Нямат постоянен щат и организация. Могат да действат на няколко театъра на военните действия или отделен театър