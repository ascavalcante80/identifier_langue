Немият лебед (Cygnus olor) е най-едрият представител на разред Гъскоподобни. Тежи между 7 и 15 кг. Дължина на тялото 150–170 cm, размах на крилете около 220–240 cm. Има възрастов диморфизъм и слабо изразен полов диморфизъм. При двата пола оперението е снежнобяло. Клюнът е червен, при мъжкия с голям израстък. Младите птици са светло сиви с кафеникав оттенък, бяла окраска придобиват на третата година.Клюнът е кафеникав. Шията на немия лебед е по-дебела от колкото на другите лебеди и характерна особеност е, че я държи във формата на буквата 'S', често докато плува повдига леко крилете си и добива много ефектен вид на платноходка. Единствените звуци, които може да издава, са шипене и леко съскане. Много спокойна и смела птица, притежаваща впечатляваща сила, с удар на крилете или клюна може да убие лисица, куче или да счупи човешка ръка. Ощипванията му с човка също са много болезнени.


== Разпространение ==

Родината на Немия лебед са Азия и Европа (включително и България), но в наши дни е успешно аклиматизиран по цял свят, Северна Америка, Южна Америка, Австралия. На много места живее редом с човека в полудиво състояние, и по този начин се компенсира намаляването му в естествената му среда на обитание. Прелетна птица, местата му за зимуване са северна Африка и южна Азия. Връща се по местата за гнездене към март или по-рано, още със стопяването на снега. Гнезди поединично. През другите сезони се среща на ята. Обитава крайбрежните участъци на езера, язовири и големи реки, като понякога можем да го срещнем и в соленоводни басейни, включително морета, океани.


== Начин на живот и хранене ==

Живее по двойки, агресивна птица, неохотно съжителстваща с други видове, често опитва да удря и щипе представители, както на своя, така и на други видове в смесените ята. Храни се с растителна и животинска храна, която търси на дълбочина до метър, метър и половина. В природата живее до към 25 години, но в домашни условия възрастта която може да достигне е много по-висока.


== Размножаване ==
Полова зрелост настъпва на 4–5 годишна възраст. Моногамна птица, като двойките често остават заедно за цял живот (оттук и легендите за лебедовата вярност). Гнезденето започва през април. По време на този период (така нареченият размножителен период) се водят жестоки битки и от двата пола, често завършващи със сериозни наранявания. Снася 5–9 яйца с размери 120 х 80 mm (най-едрите яйца, снасяни от летяща птица). Мъти само женската в продължение на 35 дни. Мъжкият в това време е винаги в близост. Малките се излюпват достатъчно развити за да могат да се придвижват и хранят самостоятелно, започват да летят на възраст 4–5 месеца. Родителите защитават много активно и успешно гнездото и малките от нападения на хищници (по нашите земи еди