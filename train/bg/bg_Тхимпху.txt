Тхимпху е столицата на Бутан. С население от около 50 000 души (2003) е най-голямото населено място в страната. Това е единствената столица в света, в която няма светофари. Въпреки че започва да се обновява, столицата е запазила своя чар, изпъстрена с ярко боядисани красиво декорирани фасади, които и придават средновековен и древен вид.


== География ==
Тхимпху лежи в плодородната долина на р. Тхимпху Чху. Надморската му височина е 2200 м.


== История ==

Селището се разраства под закрилата на манастира-крепост Траши Чхое Дзонг, чиято сграда все още служи като място за срещи на Народното събрание. Дълго време Тхимпху е бил зимна столица на Бутан, а през 1962 г. става постоянно седалище на правителството. Градът се разраства към края на 20 век след бързата урбанизация на селското население.


== Забележителности ==
Тхимпху е град, богат на будистка култура.
Точно над него се намира Траши Чхое Дзонг (Крепостта на славната регилия) - крепост-манастир, датиращ от 13 век и напълно обновен и реставриран през 1960-те год. Станала символ на столицата, крепостта приютява в себе си кабинетите на краля и главата на монашеството.
В града се намира националното училище по изобразително изкуство, където се обучават талантливи деца от цялото кралство. Друга забележителност е Националният мемориал Чойфен, където са събрани многобройни свещени картини и статуи.


== Икономика ==
Тхимпху е основният търговски център на Бутан. Там се търгуват земеделските продукти, главно ориз, царевица и п