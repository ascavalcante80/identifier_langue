Ґ, ґ или Г с човка е петата буква в украинската и русинската азбука. Също така се употребява факултативно в класическия правопис на беларуския език. Обозначава рядко използвания в тези езици звучен заднонебен преграден съгласен звук /g/ — паралелен на звучния гласилков проходен съгласен звук /ɦ/, който се обозначава в украинския и беларуския език с Г.
В старата западноруска писменост за обозначаването на звучния заднонебен преграден звук /g/ обикновено се е използвало буквосъчетанието кг, което е заимствано от правописа на новогръцкия език. Начертанието на Ґ е заимствавано от византийския гръцки курсив, при който така се е изписвала малката буква гама γ. През 1619 година във своята граматика Мелетий Смотрицки отбелязва, че „Ґ, Ф, Ѯ, Ѱ, Ѳ са заимствани от гръцките съгласни и се използват за предаването на някои гръцки, еврейски и латински думи“. В по-късните църковнославянски граматики не се среща разграничаване между Ґ и Г. В гражданския шрифт на украинския печат буквата Ґ се появява отново едва през 19 век и то само на територията на Австро-Унгария. В Руската империя и по-късно в СССР буквата Ґ се използва в периода 1905-1933 година. След реформата на украинския правопис, буквата е изхърлена от употреба, макар да се среща в лингвистическата литература като фонетично-транскрипционен знак и се използва редовно в емигрантския украински печат. През 1990 година е върната в украинската азбука, въпреки че точни правила за употребата ѝ така и не са въведени.
В украинския език днес почти не се срещат думи и корени, в които има буквата Ґ, осве