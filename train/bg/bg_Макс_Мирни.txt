Максим Мирни (на беларуски Максім Мірны, на латиница Maxim Mirnyi), по-известен като Макс Мирни, е беларуски тенисист, роден на 6 юни 1977 г. в Минск. Също като настоящия си партньор на двойки Йонас Бьоркман, Мирни е по-добър на двойки, отколкото на сингъл. Известен е със силния си сервис - нарежда се сред най-добрите в света по този показател с 225 км/ч. Има по две титли от Откритото първенство на САЩ и Ролан Гарос на двойки, както и от Уимбълдън и Откритото първенство на САЩ на смесени двойки. Най-доброто му класиране на в ранглистата на АТП за двойки е първо място, достигнато през юли 2003-а, а за сингъл - 18, месец по-късно. През 2001-а е провъзгласен за заслужил майстор на спорта в Беларус, а през 2004-а, след победата на Беларус над Русия за Купа Дейвис, президентът Александър Лукашенко го награждава с най-високия орден в страната - Орден на Отечеството. Мирни е посланик на добра воля на ООН в борбата със СПИН. От месец май 2004-а е вицепрезидент на беларуската тенис федерация.


== Кариера ==
Мирни е от спортно семейство - майка му е плувкиня, а баща му е бил младежки национал по волейбол. Баща му го запалва по тениса когато е шестгодишен. През 1991 г. го изпраща да тренира в Бруклин. Десет месеца по-късно се мести в Брейдънтън, Флорида, където посещава прочутата тенис академия на Ник Болетиери.
Като юноша играе предимно в сателитни турнири, вместо в юношески турнири. Дебютира при професионалистите през 1996 г.
Печели първата си титла на двойки от турнир на АТП през 1997-а в Шанхай. През 2000 г. стига до четвъртфинал на Олимпиадата в Сидни, където отпада от бъдещия бронзов медалист Томи Хаас.
През 2001 г. играе първия си финал на сингъл от турнир на АТП - в Щутгарт, като по пътя си дотам си надделява над тенисисти като Густаво Кюртен, Горан Иванишевич, Пийт Сампрас и Евгени Кафелников и спасява общо шест мачпойнта. На финала обаче губи от Томи Хаас. Година по-късно играе четвъртфинал на Откритото първенство на САЩ, най-доброто му постижение в турнир от Големия шлем. През 2003-а печели единствената си засега титла на сингъл от турнир на АТП - в Ротердам.
На двойки има множество титли, сред които две от Откритото първенство на САЩ (2000,