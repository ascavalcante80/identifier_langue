За Сталинградската битка вижте Битка при Сталинград.
Волгогра̀д (на руски  Волгоград) е град в Южна Русия, център на Волгоградска област, Южен федерален окръг. Разположен е на западния бряг на Волга, при вливането в нея на река Царица. В миналото градът се е наричал  Царицин (до 1925) и  Сталинград (1925-1961). Населението на града през 2012 година е 1 018 739 души.


== Символ на града ==
Съвременният флаг на Волгоград представлява правоъгълен плат с червен цвят двустранно изображение в центъра на герба града-герой Волгоград. Съотношението широчина към дължина на флага е 2:3. Червеният цвят – изконен цвят на националния флаг на Русия, който олицетворява мъжеството, държавността, кръвта, силата и енергията. Изображението на града-герой Волгоград на флага символизира принадлежността му на града. Съотношението на площта на герба и флага е 1:7.
Съвременният герб на Волгоград представлява щит от златист цвят, който е разделен на две половини с ленти и има Медали за храброст. Горната половина на герба представлява символично изображение на непристъпната крепост на Волга. Тя е представена във вид на зъбни крепостни стени, които са украсени с червен цвят. В допълнение този медал "Златна звезда", с който е награден градът, е изобразен в златист цвят на общия червен фон. Символът по средата със златист цвят символизира развитието на индустрията на града, а златният сноп пшеница – изобилието на волгоградските земи. Синият цвят символизира река Волга. Съотношението на ширина спрямо височина е 8:9.


== География ==
Географското положение на града може да се види тук от спътник. Волгоград най-дългият град на Русия (не се броят Сочи и Находка). Дължината на града по брега на Волга е около 70-90 км. Основната част на града е разположена по поречието на Волга. В чертите на града влизат и ред малконаселени и необитаеми острови. В града се намира Волго-Донски канал, който е открит през 1952 година.


=== Административно деление ===
Тракторозаводски район
Краснооктомврийски район
Дзерджински район
Централен
Ворошиловски
Съветски
Кировски
Красноарменски


== История ==
Волгоград възниква с основаването през 1589 на крепостта Царицин, която трябва да укрепи нестабилната южна граница на Русия. Около нея постепенно възниква търговско селище. Царицин е превземан два пъти от разбунтували се казаци - при бунтовете на Степан Разин (1670) и Емелян Пугачов (1774). През 19 век градът се превръща във важно пристанище и регионален търговски център.

Царицин е сцена на тежки боеве по време на Руската гражданска война. Болшевиките под командването на Йосиф Сталин, Климент Ворошилов и Семьон Будьони се отбраняват в града през 1918, но са изтласкани от генерал Антон Деникин, който контролира Царицин от 1919 до 1920. През 1925 градът е преименуван на Сталинград.
През следващите години Сталинград се превръща в голям център на тежката промишленост. Той става една от основните стратегически цели на германското настъпление през Втората световна война. Германците обсаждат града от 21 август 1942 до 2 февруари 1943 в битката при Сталинград. По размера на човешките загуби това е една от най-тежките битки в човешката история, като двете страни губят общо над 1,5 милиона души. Градът е практически изравнен със земята, но възстановяването му започва още в началото на 1943.
През 1961 името на Сталинград е променено на Волгоград във връзка с кампанията на Никита Хрушчов за десталинизация. Това решение е спорно, като се вземе под внимание световната известност на името Сталинград.


== Транспорт ==
Наземният обществен градски транспорт е представен от автобуси, тролейбуси, трамваи.
През 1984 година действа единственият в Русия подземен трамвай. Продължителността на линията е 13,5 км. В централната част на града линията минава под земята.
Важна роля играе градската електричка, която съединява всички райони на града.
Въздушните превози се осъществяват от международното летище Волгоград.


== Висши учебни заведения ==
Волгоград има много вузове, като:
Волгоградски държавен медицински университет
Волгоградски държавен педагогически университет
Волгоградски държавен технически университет
Волгоградски държавен университет
Волгоградски институт по естествени и хуманитарни науки
Волгоградски институт по икономика, социология и право
Волгоградска държавна селскостопанска академия
Волгоградски държавно архитектурно-строителен университет


== Култура ==
Държавен Донско-казашки театър(ГДКТ) основан през декември 1992 година. Основател и художествен ръководител е Владимир Иванович Ляпичев. Това е единственият театър в Русия, чиито постановки напълно се основават на исторически и фолклорни казашки традиции.
Волгоградски детски музикален експериментален театър е основан през 1932 година като Сталинградски театър на музикалната комедия. Разположен в здание на крайбрежието на Волга. Разцветът на театъра е през 60-70-те години на XX век, когато се представят много нови пиеси на съветски автори, писали на текущия творчески състав театрови музикомедии. През 1995 е преобразуван във Волгоградски общински музикален театър.
Други:
Волгоградски нов експериментален театър
Волгоградски обл