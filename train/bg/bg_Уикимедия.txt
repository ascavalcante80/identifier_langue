Фондация Уикимедия е родителската организация на Уикипедия, Уикиречник, Уикицитат, Уикикниги (включително Уикиджуниър и Уикиверситет - Wikiversity), Уикиизточник, Общомедия, Уикивидове, и Уикиновини. Тя е организация с нестопанска цел базирана в Сейнт Питърсбърг, Флорида, САЩ. Съществуването на фондацията е официално обявено на 20 юни 2003 г. от съоснователя на Уикипедия Джими Уейлс. През април 2005 тя е одобрена от данъчните служби на САЩ като образователна фондация, което означава, че всички дарения за нея се приспадат от данъците, дължими от дарителите.


== Цел на фондацията ==
Целта на фондация Уикимедия е да разработи и поддържа уики-базирани проекти с отворено съдържание и безплатно да предоставя цялото съдържание на тези проекти на обществото.
В допълнение към многоезичната енциклопедия „Уикипедия“, фондацията ръководи многоезиков речник, наречен Уикиречник (Wiktionary), сборник от цитати наречен Уикицитат, хранилище на текстове-източници на който и да е език (Уикиизточник), и колекция от текстове на електронни книги за ученици и студенти (като учебници и книги, които са обществена собственост) наречен Уикикниги. Уикиджуниър е под-проект на „Уикикниги“ за деца.
Продължителният растеж на проектите на „Уикимедия“ зависи най-вече от дарения, но фондацията се опитва да допълва своите приходи от други източници, като федерални субсидии и спонсори.
Една от основните цели на фондация „Уикимедия“ е да донесе безплатна енциклопедия на всички хора по земята, в това число на тези, които в момента нямат електричество, компютри и дори чиста питейна вода.


== История и растеж ==
През 2007 г. по-малко от половин процент от хората в Интернет са използвали wikipedia.org на ден. През 2008 г. нараства на 2%. За да обслужим експоненциално нарастващия брой читатели, бюджетът на Уикимедия нарасна от 15 000 долара през 2003 г. и 125 000 долара през 2004 г., до над 700 000 долара през 2008 г.
април 2005: Уикимедия официално е призната за образователна фондация от данъчните служби на САЩ.
ноември 2005: На Уикимедия е предложено членство в Световната технологична мрежа (World Technology Network).


== Проекти ==
Фондация Уикимедия е родителската организация на следните Уики-проекти:
Общомедия е хранилище на свободни картинки, звукови и други файлове. Проектът започва на 7 септември, 2004 г.
Уикипедия е многоезична, мрежово-базирана свободна енциклопедия. Проектът започва на 15 януари 2001
Уикицитат e колекция от цитати, както и информация за известни хора, цитати от книги и пословици. Начало на 27 юни 2003 г.
Уикиречник) е многоезичен, уеб-базиран речник на над 150 езика. Проектът започва на 12 декември, 2002 г.
Уикикниги библиотека с учебници, ръководства и други образователни текстове. Проектът стартира на 10 юли, 2003 г.
Уикиновини е източник на новини със свободно съдържание, който дава възможност на всеки да съобщава новини от широк кръг от теми. След кратка демонстрационна фаза през ноември 2004, английската бета-версия (Wikinews) започва да работи от 3 декември 2004. Уикиновини е замислен на български стартира на 6 февруари 2005 г.
Уикиизточник е свободна уикибиблиотека от текстове-източници. Стартира през 2003 година.


== Настоятелство ==
Настоятелството е върховен орган на власт във Фондацията, което се състои сега от 10 човека:
Тин Чен(англ.)бълг., председател (до юли 2012 г.);
Ян-Барт де Фрейде(англ.)бълг., заместник председател (до декември 2011 г.);
Феба Аерс(англ.)бълг., изпълнителен секретар (до юли 2012 г.), избрана на вътрешни избори през 2010 г.;
Стюарт Уест, касиер (до декември 2011 г.);
Бишака Дата(англ.)бълг. (до декември 2012 г.);
Мет Хелприн(англ.)бълг. (до декември 2012 г.);
Самюъл Клейн (до юли 2012 г.);
Арне Клемперт(англ.)бълг. (до юли 2012 г.), избран на вътрешни избори през 2010 г.;
Джими Уелс (до декември 2011);
Кет Уолш(англ.)бълг. (до юли 2012 г.).
Съветът е съставен от избрани и назначени членове. Избраните се сменят през юни или юли, в зависимост от датата на изборите, назначен