Шу́нята (на санскрит: शून्यता, śūnyatā IAST; пали: шуната; тиб. stong pa nyid, stong pa — пуст, намиращ се зад пределите на чувственото възприятие, непостижим, nyid — добавяне на значението за това, че всичко може да се случи; на монголски: хоосон чанар) — понятие във философията на будизма, означаващо отсъствието на собствена природа на нещата и явленията (или дхармите- още едно значение на понятието дхарма). Нещата и явленията съществуват единствено чрез своята обусловеност и взаимозависимост и са напълно лишени от някаква отделна трайна собствена "природа".


== Описание ==
Шунята се счита за едно от най-трудните за разбиране понятие в будизма, не поддаващо се на просто описание и определение. Постигането на „пустота“ е важна цел в будистките медитации, специфични за различните школи на будизма. Неточното разбиране на термина „пустота“ в небудистките преводи и коментарии е довело до разбиране на будизма като философия на нихилизма, солипсизма, отказ от разумни доводи и от словесно разбиране, отказ от позитивни тезиси, представа за всеобща илюзорност и др.; заради подобно разбиране будизмът непрекъснато е подлаган на критика от небудистките школи. Будистките школи отричат такова разбиране и акцентират внимание на „същността“, „взаимозависимото възникване“, причинността и обусловеността.
Основните дискусии за природата на пустотата са се развивали в началото в контекста на спора между будистките и небудистки школи за причинността и собствената природа (атман или „висшето аз“ се отричат от будистките школи). Нагарджуна поставя на здрава основа учението за пустотата , като пояснява същността на Татхагата за достигане празнотата на ума и развитие на природата на Буда. Представата за шунята развиват по-сетне Арядева, Асанга, Васубандху, Дигнага, Дхармакирти, Будапалита, Бхававивека, Чандракирти и други философи на будизма. Шунята става едно от най-важните понятия на тибетския и далекоизточния будизъм, в частност на Чан.
Важен източник на учението за пустотата представлява „Праджняпарамита Хридая Сутра“, почитана във всички школи на будизма Махаяна и явяваща се нейна основа.
Определението на пустотата се дава в разгърнат вид като учение, предавано от бодхисатвата Авалокитешвара на монаха Шарипутра. Първоначалното твърдение представлява обща квинтесенция на учението на Буда: „Авалокитешвара-бодхисатва, практикувайки дълбоко Праджняпарамита възприема мисълта за петте скандхи на пустотата и спасението от всички страдания и нещастия“.
По-нататък идва подробно указание , какво точно има предвид Авалокитешвара, наставлявайки Шарипутра, и по какъв начин това възприятие поражда спасение от страданията и нещастията при придобиване на Аннутара Самяк Самбодхи (най-висше пълно просветление, представляващо състояние на Буда).


== Вижте още ==
Анатман
Анатмавада
Сърдечна сутра


== Препратки ==
↑ Хамфриз, 2002, с. 130-131


== Литература ==
Jeffrey Hopkins. Meditation on Emptiness. Wisdom Publica