„Патешки истории“ (на английски: DuckTales) е американски анимационен сериал, създаден от „Уолт Дисни Къмпани“, в който участват герои от вселената на Скрудж Макдък, голяма част от които създадени от Карл Баркс. Първият епизод е излъчен на 11 септември 1987 г. Основните звезди на сериала са самият Скрудж Макдък и неговите пра-племенници Хюи, Дюи и Луи.
Други герои от комиксите са Хари Хлопдъск (Жиро Конструиро според БНТ), Гладстоун Джендър, Маджика де Спел, Флинтхарт Глъмгоулд и бандата Бийгъл.
Сериалът също представя много нови герои, като капитан Плок Макквак, г-жа Клюмвия, Уеби и келнера Дакуърт.
„Патешки истории“ е най-успешният от ранните опити на „Дисни“ да създадат висококачествена анимация за анимационен сериал (по-ранен пример е „Приключенията на Гумените мечета“ от 1985 г.). „Дисни“ инвестират много по-големи парични стойности в този анимационен сериал, отколкото някой друг преди това. Това е било считано за рисков ход, тъй като до 80-те анимационните сериали са се считали за нискобюджетни инвестиции.
Много критици твърдят, че анимационното студио на „Дисни“ е загубило по-голямата част от блясъка си през 80-те. Така или иначе, студиото е поемало много рискове, които са им се отплащали добре, и „Патешки истории“ е един от тях.
Сезонът от 1987–1988 г. на „Патешки истории“ се състои от 65 епизода. Вторият сезон от 1988–1989 г. съдържа още 10 епизода. В него се появяват и нови герои, между които Бъба пещерният паток и Фентън Кракшел със своето алтер-его Робопат. Трети и четвърти сезон са съответно с по 18 и 7 епизода.
Успехът на сериала води и до създаването на пълнометражния филм „Патешки истории - Филмът: Съкровището на изгубената лампа“), неиздаден до днес официално в България. „Патешки истории“ проправя път на следващите сериали на „Дисни“ и води до създаването на видеоигри по филма. „Патешки истории“ е последван от „Крякаща тайфа“.
На 25 февруари 2015 г. Disney XD, че ще започне излъчването на нови епизоди на сериала през 2017 г.


== Актьорски състав ==
Алън Янг
Хамилтън Кемп
Питър Кълън
Брайън Къмингс
Мириам Флин
Джун Форей
Катлийн Фрийман
Джоун Гърбър
Чък Маккан
Тери Макгавърн
Хал Смит
Ръси Тейлър
Франк Уелкър


== „Патешки истории“ в България ==
В България „Патешки истории“ става известен след 1992 г., след като бива преведен от БНТ и излъчван заедно с „Чип и Дейл: Спасителен отряд“ в анимационния блок „Уолт Дисни представя“ (просъществувал до 1 януари 2006 г.). Той е един от първите сериали, които са озвучени със синхронен дублаж. В дублажа участват артистите Георги Митев, Соня Костадинова, Петър Евангелатов, Плам