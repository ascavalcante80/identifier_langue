Ил дьо Франс (на френски: Île-de-France) е регион в Северна Франция. Граничи с регионите Пикардия на север, Шампан-Ардени на изток, Бургундия и Център на юг и Горна Нормандия на северозапад. Ил дьо Франс включва град Париж и неговите предградия и сателитни селища и неофициално е наричан Парижки регион. С близо 11,5 милиона жители той е четвъртата по население административна единица в Европейския съюз след Англия, Северен Рейн-Вестфалия и Бавария.


== Име ==
Името Ил дьо Франс (на френски: Île-de-France) буквално означава "Островът на Франция" и в днешно време се обяснява с географическото положение на региона между реките Сена, Марна, Оаза и Боврон. Исторически погледнато обаче името вероятно произлиза от старофранкското назование Liddle Franke означаващо "малка Франция".


== Население ==
Население при преброяването през 1999 година е 10.952.011 жители и според прожекциите на френския статистически институт през 2011 вече е наброявало 11.866.900 души.  При 988 жители на квадратен километър регионът е най-гъсто населеният във Франция.
Най-голямата част от това население обитават градската агломерация на Париж (на френски: Unité urbaine), която е най-голямата във Франция и една от най-големите в Европа.


== Герб ==
Историческият герб представлява щит със син фон (2:1) три златни лилии, но не се ползва официално с изключение от жандармерията на региона.
Вместо герб от 1976 се използват лога като символ на региона.


== История ==
Ил дьо Франс е историческото средище и произход на Франция. От този регион произлизат както модерното име така и основата на модерния френски език.

След победата на Клодвиг I над Сиагрий областта е център на владенията на франките, с малко прекъсване през 7ми век. От 9ти век става ядрото на Кралството на Западните Франки. Границите стават почти идентични са кралските владения (на френски: domaine royal). От тука произлиза готическият архитектурен стил, който първоначално е стилът на франкските крале..
От времето на Луи XIV френските крали владеят от Версай, където се намира огромният и често копиран дворец..
След Френската революция Ил дьо Франс се разделя на множество департаменти и престава да съществува като административна единица. Чак след създаването на регионите за планиране (на френски: Régions de programme) в 1956 година областта получава пак административно значение, първоначално под името Парижки регион (на френски: Région Parisienne) и от 1976 като Ил дьо Франс.


== Икономика 