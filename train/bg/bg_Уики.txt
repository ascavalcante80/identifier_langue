Уики (на английски: wiki) представлява мрежова технология за организиране на свързани помежду си уеб страници, всяка от които може да бъде посетена и редактирана от потребителите си по всяко време, като историята и всички версии на страниците се запазват. За оформлението се използват команди, които са по-интуитивни и по-лесни от съответния код на HTML. Една сбирка от такива страници също се нарича уики или, по-рядко (и не съвсем правилно), Уики или УикиУикиУеб.
Понятието "уики" (на хавайски: бързо) и първоначалната програмна реализация са създадени от Уорд Кънингам в неговия проект WikiWikiWeb през 1995 година. Честото използване на двойния вариант УикиУики идва от там, че в хавайския език редупликацията (повторението) се използва за усилване на думата. Въпреки това, Уики (с главна буква) и Уики Уики Уеб се използват правилно само при назоваване на първоначалното уики-пространство, основано от Уорд Кънингам.
Съществуват много различни системи за оргaнизация на съдържание на принципа уики. Един списък на различни такива програми може да се намери на Уики Уики Уеб.
„Уикипедия“, е най-голямото уики, поддържащо милиони страници. Тя е свободна многоезична електронна енциклопедия. Съществуват много други уикита, като например 