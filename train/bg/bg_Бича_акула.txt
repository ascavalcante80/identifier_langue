Бича акула (Carcharhinus leucas) е голяма акула от разред Carcharhiniformes. Името бича акула идва от набитата им форма с широка, плоска муцуна и от склонността им да удрят с глава плячката си, преди да я нападнат. Известни са с непредвидимото си и агресивно поведение. Ловът им е широко разпространен заради тяхното месо, перки и мазнина. Проучванията сочат, че през последните години броят им драстично намалява.


== Описание ==
Те са средни на големина с широко тяло, малки очи и дълги гръдни перки. На цвят са сиви отгоре и бели отдолу по корема, младите екземпляри са с черни върхове на перките си. Зъбите им са много остри, подобни на трион, захапката е във формата на полумесец. Зъбите на горната челюст са широки, триъгълни и силно назъбени. Зъбите по долната челюст имат широка основа и се стесняват към върха, имат триъгълни и са фино назъбени. Предните зъби са изправени и почти симетрично, докато задните зъби придобиват все по-наклонена форма.
Бичите акули са големи и яки, като женските са по-големи от мъжките. Новородената бича акула може да бъде с размери до 81 cm дължина. Възрастните женски акули са дълги средно 2,4 m и обикновено тежат 130 kg. Mалко по-малките възрастни мъжки са средно 2,25 m и 95 kg. Максимален размер от 3.5 m е често установяван, докато рекордът е 4 m и тегло от 575 kg. Втората гръбна перка е по-малка от първата. Опашната перка на бичата акула е по-дълга и по-ниска от тази на другите по-големите акули, има малка муцуна и липсва интердорзално било. Силата на захапката им достига до 567 килограма.
Средната продължителност на живота им е 16 години.


== Местообитание ==
Бичата акула се среща в топлите, плитки води покрай бреговете и в някои реки. Местообитанието й я прави много опасна за хората. За разлика от повечето акули, бичата обитава както солената, така и сладката вода и често навлиза в реките. В резултат на това тя е отговорна за повечето нападения върху хора в близост до брега.
Откривана е на 150 метра дълбочина, но обикновено не плува по-дълбоко от 30 метра. В Атлантическия океан се среща от Масачузетс до Бразилия и от Мароко до Ангола. В Индийския океан се среща от Южна Африка до Кения, Индия и от Виетнам до Австралия. Има повече от 500 бичи акули в река Брисбейн (река). В Тихия океан може да се срещне от Полуостров Калифорния, Мексико до Еквадор. Бичи акули са забелязани, нагоре по река Мисисипи чак до Сейнт Луис. Както и на 4000 километра (2500 мили) навътре в река Амазонка.


== Поведение ==
Бичите акули ловуват сами, много рядко по двойки. Често обикалят плитките води. Могат внезапно да увеличат скоростта си и са много агресивни. Силно териториални са и нападат животни, които навлизат в територията им. Заедно с голямата бяла и тигровата акула, бичата е сред трите вида, които най-често нападат хора. В Индия бичите акули плуват в река Ганг и понякога нападат хора.


== Хранене ==
Те са бързи и ловки хищници, хранят се с почти всичко, което срещнат- костна риба и акули, включително други акули бик, но може също така да ловуват костенурки, птици, делфини, сухоземни бозайници, ракообразни и бодлокожи.


== Размножаване ==
Бичата акула се размножава през летните месеци и ранната пролет, често на места, където сладката вода от реките се влива в солените океани. Бременността трае 12 месеца, раждат се от 4 до 10 малки, които са дълги около 70 сантиметра, нужни са им от 8 до 10 години, за да достигнат полова зрялост. Крайбрежните лагуни, устията на реките, както и устията на реки с ниска соленост са най-честите местообитания на малките.


== Значение за човека ==
Въпреки че бичата акула не е сред видовете обект на търговския риболов, тя редовно е залавяна при лов с кука на дъно. В югоизточната част на САЩ, бичата акула представлява по-малко от 1% от улова на промишления риболов. Месото се използва за хранене на риба или се продава на местните пазари за консумация от човека. Перките се продават в Азия за супа от перка на акула. Кожата е с добро качество и се обработва.
Бичата акула обикновено не се отглежда в плен, но в някои аквариуми е живяла в продължение на повече от 15 години.
Според ISAF (International Shark Attack File) бичата акула е отговорна за най-малко 69 непровокирани атаки срещу хора от цял ​​свят, 17 от които са приключили със смърт. В действителност този вид вероятно е отговорен за много повече инциденти и е смятан от много експерти за най-опасната акула в света. Причини за това са: големият ѝ размер, появата в сладководни басейни, голямото изобилие, в непосредствена близост до многобройни човешки популации в тропиците. Това я прави по-голяма потенциална заплаха от бялата акула или тигровата акула. Тъй като множество от нападенията на бичата акула се случват в страни от Третия свят, включително Централна Америка, Мексико, Индия, Източна и западна Африка, Близкия изток, Югоизточна Азия и южните тихоокеански острови атаките често не са докладвани. Акула бик също така не е толкова лесно разпознаваема като бялата или тигровата акула, така че вероятно е отговорна за голям процент от атаките с неидентифицирани виновници.


== Опазване ==
Въпреки, че бичата акула не е целеви за промишления риболов вид, тя е улавяна по целия свят. Поради това, начина и на живот и изискванията към местообитанието, които я водят в непосредствена близост до човешките популации, потенциално би могла да бъде сериозно повлияна от човешката дейност в крайбрежните райони. Крайбрежията, където се развиват новородените на този вид могат да бъдат особено застрашени. Има данни, че средният размер на бичите акули е намалял значително през последните години, което не предвещава нищо добро за популациите на вида. Бичата акула не е законово защитена в нито една част от своя ареал.
Акула в момента е в списъка на Световния съюз за опазване на природата (IUCN) като почти заст