Хари Потър и Огненият бокал (на английски: Harry Potter and the Goblet of Fire) е фентъзи приключенски филм от 2005 година, базиран на книгата със същото име от Дж. К. Роулинг и е четвъртият филм от известната поредица.


== Сюжет ==
През четвъртата година на Хари, Тъмна маска се появява в небето, след една атака на смъртожадните след края на първенството за Световната купа по куидич. "Хогуортс" става домакин на легендарно събитие – Тримагическия турнир. Тази година новият преподавател по Защита срещу Черните изкуства е аврорът – професор Аластор "Лудоокия" Муди. Чести кошмари притесняват Хари през цялата година. Три европейски училища вземат участие в Турнира, всяко от които е представяно от един свой ученик. Огненият бокал избира представител за френската академия "Бобатон" - Фльор Делакор, за българското училище "Дурмщранг" - Виктор Крум и за "Хогуортс" - Седрик Дигъри. Странно защо Бокалът изхвърля и името на Хари, като четвърти състезател, което го среща с