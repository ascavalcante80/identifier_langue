Юношеството е периодът между 12-тата и 20-тата година, който идва след детската възраст в развитието на човека. Тогава настъпва съществена промяна в неговото съзнание, мислене и поведение, тъй като те се трансформират от детски в такива на зрялата възраст. В юношеската възраст се осмислят морални ценности, формират се първите устойчиви нагласи и се изграждат устойчиви стереотипи на поведение.
Макар по-скоро литературно употребявана дума, произлизаща от юношество е тази за юноша и юноши за израстващите на възраст между 12 и 20 години. Съответния еквивалент в женски род е девойка и девойки.
Тинейджърски години също могат да се използват в смисъла на юношество, както и друга широко използвана заемка за юноша в българския език е тийнейджър, като обикновено има приемане, че тийнейджърските години са до около 17-18 годишна възраст, макар че в английския език тийн (teen) като съставна част на думата, препраща към възрастта на годините:
thirteen = 13
fourteen = 14
fifteen = 15
sixteen = 16
seventeen = 17
eighteen = 18
nineteen = 19
(другите числа в английски имат друго морфологично съдържание, тоест не съдържат съответно teen).
Юношеството се проявява и чрез интереси, държание, полово съзряване и др.


=== Юношество в антропологичен аспект. Инициация ===
В антропологичен план юношеството се свързва с процеса на инициация. (Инициацията е буквално "тайно посвещаване"). Младият индивид трябва да премине от детството към света на възрастните, като придобие знанията и уменията типични за тях. Древните хора са възприемали порастването като смърт на детето и раждането на възрастния. В тотемните общества юношата е прекарвал своята инициация извън племето, изучавайки племенните тотеми, закони и ритуали и упражнявайки дейности, типични за мъжкото съсловие. Чак след придобиването на тези знания и умения, често и след полагането на изпит/изпитание, юношата е можел да се завърне в селото като възрастен индивид.
Традициите на инициация в различните общества и периоди са много и многообразни. Общото е, че тя - този преход на юношата между детството и зрялата възраст - е от изключителна важност във всички култури. Юношата трябва да мине през тази инициация за да може да бъде интегриран в племето като зрял индивид. Това е означавало да познава племенния тотем. Без това той няма да е пълноправен член на това племе. При инициацията на юношите първата разлика е по полов признак. Тази на момичетата и тази на момчетата се различават една от друга в различните култури.
Вариантите са много: момчетата може да са подложени еднократно или многократно (етапно) на изпитания. Тези изпитания са от различен характер, като могат да бъдат и доста жестоки: в някои общества юношите били буквално измъчвани и постфактум оставяни сами в гората. Който успеел да излезе бивал приет в обществото.
Друг вариант е юношите да бъдат събирани в специални къщи извън селото. Там те живеели и бивали обучавани. Правилата в тези къщи отново може да са съвсем разнообразни. В някои общества било позволено, даже препоръчително, в тези къщи за младежи да идват и момичета. Така момчето можело да се "упражнява" в бъдещите си съпружески задължения. Още един вариант е инициацията да бъде извършена чрез церемония. Тя мо