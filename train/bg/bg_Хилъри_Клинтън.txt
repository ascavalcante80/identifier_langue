Хилъри Клинтън (на английски: Hillary Clinton) е американски политик, 67-ия държавен секретар на САЩ в първата администрация на президента Барак Обама, бивш сенатор от щата Ню Йорк в Сената на САЩ и съпруга на 42-ия президент на САЩ Бил Клинтън.
Първа дама на САЩ в периода 1993 – 2001 година.


== Кандидат-президентска кампания ==
В писмо и видео-обръщение на своя сайт сенатор Хилъри Клинтън обявява, че ще се състезава за номинацията на Демократическата партия на следващите президентски избори в САЩ през 2008 г. Тя прави това с думите „Участвам, за да победя“.
На първичните избори, тя се състезава за номинацията на Демократическата партия на САЩ, като неин основен конкурент се явява сенаторът от Илинойс Барак Обама. След „супер вторника“ – 5 февруари 2008, в който 24 щата гласуват за делегати, Хилари спечелва праймърите в 9 щата, които ѝ дават 832 делегата. Обама спечелва праймърите в 14, но по-малки щата, което му дава 821 делегата.
Хилъри Клинтън губи надпреварата с Обама, който впоследствие е избран за президент на САЩ, през ноември 2008 година.


== Държавен секретар на САЩ ==
След изборите през 2008 г. е поканена от новия президент Барак Обама да заеме от 26 януари 2009 г. поста на Държавен секретар на САЩ в правителството му.
В разгара на кандидат-президентската кампания през 2012 година, тя обявява, че в началото на 2013 г. ще напусне поста на Държавен секретар. Политически анализатори определят това, като нейна заява да участва на изборите за президент на САЩ през 2016 година.
Последният ден на Хилари Клинтън на длъжността държавен секретар на САЩ е в петък – 1 февруари 2013 г. В четвъртък Клинтън изнеся реч за приоритетите във външната политика.
Сенатът на САЩ утвърди на поста на ръководи