Швѐдският езѝк ( svenska) е северногермански език, говорен от около 10 млн. души основно в Швеция и отчасти във Финландия, особено по брега и на Оландските острови . Силно взаимо разбираем e с норвежки и датски. Заедно с други нордически германски езици, шведският произхожда от старонорвежски, общият език на германските племена, живеещи в Скандинавия през ерата на Викингите. Понастоящем това е най-разпространенията северногермански език по брой на говорящите.
Книжовният шведски, който е използван от повечето шведи, е националният език на Швеция, който е еволюирал от централните шведски диалекти през 19 век и е установен като официален през началото на 20 век. Макар различните регионални диалекти, произхождащи от по-стари диалектни говори, все още да се използват, говорният и писмен език са унифицирани и стандартизирани. Някои диалекти се различават съществено от книжовния език в граматиката и речника, и не винаги са взаиморазбираеми с книжовния шведски език.
Най-старите рунически надписи на шведски език датират от края на III век на остров Готланд. 


== КласификацияРедактиране ==
Шведският е индоевропейски език, принадлежащ към северногерманските езици, които са разклонение на германските езици.


== Писмена системаРедактиране ==
Шведската азбука съдържа 29 букви, от които 26 букви от основната ISO-базираната латинска азбука, плюс три допълнителни букви Å/å, Ä/ä и Ö/ö, които са конструирани през 16 век.


== ЛитератураРедактиране ==
Сред най-известните писатели, творили на шведски език са Астрид Линдгрен, Пер Улув Енквист и носителите на Нобелова награда за литература: Селма Лагерльоф, Вернер фон Хейденстам, Ерик Аксел Карлфелт, Пер Лагерквист, Ейвинд Юнсон, Хари Мартинсон.


== ИзточнициРедактиране ==
↑ "Доклад на Ethnologue за шведски". Според този доклад броят е 8 789 835, но той е базиран на данни от 1986. Понастоящем Швеция има население от 9,2 млн. (преброяване от 2008), и има около 290 0