Реюнион (на френски La Réunion) е остров в Индийския океан и отвъдморски департамент на Франция. Има население от приблизително 793 000 души.


== Статут ==
Реюнион е равнопоставена част от Френската република. Има статут на отвъдморски департамент, както и свое представителство в двете камари на френския парламент. Административен център на региона е град Сен Дьони. Територията е част от Европейския съюз и еврото е официално разплащателно средство.


== География ==

Островът е разположен в централната част на Индийския океан, източно от Мадагаскар и югозападно от Мавриций. От природогеографска гледна точка е част от Африка.
Има вулканичен произход и съответния характерен планински релеф. Най-висока точка на острова е връх Питон де Нейж (Piton des Neiges/Заснеженият връх), 3069 м.
Общата му площ е 2512 km², от които 10 km² са повърхнина на водни басейни. Дължината на бреговата линия е 207 km.
Основни фактори върху климата му са влиянието на океана и географската ширина, които предопределят тропичния му характер. Не са рядкост и застудяванията по време на южната зима.
Между 15 и 16 март 1952 г. на острова пада 1869,9 mm дъжд за 24 часа, което е абсолютен рекорд за денонощен валеж на Земята.


== История ==

Арабските мореплаватели са първите хора, дали сведения за острова. Те го нарекли „Дина Моргабин“, значещи "Западен остров". Първите европейци, достигнали до острова са португалците през 1513 г., наименувайки го „Санта Аполония“.
По-късно островът бил завладян от французите и администриран от Порт Луи, Мавриций. Островът е наименуван Бурбон (Île Bourbon) от Луи XIII през 1649 г.
Името "Реюнион" е дадено през 1793 г., след падането на династията на Бурбоните, а новото име отразява обединението на революционерите от Марсилия с Националната гвардия в Париж, което се осъществило на 10 август 1792 г. През 1802 г. островът е преименуван в чест на Наполеон (Île Bonaparte). През 1810 г. островът е превзет от британската флота, които го наименуват отново Бурбон.
Когато островът бил възвърнат от Франция след Виенския конгрес през 1815 г., той останал с името Бурбон. Когато възстановената династия на Бурбоните паднала от власт през 1848 г., островът отново възвърнал името си Реюнион.
След отварянето на Суецкия канал през 1869 г. значението на острова рязко спада като важна спирка по пътя към Източните Индии.
Реюнион получава статут на отвъдморски департамент на 19 март 1946 г.


== Население ==
В периода от 17 до 19 век, френските имигр