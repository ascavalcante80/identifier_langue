Робърт Миликан (на английски Robert Andrews Millikan; р. 22 март 1868 - п. 18 декември 1953) е американски физик, носител на Нобелова награда за физика за 1923 година за работата си върху определяне на елементарния заряд на електрона, потвърждаване на уравнението на Алберт Айнщайн за фотоелектричния ефект и определяне с голяма точност стойността на константата на Планк. В по-късната си кариера изучава космическите лъчи и доказва тяхната извънземна природа.
През 1895 година получава докторска степен от Колумбийския университет. Това е първата докторска степен, присъдена в тази област. Миликан е професор по физика в Чикагския университет и Калифорнийски технологичен институт, президент на Американската асоциа