Йерусалимският храм, според Библията, бил построен с цел в него да бъде поставен Ковчегът на завета и бил най-важната и свята сграда според юдаизма. Храмът бил разрушаван и построяван наново няколко пъти.


== Етимология ==
На иврит Йерусалимския храм се нарича Бейт ха-Микдаш, буквално превеждащо се като "Свещен дом", но в Библията той бива наричан също Бейт Адонай ("Господен Дом") или само Бейти ("Дома"). Според легендата Храмът бил построен съгласно волята на цар Давид, който бил получил заръка от самия Господ. Въпреки желанието на Давид да види готовия Храм, той бил построен от наследилия го негов син Соломон.


== Хронология на храмовете според Библията ==
Соломоновият храм или Първият храм - бил построен според Библията от цар Соломон (през 10 век пр.Хр). Бил изцяло разрушен от Навуходоносор II през 586 г.пр.Хр.
Вторият храм - строителството му започнало през 536 г.пр.Хр, след завръщането на евреите от вавилонския плен. Храмът бил завършен на 15 март 515 г.пр.Хр. По-късно, през 164 г.пр.Хр, бил реставриран от Иуда Макавей
Храмът на Ирод - представлява значимо преустройство и разширяване на Втория храм, придружено с преустройство и на Храмовия хълм. Бил започнат от Ирод Велики към края на 19 г. пр.Хр. и изцяло завършен през 64 г.сл.Хр. Храмът бил разрушен през 70 г.сл.Хр. от император Тит. От постройката на Храма до нас е достигнала само западата подпорна стена, наричана още Стена на плача.


== В монотеистските религии ==
Йерусалимският храм и мястото, където той се издигал, е от голямо значение за трите монотеистсичнии религии - юдаизъм, християнство и ислям.


=== Юдаизъм ===
С разрушаването на Втория храм, в юдаизма престанала и практиката на жертвоприношенията, които се извършвали единствено в храма. По този начин се обезсмислила и ролята на свещенослужителите, които извършвали дейността си в храма.
Разрушаването на храма е важен момент от юдейската традиция - от този момент юдаизмът приема практиката на открития култ, съсредоточен върху Книгата (култа в синагогата), а не върху жертвоприношението.
Западната стена, наричана още Стена на плача - обект на поклонничество и място, където много хора се събират да се молят, се превръща след 1967 г. в просторна синагога на открито.
Повечето религиозни евреи не отиват на самия Храмов хълм - мястото на Храма, за да не стъпват там, където се е намирало най-свещеното място Светая Светих.
Има групи в юдейските среди, които обмислят възможността за реконструкция на Храма - издигането на Третия храм.


=== Християнство ===
Храмът е споменат на няколко пъти в Новия завет. Самият Исус го е посетил няколко пъти през живота си.
Апостолите на Исус продължили да посещават Храма и след неговото възкресение.
След обсадата и превземането на Йерусалим и разрушаването на Храма от император Тит, на мястото на някогашния еврейски град Йерусалим, римляните подигат римски град - Елия Капитолина, а на Храмовия хълм е издигнат Храм на Юпитер.
След като Йерусалим става християнски град, мястото на Храма, превърнало се в развалини по време на персийско-византийските войни и превземането на града от персите по времето на Ираклий, било оставено непокътнато,