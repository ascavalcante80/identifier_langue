Венеция (на италиански Venezia) е град в Североизточна Италия, център на областта Венето, пристанище на Адриатическо море с товарооборот над 20 млн. т. Населението му е около 271 251 към 31 декември 2004 г. Градът е разположен върху множество малки острови — около 118 на брой, в плитка лагуна на Адриатическо море. Соленоводната лагуна заема крайбрежието между устията на реките По и Пиаве.
Символ на Венеция е крилат лъв, който фигурира на герба на града.
Промишлено-пристанищната част на града се намира на континента. Характеризира се с корабостроене, ремонтиране на кораби, цветна металургия, нефтопреработваща, химическа, електротехническа и лека промишленост. Слави се със занаятчийското си производство на изделия от стъкло — венецианско стъкло, дантели, мозайки. Има университет и консерватория, оперен театър и богати музеи.
Островната Венеция е морски курорт, център на международния туризъм със световно значение, място за провеждане на международни кинофестивали и художествени изложби. В градския транспорт са запазени традиционните за града гондоли и моторни лодки.
Селище там съществува от V в. пр. н. е., а градът е създаден през IX в. От X до XIV в. той е значителен център, посредник в търговията между Западна Европа и Изтока. В Средновековието Венеция е република - Венецианската република, оглавявана от дожи. Тя е независима държава, съществувала между 9 и 18 век. През периодите 1797 - 1805 и 1815 - 1866 г. е владение на Австрия.
Градът и лагуната са включени в списъка на световното културно и природно наследство на ЮНЕСКО, защото градът е уникален, както в архитектурата на сградите, така и в основите на града. Венеция е построен върху дървени подпори (пилони). Заради слягането на почвата и основите си Венеция е застрашена от постоянни наводнения.


== Административно деление ==

Венецианският Канал Гранде се извива S-образно през центъра на Венеция . Венеция се дели на 6 административни района (sestieri) още от Средновековието:
Сан Марко (в тъмно зелено)
Каннареджо (Cannaregio) (в пурпурен)
Кастело (Castello) (в синьо)
Дорсодуро (Dorsoduro) (в жълто и розово)
Сан Поло (San Polo) (в светло зелено)
Санта Кроче (Santa Croce) (в червено)


== Климат ==


== Забележителности ==
Площад „Сан Марко“ - около него са разположени катедралата „Сан Марко“, „Прокурациите“, Двореца на дожите, Часовниковата кула.
Базиликата „Сан Марко“ - произведение на венецианската религиозна архитектура.
Кулата-камбанария на Сан Марко с „Лоджета Сансовино“.
Дворец на дожите - седалище на управителя на Венецианската република, в днешно време е паметник на архитектурата и музей на изобразителното изкуство.
„Мостът на въздишките“ - свързва Двореца на Дожите със затвора.
Прокурациите - административни здания, обграждащи площад „Сан Марко“. Делят се на "Стари" и "Нови", според периода им на изграждане.
Библиотека Марчана - една от най-големите библиотеки на Италия.
„Канал Гранде“ - близо 4 километров воден път. Главна пътна артерия на историческата част на града.
„Галерия дел Академия“ - музей-галерия, в който се помещава богата колекция от художествени творби на Джовани Белини, Тиеполо, Тициан, Каналето и др.
Църквата „Сан Симоне Пиколо“
Църквата „Санта Мария ди Назарет“ (Скалци) - образец на бароковото изкуство от втората половина на 17 век. В една от капелите са съхранени стенописи на Тиеполо.
„Фондако дей Турки“ (Турски склад) - бивш дворец и склад на турските търговци. Паметник на венецианската архитектура от 12-13 век.
„Фондако дей Тедески“ (Немски склад) - някогашен склад и представителство на немските търговци.
„Понте ди Риалто“ - сводов каменен мост от 16 век.
„Ка′ Д′Оро“ - дворец в стил "пламтяща готика". В него се помещава галерия "Франкети".
„Ка′ Пезаро“ - образец на венецианската архитектура от 17 век.
Рибният пазар - служил за тържище на риба, понастоящем е архитектурен паметник.


== Личности ==

Родени във Венеция
Томазо Албинони (1671-1751) - композитор
Джакопо Рикати (1676-1754) - математик
Антонио Вивалди (1678-1741) - композитор
Карло Голдони (1707-1793) - драматург
Климент XIII (1693-1769) - папа
Марко Поло (1254-1324) - пътешественик
Барбара Строци (1619-1677) - композитор
Джовани Батиста Тиеполо (1696-1770) - художник
Франческо Хайес (1791-1882) - художник

Починали във Венеция
Исак Абрабанел (1437-1508) - философ и фина