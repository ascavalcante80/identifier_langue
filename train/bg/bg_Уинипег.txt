Уинипег (на англ. Winnipeg) е столицата и най-големият град на провинция Манитоба в Канада.
Населението на Уинипег е 633 451 жители (2006). Повече от половината население на провинцията живее в град Уинипег. Градът е с обща площ от 464 км². Основан е през 1738 г. Намира се на 238 м надморска височина в близост до географския център на Северна Америка.


== География и Климат ==
Уинипег се намира в долината на река Ред Ривър, в източния края на Канадските прерии. Околният релеф е изключително равен, липсват даже малки хълмчета. Сравнително близо се намира езерото Уинипег (11-тото по големина пресноводно езеро в света). През града преминават 4 реки, като 2-те по-големи са Ред Ривър и Асинъбойн. Мястото където те се сливат, се нарича The Forks и е сред забележителностите на града.
Климатът е умереноконтинентален. Зимите са с продължителност по 4-5 месеца и се характеризират с ниски температури и значителна снежна покривка (средно 58 дни в годината температурите са под -20 °С). Подобно на Чикаго е известен като "ветровития град" заради постоянните си и силни ветрове.


== Известни личности ==
Родени в Уинипег
Луис Злотин (1910 – 1946), физик и химик
Дъглас Рейн (р. 1928), актьор
Полет Буржоа (р. 1951), писателка
Тейлър Смит (р. 1953), писателка
Шантал Кревиазук (р. 1973), певица
Синди Класен (р. 1979), кънкобегачка, олимпийска шампионка
София Санти (р. 1981), порнографска ак