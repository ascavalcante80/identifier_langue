Уайоминг (на английски: Wyoming) е най-слабонаселеният щат в САЩ със столица Шейен. Населението на щата е 544 270 души. (2009)


== Ловецът на бизони ==
Щом снегът по пътищата, които водят към Националния парк "Йелоустоун" се стопи, в тихото градче Коуди се появяват туристите. Посетителите правят покупки в магазините Уестърн Сторс в стария Даунтаун (историческия център на града), резервират места за рафтинг екскурзии и се записват на уроци по езда. Някои от тях знаят, че името на селището се дължи на Уилям Фредерик Коуди, прочул се с псевдонима Бъфало Бил (Бил Бизона). Известният стрелец се ражда през 1846 г. в окръг Скот на щата Айова. На 14-годишна възраст започва работа като ездач-пощальон в новооснованата пощенска служба Пони Експрес. По време на Гражданската война служи като съгледвач в армията на Съюза, после става доставчик на месо за железопътно дружество Канзас Пасифик. Хвали се, че за да снабди с месо работниците, които строят железницата, е убил 4 000 бизона само за 18 месеца. Именно с това си спечелва и прозвището Бъфало Бил. По време на войните с индианците между 1868 и 1872 г. отново служи като съгледвач в американската армия. Получава офицерско кавалерийско звание през 1876 г., когато американците се сражават срещу сиуксите.
По-късно Бъфало Бил става звезда в спектакли за индианци и сценки за Дивия запад, като обикновено играе собствения си образ. От 1883 г. в продължение на 20 години шоуто Дивият запад на Бъфало Бил забавлява САЩ и Европа. Други звезди в програмата са вождът на червенокожите Седящия бик, Габриел Дюмон, генерал-адютант във временното правителство на канадските метиси, и Ани Оукли, изключителна жена-стрелец. През 1901 г. Бъфало Бил отваря школа по езда в имението си в Уайоминг. Умира през 1917 г.
Историческият център "Бъфало Бил" в град Коуди се смята за най-интересния музей в Уайоминг. Тук са събрани реликви, останали от легендарния герой на Дивия запад, картини и скулптури на изпълнителите на главните роли в уестърните, голяма колекция от огнестрелни оръжия на американците и индиански оръжия, както и предмети и дрехи от ежедневието от епохата на Бъфало Бил.


== География ==
Уайоминг граничи с Монтана на север, с Южна Дакота и Небраска на изток, с Колорадо на юг, на югозапад с Юта, а на запад с Айдахо.
Най-висок връх: Ганет - 4 207 m
Най-ниска точка: долината на река Бел Фурш - 953 m
Най-плодородните почви на Уайоминг се намират на територията на Големите равнини, които заемат източната част на щата. Пейзажът напомня на Предалпите, а най-високите върхове достигат височина от около 2 000 m


== Градове ==
Грийн Ривър
Джилет
Еванстън
Каспър
Коуди
Рок Спрингс
Шейен


== Окръзи ==
Уайоминг се състои от 23 окръга:


== Транспорт и пътища ==
През Уайоминг минава Междущатска магистрала 80.


== Интересни факти ==
Оригиналният художник Джаксън Полак (1912-1956) е роден в Коуди. Полак е представител на абстрактния експресионизъм и