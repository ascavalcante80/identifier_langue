Сибиу (на румънски: Sibiu; на немски: Hermannstadt, Херманщат; на унгарски: Nagyszeben, Надьсебен), по старому Сибин, е град и административен център на окръг Сибиу, Трансилвания, Румъния.
Градът е важен стопански и културен център в региона, с население около 155 000 жители. Намира се на река Чибин, приток на Олт, ляв приток на Дунав.
Сибиу е избран за културна столица на Европа заедно с Люксембург през 2007 г.


== География и климат ==
Сибиу се намира близо до географския център на Румъния. Река Чибин и някои пътища имат важно национално и международно значение. Градът е и важен железопътен център, който свързва изток-запад и север-юг.
Климатът е умерено-континентален със средна годишна температура от 8-9° C. Има окло 120 дни твърд лед годишно.


== История ==
Градът е основан от германски заселници през 1190 година вероятно в близост до римско селище, известно през раното средновековие като Каедония и е било безлюдно при пристигането на саксонците.
През 14 век е бил вече важен търговски център. През 1376 г. занаятчийството се е деляло на 19 гилдии. Сибиу се превърнал в най-важния германски етнически град заедно със седемте града дали немското име на Трансилвания (Siebenbürgen), което в превод означава "седем крепости". Сибиу е бил седалище на Саксонския университет (Universitas Saxorum), който е политически център на германците в Трансилвания.


=== Важни събития в историята на Сибиу ===
1292 - първата болница в днешна Румъния.
1380 - първото документирано училище в днешна Румъния.
1494 - първата аптека в днешна Румъния.
1534 - първата фабрика за хартия в днешна Румъния.
1544 - първата книга на румънски език е напечатана в Сибиу.
1551 - експериментът на Конрад Хаас с ракети.
1671 - метанол е открит в близост до Сибиу.
1782 - Франз Йозеф Мюлер открива елемента телур.
1788 - първият театър в днешна Румъния.
1795 - първият далекопровод в югоизточна Европа.
1797 - Самоел фон Ханеман отваря първата в света хомеопатична лаборатория.
1817 - „Брукента Музей“ е първият музей в днешна Румъния.
1896 - първо използване на електричество в днешна Румъния, и първи далекопровод в югоизточна Европа.
1904 - вторият град в Европа използвал задвижван от електричество трамвай.
1928 - първият зоопарк в Румъния.
1989 - вторият град, участвал в румъ