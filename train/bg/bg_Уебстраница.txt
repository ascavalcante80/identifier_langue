Уебстраницата е документ или информационен ресурс, който е подходящ за World Wide Web. Достъпът до уебстраниците може да бъде осъществен чрез уеббраузър, а съдържанието им обикновено се показва на монитор на компютър (вкл. на екран на мобилно устройство). Тази информация обикновено се съхранява във формат от тип HTML или XHTML и може да предоставя навигация към други уебстраници чрез хипертекстови връзки. Обикновено уебстраниците включват текст, изображения (картинки, илюстрации, фотографии) и стилове във формат на файла от тип CSS, но може също да включват анимация, мултимедийно съдържание (файл с музика/звук, видеоклип с или без звук) или скриптове, написани на JavaScript, VBScript и др. скриптови програмни езици.
Няколко уебстраници, обединени от обща тема и дизайн, а също свързани помежду си с връзки и обикновено разположени на един уебсървър, образуват уебсайт.


== Описание ==
Основните елементи, които може да съдържа една уеб страница са:
Видима информация:
Текстова информация
Нетекстова информация:
Статични изображения, най-често растерна графика във форматите GIF, JPEG и PNG или векторна графика във форматите Adobe Flash и SVG
Анимирани изображения, обикновено анимирани GIF или SVG изображения, но също Adobe Flash, Adobe Shockwave или Java applet.
Звук, обикновено MP3, ogg или други формати
Видео

Интерактивна информация:
За взаимодействие в рамките на страницата:
Интерактивен текст (DHTML)
Интерактивни илюстрации – от задвижвани при натискане изображения до игри, като обикновено се използва система от скриптове, Adobe Flash, Java applet, SVG или Adobe Shockwave
Бутони, обикновено използвани в съчетание със скриптове или DHTML

За взаимодействие между страниците:
Хипервръзки, стандартният метод са преместване към нова страница
Форми, даващи възможност за взаимодействие на потребителя с приложения, работещи на сървъра

Скрита информация:
Коментари
Метаданни, съдържащи семантични данни, информация за кодирането на символи, DTD и други
Информация за стиловете във формата на CSS
Скриптове, най-често JavaScript, които се изпълняват от браузъра и допълват функционалността и интерактивността на страницата

Уеб страниците се идентифицират чрез унифицирани локатори на ресурси (URL), стандартизирани низове, уникални за съответната страница в рамките на Интернет. При динамичните уеб страници в URL може да се съдържат и параметри, оказващи влияние върху съдържанието на страницата и начина на показването му.


== Видове уебстраници ==
Уебстраниците са основно два вида:
Статична страница е тази страница, чието съдържание се определя предварително, и се съхранява в този вид на уебсървъра.
Динамична