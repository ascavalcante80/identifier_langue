Нидерландската източноиндийска компания (на нидерландски: Vereenigde Oost-Indische Compagnie, на английски: Dutch East India Company) е търговска компания основана през 1602 г. Генералните щати на Нидерландия дават на компанията 21-годишен монопол да търгува с Азия. Впоследствие Нидерландската източноиндийска компания се превръща в първата в света мултинационална корпорация. Дадени са ѝ специални правомощия от правителството, които включват правото ѝ да води война, да провежда мирни преговори, да сече монети и да основава колонии. Компанията запазва монопола върху търговията с Азия в продължение на две столетия. Това е най-голямата търговска компания (корпорация) в света през 17 век.
