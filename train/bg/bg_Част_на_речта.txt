В граматиката частите на речта са класове от думи, обединени от общо значение (семантика) и граматически свойства. Тези класове от думи, според приетия възглед в българската школска граматика, са: съществителни имена, прилагателни имена, числителни имена, местоимения, глаголи, наречия, предлози, съюзи, частици и междуметия. Така например съществителните имена имат обобщено значение на същини, конкретни или абстрактни, индивидуални или колективни; глаголите означават действия, състояния, процеси; прилагателните имена означават признаци и т.н.


== Класификации ==
Морфологична класификация - разделя думите на изменяеми и неизменяеми думи, т. е. на такива, които променят формата си, за да изразят различни граматически значения на категориите, които притежават: число, лице, род, определеност и др., и на неизменяеми, които не променят формата си.
Изменяеми части на речта са: съществителни имена, прилагателни имена, числителни имена, местоимения, глаголи.
Неизменяеми части на речта са: наречия, предлози, съюзи, частици и междуметия.
Синтактична класификация - определя частите на речта като такива, които могат да бъдат т.нар. функционална категория – части на изречението или изпълняват службата да изразяват отношенията между думите в словосъчетанието, изречението или между отделните прости изречения в състава на сложното.
Самостойни части(могат да бъдат отделна част на изречението): съществителни, прилагателни, глаголи, наречия, местоимения.
Несамостойни части: предлози, съюзи, частици, които се наричат също служебни думи.


== Български език ==


== Английски език ==
Частите на речта в английския език по традиция се описват като 8, но някои автори ги описват като 9 или 10. Съгласно класификацията, приета за българските части на речта, те могат да се опишат като същите 10:
глагол - verb
съществително име - noun
наречие - adverb
прилагателно