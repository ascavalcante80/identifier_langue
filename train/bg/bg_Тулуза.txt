Тулуза (на френски  Toulouse, Тулуз, на окситански Tolosa) е град в Югозападна Франция с население около 761 000 души и 965 000 души за градската агломерация (1999). Разположен е на река Гарона, административен център на регион Юг-Пиренеи и департамент От Гарон, както и на историческата провинция Лангедок.


== ИсторияРедактиране ==
Тулуза е основана от галите и се превръща в градски център през римския период. От 419 до 507 градът е столица на вестготите, а след това е превзет от франкския крал Хлодвиг I. През 8 век е център на каролингското кралство Аквитания, а от 778 - на графство Тулуза. То е завладяно от Франция по време на Албигойските войни през 13 век.
През 18 и 19 век Тулуза се превръща в заспал провинциален град, пропускайки Индустриалната революция. През 20 век градът навлиза в нов период на подем след установяването там на важни военни и авиационни производства, включително на единия от двата завода на „Еърбъс“ и на „АТР“.
В резултат от миграцията от северните индустриални райони на юг населението на градската агломерация на Тулуза между 1960 и 2000 се удвоява, докато населението на Франция през този период нараства едва с 30%.


== СпортРедактиране ==
Представителният футболен отбор на града носи името ФК Тулуза. Той е сред най-популярните френски футболни тимове.


== OбразованиеРедактиране ==
Тулуза е третият студентски град във Франция след Париж и Лион, с около 97 000 студенти. В града се намират следните висши учебни заведения: Тулузкият университет (основан през 1229 г), днес е разделен на три отделни университета; на брега на Гарона е Висшата школа по изящни изкуства, основана през 18 в. (в нея е учил Енгър). Техническите науки са представени от: École Nationale Supérieure d'Électronique, d'Électrotechnique, d'Informatique, d'Hydraulique et des Télécommunications (ENSEEIHT), Националното училище за гражданска авиация (École nationale de l'aviation civile ENAC), École nationale supérieure des ingénieurs en arts chimiques et technologiques (ENSIACET), Политехнически институт за напреднали науки (Institut Polytechnique des Sciences Avancées - IPSA) и др. Тук е École Nationale Supérieure Agronomique de Toulouse (ENSAT). Католическият университет заема здания на манастир от 16 в. и се специализира в хуманитарни науки.
Обсерваторията в Тулуза е водеща сред астрономическите обсерватории във Франция.


== Български асоциацииРедактиране ==
Френско-Български форум


== Известни личностиРедактиране ==
Родени в Тулуза
Бернар Вербер (р. 1961), ентомолог и писател
Карлос Гардел (1890-1935), аржентински музикант
Жан Досе (р. 1916), имунолог
Жан-Етиен Ескирол (1772-1840), психиатър
Емил Камиларов (1928-2007), български цигулар и педагог, роден във влак, който пътувал за Тулуза
Гаел Клиши (р. 1985), футболист
Вилфрид Нифлор (р. 1981), футболист

Починали в Тулуза
Асен Хаджиолов (1930-1996), български политик от БКП
Други
Иван Попов (р. 1907