Корпорация „Тойота Мотор“ (на английски: Toyota Motor Corporation; на японски: トヨタ自動車株式会社 – Тойота Джидоша Кабушикикайша), или само Тойота, е най-голямата автомобилна корпорация в Япония. Разположена е в град Тойота, префектура Айчи.
Тойота развива успешно финансови услуги и няколко други направления в различни промишлени отрасли.
Тойота е основен член на Тойота Груп. Логото на компанията е стилизирана тъкачна совалка и е свързано с това, че в началото компанията е произвеждала тъкачни станове.


== История ==


== Производство ==

Тойота произвежда марка едноименни автомобили, както и марките Дайхатсу, Хино и Лексус. 40% от автомобилите биват сглобени в Япония. В световен мащаб фирмата има около 325 000 работници в 50 завода. 


== Финансови резултати ==
За 2005-2006 финансова година компанията е продала 7,97 млн. автомобила. Оборотът ѝ е $190,3 млрд., оперативна печалба – $16,9 млрд., чиста печалба – $12,3 млрд.


=== Най-големият производител на автомобили в света ===
През първото тримесечие на 2007 г. „Тойота Мотор“ за пръв път произвежда и продава повече автомобили от Дженерал Моторс (GM). GM се славеше като „най-голям производител на автомобили в света“ в продължение на 76 години. Но за последните години, както и други американски автопроизводители, преживява криза и е принудена да намалява производството си, а освободилото се място на пазара се заема от конкурентите ѝ, и на първо място – от Тойота. На 24 април японската компания съобщи, че през първото тримесечие на 2007 г. е произвела 2,37 млн. автомобила и е продала 2,35 млн. По този начин тя за пръв път изпревари GM, за която показатели са били съответно 2,34 млн. и 2,26 млн. коли.
През 2013 г. Тойота става първата корпорация, произвела над 10 млн. автомобила за година – 10,2 млн. Най-много автомобили за 2013 г. са продадени в Китай (почти 22 млн. броя) и САЩ (15,6 млн броя). 


=== Хибридни автомобили ===

Към януари 2012 г. Тойота е продала 400 хил. хибридни автомобила в Европа. 


== Вижте също ==
Тойота (отбор) –