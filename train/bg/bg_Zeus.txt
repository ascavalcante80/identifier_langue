Зевс (ст.гр. Ζεύς, Διός, Zeus) в древногръцката митология е богът на на небето, гръмотевиците и светкавиците, отговарящ за целия свят. Главният от олимпийските богове, бащата на всички богове и хора.
Третият син на титана Кронос и Рея (често пъти се бърка с Гея). Брат на Хадес, Хестия, Деметра и Посейдон. Съпруга на Зевс е богинята Хера. Баща на Атина, Арес, Хермес, Хефест, (според някои версии) и други богове.
В римската митология се отъждествява с Юпитер.
Атрибути на Зевс са: щитът и двойната брадва (лабрис), а понякога бик, орел и дъб.
Той разпределя доброто и лошото по земята, той е заложил в хората срама и съвестта. Понякога е свързван със съдбата, а понякога и сам той се появява като подвластен на Мойрите. Той може да предвижда бъдещето, да обявява предопределението на съдбата чрез сънища, както и гръмотевици и светкавици. Целият обществен ред е изградена от Зевс, той е покровител на градския живот, защитник на слабите и обидените, наказващ лошите, покровител на молещите се, дал на хората законите, установил властта на царете. Също така защитава семейството и дома, следи за спазването на традициите и обичаите. Нему се подчиняват другите богове.
Преданието: Зевс бил син на Кронос и Рея. Като малък, за да го предпази да не бъде изяден от баща си, както се е било случило с петимата му по-големи братя и сестри, майка му го дала на планински нимфи да го отглеждат на остров Крит. Зевс бил отгледан от козата Амалтея. Щом пораснал, той отишъл да работи като виночерпец при баща си и един път му дал питие от нектар, смесено с билки, предизвикващи повръщане. Това накарало Кронос да повърне вече изцяло порасналите братя и сестри на Зевс. Последвала 10 годишна война между Титаните, предвождани от Кронос, и Олимпийците – предвождани от Зевс, без никой да вземе превъзходство.
Накрая Зевс освободил Хекатонхейрите и Циклопите от тяхната тъмница в Тартар, убивайки пазителката му – Кампе. След като му се заклели във вярност и в знак на своята признателност, циклопите му дали гръмотевици и светкавици, които преди това са били скрити от Гея. Тогава Зевс, заедно със своите братя и сестри, хекатонхейрите и циклопите успели да победят Кронос и другите титани, в борбата, наречена Титаномахия. Накрая титаните били разбити и хвърлени в Тартар.
След битката с титаните, Зевс споделил света с по-големите си братя, Посейдон и Хадес, чрез теглене на жребий. Зевс спечелил владение над небето, Хадес над подземното царство, а Посейдон над морето.
Други версии: Зевс, по съвет на Никта, напоил Кронос с мед и когато той заспал го скопили.
Според още една версия, от семето на скопения Кронос се родила Афродита (обикновено в този мит фигурира Уран).
Като свалил от власт баща си, Зевс освободил от червата му погълнатите по рано негови братя и сестри, заставяйки го да повърне и възцарил мир, правейки от своите братя и сестри олимпийски богове.


== Потомство ==


=== От богини ===


=== От нимфи и смъртни жени ===
Егина
Еак

Алкмена
Херакъл

Антиопа
Амфион
Зет
Калисто
Аркас
Карме
Бритомартис

Даная
Персей

Елара
Титий

Електра
Дардан
Хармония
Ясион
Европа
Минос
Радамант
Сарпедон
Евринома
Харити (Аглая, Ефросина, Талия)
Хималия
Кроний

Йодаме
Тебе

Ио
Епаф

Ламия
 ???

Лаодамия
Сарпедон

Леда
Полидевк
Хубавата Елена
Мера
Локр

Ниоба
Аргос
Пеласг
Олимпия
Александър Велики

Плуто
Тантал

Подагра
Балий
Ксант
Семела
Дионис


== Вижте също ==
Родословно дърво на гръцки богове


== Източници ==
Karim W. Arafat: Classical Zeus. A study in art and literature. Clarendon, Oxford 1990, ISBN 0-19-814912-3
Annika Backe-Dahmen: Die Stiere des Zeus. Stier und Mythos im antiken Griechenland. KulturKommunikation, Uplengen/Remels 2006.