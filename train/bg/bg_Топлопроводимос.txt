Топлопроводимост е свойство на материята да пренася топлина. Пренасянето на топлина от по-топлите към по-студените части на едно тяло се нарича топлопроводност. Обратното свойство — да възпрепятства преноса на топлина, се нарича термично съпротивление. Преносът на топлина се извършва от областта с по-висока към областта с по-ниска температура чрез кинетичната енергия на атомите. Затова плътните материали са по-добри проводници на топлина. Металите са с много висока топлопроводимост, като среброто е с най-висока. Поради цената му то не се използва като топлопроводник, а най-често се използва алуминий. Обратно, лошите топлопроводници се наричат топлоизолатори, като например стъкло, дърво, пластмаса, стиропор, въздух и др. Вж. също топлоизолация.
Различните вещества имат различна топлопроводност. Топлопроводимостта се определя само за еднородни материали. Тя се характеризира с коефициент на топлопроводност.


== Коефициент на топлопроводност ==
Способността на веществата да провеждат топлина се характеризира с т.н. коефициент на топлопроводност. Означава се с гръцката буква ламбда λ. Това е количеството топлина, което преминава през материал с дебелина 1 м, през площ 1 кв.м., за време 1 секунда, при разлика в температурите (температурен градиент) 1 градус по Келвин. В системата SI коефициентът λ има дименсия [W.m-1.K-1]. Колкото по-ниска е стойността на коефициента, толкова по-добър топлоизолатор е материалът, и обратно. Прието е материалите с по-нисък коефициент от 0,25 W/m.K да се смятат за топлоизолатори.
| Виж ⇒ Коефициент на топлопроводност на различни материали


== Примери и опити ==
Върху метална пръчка с помощта на парафин закрепяме к