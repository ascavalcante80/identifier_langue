Йоркският университет (на английски: York University, на френски: Université York), също Йорк Юнивърсити или само Йорк, е сред най-известните университети в Канада, със седалище в гр. Торонто. Наречен е на Йорк - старото име на града до 1834 г.
В него се обучават над 52 000 студенти (и докторанти) от страната и от цял свят, като по броя на обучаемите се нарежда на 2-ро място в провинция Онтарио и на 3-то - в страната. В класацията на Academic Ranking of World Universities за 2008 г., която обхваща 1200 университета от цял свят, той е на 3-то място в Канада и на 40-то в света. Главният кампус се намира в престижната част на града Норт Йорк, на 40 км от центъра на Торонто.


== Учебни звена ==
Факултет по здравеопазване (en: Faculty of Health, fr: Faculté de la santé)
Факултет по изящни изкуства (en: Faculty of Fine Arts, fr: Faculté des beaux arts) - вкл. танцово изкуство
Факултет по либерални изкуства и приложни науки (en: Faculty of Liberal Arts & Professional Studies, fr: Faculté des arts liberaux et des sciences professionnelles)
Факултет по околна среда (en: Faculty of Environmental Studies, fr: Faculté des études environnementales)
Факултет по педагогика (en: Faculty of Education, fr: Faculté des sciences de l'éducation)
Факултет по природни науки и инженерство (en: Faculty of Science & Engineering, fr: Faculté des sciences et de l'ingénierie) - вкл. метеорология (единствено в страната)
Факултет по следдипломно обучение (en: Faculty of Graduate Studies, fr: Faculté des études supérieures) - магистратура и докторантура
Училище „Глендон“ (en: Glendon College, fr: Collège universitaire Glendon) - математика, бизнес и хуманитарни науки задължително и на 2-та държавни езика (английски и френски)
Училище по бизнес „Шулих“ (en: Schulich School of Business, fr: