нітами. Причиною поширення мусульманства є історичний фактор (оскільки ці провінції були раніше в складі малайського султанату) а також є прикордонними територіями й граничать з Малайзією, де переважна більшість у країні складають малайці-мусульмани. Решта мусульман в країні проживають в менш компактно і є пакистанськими іммігрантами у міських центрах, а також кілька китайських мусульман на крайній півночі країни і камбоджійські мусульмани, що проживають навколо спільного кордону і частина Бангкоці. З 2001 року мусульманські активісти об'єдналися проти центрального уряду через підозри в корупції і дискримінації за етнічною ознакою серед чиновників, частина з цих активістів дотримуються радикальних поглядів і їм притаманні радикально-терористичні акції, тому уряд країни зважаючи на ці фактори переймається питаннями релігійного сепаратизму на півдні країни.
Християни становлять близько 0,5% населення країни й зосереджені в основному в містах та невеличкі громади на півдні, поблизу Бангкоку. Християнство має довгу історію в Таїланді. Воно було завезено європейськими місіонерами на початку 1550 року, коли португальські найманці і їх священик прибули до Аюттхая. Історично так склалося, що воно відіграло важливу роль у модернізації Таїланду (через вплив на вищі тайські суспільні прошарки), зокрема, у соціальних та освітніх установах (наприклад, формування дитячих будинків, шкіл і коледжів). Департамент Релігії Таїланду та Міністерство культури, офіційно визнали 5 основних християнських конфесій в країні: Римо-Католицька Церква (Roman Catholic Church), Південні Баптисти (Southern Baptists), Адвентисти Сьомого Дня (Seventh Day Adventists), Церква Христова в Таїланді (Church of Christ in Thailand) і Євангельське братство Таїланду (Evangelical Fellowship of Thailand). Хоча використання національного бюджету для релігійних цілей обмежене, але історично левова його частина призначена для буддійських структур, ї їх об'єктів та видів діяльності, хоча принаймні з середини 1980-х років, в бюджеті закладені символічні суми коштів для програм християнських груп.
У країні існують невеликі, але впливові громади індуїстів та сикхів, які живуть у містах й утворюють замкнуті касти торговців або селян. У минулому, коли країна потрапила під вплив кхмерської імперії, яка мала міцне коріння індуїзму, побудоване на епосі Рамакієн (Ramakien), що базувався в свою чергу на санскритській Рамаяні. Місто Аюттхая назване на честь Айодх'ї, де народився Рама. Численні обряди в Таїланді, отримані чи видозмінені ритуали від часів брахманів мають своє продовження в суспільній побутово-релігійній культурі, влившись таким чином в буббійську тайську релігійну течію. Окрім того, індуїстські божества шанувалися багатьма тайцями поряд їз буддійськими, так місцем паломництва став популярний та величний Ераван храм у Бангкоку, мають свою популярність в суспільстві статуї Ганеша, Індри та Шиви, ці а також інші численні символи, пов'язані з індуїстськими божествами послуговуються в культурі країни, а той таки Гаруда — став символом монархії. Сикхи почали мігрувати до Королівства Таїланд на початку 1900-х років. До 1911 року багато сімей сикхських поселенців оселилися в Бангкоку, який став справжнім центром мігрантів сикхів.
Починаючи з 17 століття, в країні почала формуватися юдейська громада, першопрохідцями виявилися декілька багдадських єврейських сімей, хоча теперішні юдеї, в основному, нащадки ашкеназі — біженців з Росії, а потім і Радянського Союзу. Подальше збільшення їхньої громади відбувалося завдяки фактору біженців — перських євреїв, що рятувалися від переслідувань в Ірані в 1970-х і 1980-х роках. Більшість юдеїв Таїланду мешкають у Бангкоку, їх число становить близько 1000 осіб. Є ще невеликі єврейські громади з синагогами в містах Пхукет, Чіангмай і Кох Самуї.


== Українсько-тайські зв'язки ==

На початку ХХ століття лучанка Катерина Десницька була дружиною тайського принца Чакрабона. У Таїланді діє українське посольство, в Україні — почесне консульство Таїланду. Таїланд є популярним в Україні напрямком туризму.


== Див. також ==
Міста Таїланду


== Примітки ==


== Бібліографія ==
Xavier Galland, Histoire de la Thaïlande, Presses universitaires de France, coll. " Que Sais-Je ? ", Paris, 1998 (ISBN 978-2-13-048669-5)
Michel Jacq-Hergoualc'h, Le Siam, Belles Lettres, coll. " Guide des civilisations ", Paris, 2004 (ISBN 978-2-251-41023-4)
Olivier Girard, «Comprendre la Thaïlande», 2009, Guides de voyage Ulysse, (ISBN 978-2-89464-738-7)


== Посилання ==
Урядові:
Thaigov.go.th Royal Government of Thailand
Thai National Assembly Official Thai Parliament website
Chief of State and Cabinet Members
Mfa.go.th Thailand Ministry of Foreign Affairs
Thailand Internet Information National Electronics and Computer Technology Center
Ministry of Culture
Загальні:
Веб сторінка про Таїланд
Таиланд — Путь в туристический мир Таиланда.
- Про Таїланд в бібліотеці Конгресу США
Thailand from UCB Libraries GovPubs
Longdo Map On-line Thailand maps in English and Thai
Tourism Authority of Thailand Official tourism website
Thailand Country Fact Sheet
Український інженер провів 14 років у рабстві в Таїланді