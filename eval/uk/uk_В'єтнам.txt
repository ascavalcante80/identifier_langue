і перебував Президент СРВ Чан Дик Лионґ. Візит завершився укладенням низки міжурядових та міжвідомчих документів.
Того ж року нового поштовху розвитку українсько-в'єтнамського військового і військово-технічного співробітництва надав візит до Києва Міністра національної оборони В'єтнаму Фам Ван Ча.
Взаємовигідним та корисним для обох сторін у плані збагачення досвідом законотворчості став офіційний візит в Україну Голови Національних Зборів СРВ Нґуєн Ван Ана у січні 2003.
Упродовж 2004–2007 між сторонами тривав регулярний експертний діалог, відбувалися спільні засідання двосторонніх міжурядових органів: МУВК, Підкомісії з питань науково-технічного співробітництва, Міжурядової координаційної комісії з питань військово-технічного співробітництва.
Уповноважений Верховної Ради України з прав людини Н.Карпачова в лютому 2005 побувала у СРВ на запрошення керівництва Національних Зборів.
У червні 2006 р. Почесним консулом України у м. Хошімін (колишній Сайгон) став громадянин СРВ Ву Дінь Люєн. У грудні 2006 р. у Ханої вперше проведено виставку-презентацію «Дні науки і техніки України у В'єтнамі».
Розвитку двосторонніх українсько-в'єтнамських відносин сприяла зустріч Міністра закордонних справ України А.Яценюка з Віце-прем'єр-міністром, Міністром закордонних справ СРВ Фам За Кхіємом у Нью-Йорку 25 вересня 2007 в рамках їхньої участі у 62-й сесії ГА ООН. Міністри підписали Угоду про реадмісію між Україною і СРВ.
У кінці 2007 р. заступник Міністра економіки України В.Пятницький провів у Ханої консультації з тарифних питань. Підписано Протокол щодо підтримки В'єтнамом вступу України до СОТ, а також Протокол про взаємне визнання ринкового статусу економік.
У травні 2010 Україну відвідала делегація Компартії В'єтнаму на чолі з керівником Відділу міжнародних зв‘язків Центрального комітету КПВ Хоанг Бінь Куаном.
У липні 2010 в Києві відбулися перші з 2005 політичні консультації між МЗС двох країн. Українську делегацію на переговорах очолював Заступник міністра закордонних справ О.Горін, в'єтнамську — Заступник міністра закордонних справ Нгуєн Куок Кионг.
У жовтні 2010 в м. Монтрьо (Швейцарія) відбулася зустріч Міністра закордонних справ України К. І. Грищенка з Віце-президентом СРВ пані Нгуєн Тхі Зоан.
У жовтні 2010 в Ханої перебувала делегація Рахункової палати України на чолі з К. В. Симоненком. Під час візиту було підписано Угоду про двосторонню співпрацю між Рахунковою палатою України та державним аудиторським офісом В'єтнаму.
У грудні 2010 в Ханої проведено 11-те засідання Міжурядової українсько-в'єтнамської комісії з питань торговельно-економічного та науково-технічного співробітництва.
5-7 грудня 2010 відбувся офіційний візит до СРВ Голови Верховної Ради України В. М. Литвина. В ході візиту Глава українського Парламенту провів зустрічі з Президентом Національних Зборів В'єтнам Нгуєн Фу Чонгом, Президентом СРВ Нгуєн Мінь Чієтом, Прем'єр-міністром В'єтнам Нгуєн Тан Зунгом. Сторонами обговорювалися актуальні питання активізації політичного діалогу на найвищому рівні, поглиблення співпраці в економічній, військово-технічній, культурно-гуманітарній сферах.
25-27 березня 2011 відбувся державний візит до СРВ Президента України В. Ф. Януковича.
У рамках візиту керівник Української держави провів зустріч переговори з Президентом СРВ Нгуєн Мінь Чієтом, зустрівся з Прем'єр-міністром В'єтнам Нгуєн Тан Зунгом та Президентом Національних Зборів, Генеральним Секретарем Комуністичної Партії В'єтнам Нгуєн Фу Чонгом. Президент України виступив на українсько-в'єтнамському бізнес-форумі, в якому, також, брав участь Президент СРВ.
Головним підсумком візиту стало підписання Президентами України та Соціалістичної Республіки В'єтнам Спільної заяви щодо розвитку всебічного співробітництва та партнерства України та В'єтнаму, в якій окреслюються основні напрямки, форми і механізми подальшої взаємодії з широкого кола двосторонніх та міжнародних питань. Документом визначено пріоритети співробітництва між Україною та СРВ.
Наявність значної договірно-правової бази та взаємна торгівля у понад 150–200 млн дол. низку років поспіль дозволяють оптимістично оцінювати майбутнє українсько-в'єтнамських відносин, для яких характерні відсутність принципових політичних розбіжностей і налаштованість на послідовний розвиток відносин дружби і взаємовигідного партнерства.


== Цікаві факти ==
Існує повір'я, що в'єтнамці (в'єти) походять від дракона і феї-птиці.
У В'єтнамі недалеко від міста Дананг є найдовша у світі підвісна канатна дорога.
За формою В'єтнам нагадує латинську букву «S».
Бухта Ха Лонг визнана ЮНЕСКО об'єктом Всесвітньої природної спадщини.
Аозай є найпопулярнішим жіночим національним костюмом в країні.
Нгуєн (Nguyễn) є найпопулярнішим прізвищем у В'єтнамі: за приблизними оцінками її використовує близько 40% населення.


== Див. також ==
Список міст В'єтнаму
Хо Ши Мін
Війна у В'єтнамі
Демократична Республіка В'єтнам
В'єтнамська імперія
Південний В'єтнам


== Примітки ==


== Бібліографія ==


== Посилання ==
В'єтнам на сайті VOLOЦЮГИ
Посольство України у В'єтнамі та Камбоджі
Документальний фільм «Золотий глобус. В'єтнам. Подорож до Індокитаю» (укр.)