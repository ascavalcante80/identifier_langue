ke novosti належать EPH, Večernji list (заснована 1959) i 24sata — у складі австрійського медійного концерну Styria Medien AG, Značajan je («Це важливо») та Vjesnik («Вісник»).
Загреб є місцем зосередження найбільш відвідуваних інтернет-порталів у Хорватії: Index.hr, Net.hr, Oglasnik.hr тощо.


== Визначні місця ==

Верхнє місто — історичний центр колишнього поселення Градец. Розташований на вершині високого пагорба, з'єднаний з Нижнім містом фунікулером. Найбільш примітні:
Церква св. Марка з мозаїчним дахом з різнокольорової черепиці. Побудована в 1242 році, з тих пір багато разів перебудовувалася. Мозаїка на даху, що зображає герби Хорватії, Славонії, Далмації і Загреба виконана в XIX столітті.
Вежа Лотршчак. Побудована в XIII столітті. Від її підніжжя відкривається чудовий вид на Загреб.
Церква св. Катерини. Побудована єзуїтами в 1632 році, один з найкращих зразків барокової церковної архітектури Хорватії.
Кам'яна брама. Найстаріша споруда Загреба, побудована на початку XIII століття. У брамі — крихітна каплиця з шанованою іконою Богоматері.

Кафедральний собор Вознесіння Діви Марії. Розташований в історичному центрі колишнього Каптола. Перший храм на цьому місці, що називався храмом св. Степана, був побудований в 1175 році, з тих пір багато разів перебудовувався, в останній раз в 1880 році в неоготичному стилі. Висота веж собору — 108 метрів.
Площа бана Єлачича. Центральна площа Нижнього міста. Будівлі на ній належать до найрізноманітніших архітектурних стилів: від класицизму та бароко до модерну. У центрі площі — кінна статуя бана Єлачича.
Площа маршала Тіто, з розташованим на ній будинком Хорватського Національного театру (1895 рік) і будівлею Загребського Університету (1856 рік).
Площа короля Томіслава, найбільша площа-парк Загреба. З південного боку знаходиться будівля залізничного вокзалу, з північної — витончений павільйон мистецтв (1896 рік), де розміщується музей. На площі стоїть пам'ятник королю Томіславу (1947 рік).
Кладовище Мірогой — одне з найкрасивіших кладовищ в Європі, засноване в XIX столітті на ділянці, якою володів Людевіт Ґай.


== Персоналії ==

Анте Старчевіч — хорватський політик, публіцист, письменник. Часто його називають «Батьком Батьківщини Хорватії».
Ненад Кляїч (хорв. Nenad Kljaić, 21 грудня 1966) — хорватський гандболіст, олімпійський чемпіон.
Ігор Ворі — (хорв. Igor Vori, 20 вересня 1980) — хорватський гандболіст, олімпійський чемпіон.


== Міста-побратими ==
Загреб має побратимські стосунки з такими містами:


== Примітки ==


== Посилання ==
Офіційний сайт міста
ЗГ портал Загреб - Загребський веб-портал
Інтерактивна карта міста
Визначні місця Загреба (англ.)
Туристична інформація (хор.), (англ.)
Хорватські музеї та галереї
Ярмарки Загреба
Каталог Загреба (хор.)
Вид з космосу


== Джерела ==
Дві краплини Хорватії