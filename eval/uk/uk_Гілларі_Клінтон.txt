 військових справ вона декілька разів відвідувала американські війська в Афганістані та Іраку. Під час передвиборної кампанії Джорджа Буша почали ширитися чутки, що вона може теж балотуватися на посаду президента, однак у 2004 році вона поклала край всім чуткам проголосивши про свій намір балотуватися на другій термін в Конгрес. 7 листопада 2006 року її було переобрано на другий термін до Сенату США.
Ставлення Гілларі до війни в Іраку змінилося коли втрати американських військ почали збільшуватися і адміністрація не мала чіткого плану щодо майбутнього цієї операції. В Конгресі вона піддавала жорсткій критиці політику уряду Буша в Іраку і голосувала проти збільшення контингенту американських військ в цій країні. У 2007 році, в деяких ЗМІ знову з'явилися твердження, що Гілларі може балотуватися на посаду президента на наступних виборах. На відміну від минулих спекуляцій такого типу вона їх спочатку не заперечувала, а пізніше сама виголосила про свій намір створити дослідний комітет, щодо її можливого балотування. 20 січня 2007 року на своєму сайті вона нарешті оголосила про свої наміри балотуватися на посаду президента в 2008 році. Ця новина стала справжньою сенсацією, оскільки вона була не тільки першою Першою Леді, яка балотувалася, але й першою жінкою, яка могла стати президентом США. Серед демократів, Гілларі Клінтон певний час користувалася підтримкою більшості партії, дещо випереджаючи свого найближчого конкурента по партії — Барака Обаму. У 2009 році достроково склала з себе повноваження сенатора від штату Нью-Йорк і стала державним секретарем США. У 2013 покинула цю посаду.


== Джерела ==
Офіційна біографія Першої леді США
Америко! На віслюків і слонів — розподілись!
Гілларі Клінтон іде в президенти