графія нарешті була стабілізована і до моменту реформи правопису 1906 року стала практично однаковою, за винятком декількох невеликих відхилень. За винятком форм множини числа дієслів та трохи зміненого синтаксису (особливо в писемній мові) мова була такою самою, якою розмовляють в Швеції сьогодні. Форми множини дієслів залишалися в ужитку у формальній (та особливо письмовій) мові аж до 1950-х, коли вони нарешті були скасовані офіційно.
Дуже істотна зміна в шведській мові відбулося в 1960-х, з так званої du-reformen («ти-реформа»). Раніше допустимою манерою звертання до осіб того самого або вищого соціального статусу було звернення за званням та прізвищем. Використання herr («пан»), fru («пані») або fröken («незаміжня панночка») вважалося прийнятним лише в першій розмові з незнайомцями невідомої професії, академічного ступеня або військового звання. Той факт, що до слухача бажано було звертатися в третій особі, ще більше заплутував усне спілкування між членами суспільства. На початку XX століття була зроблена спроба (але вона не мала успіху) замінити використання титулів та звань займенником Ni (стандартний займенник другої особи в множині) — аналогічно ситуації у французькій та російській мовах. У підсумку Ni стали використовувати як менш зухвалу форму du, що використовувалась для звертання до людей нижчого соціального статусу. З лібералізацією та радикалізацією шведського суспільства в 1950-ті та 60-ті роки раніше значні відмінності між соціальними класами стали менш важливими, і du стало стандартним звертанням навіть у формальному та офіційному контекстах.


== Вивчення ==
Шведська мова вивчається в Україні в шведській діаспорі (див. Старошведське—Зміївка) та у Швеції в українській діаспорі (див. Українці в Швеції). А також — дипломатами для роботи у Швеції, емігрантами для роботи і життя у Швеції, самим шведським народом.


== Приклад ==


== Див. також ==

Шведсько-українська практична транскрипція
Українсько-шведські відносини
Культура Швеції


== Посилання ==

Рада зі Шведської Мови
Шведсько-український словник