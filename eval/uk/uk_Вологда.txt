гіївської церкви колишнього Георгіївського приходу (початок XVIII ст).
Андріївська церква у Фрязіновє. 1670–1687 рр. Однобанний двоповерховий храм із шатровою дзвіницею.
У XX ст. до складу Вологди увійшли нові райони — колишні приміські селища. Архітектурні пам'ятки цих приміських територій нині знаходяться в межах міста:
Найбільшу історичну цінність має Спасо-Прилуцький Спасо-Преображенський монастир. Він був закладений ще у XIV ст. преподобним Дмитром Прилуцьким. Архітектурний ансамбль монастиря-фортеці склався, головним чином, у XVI–XVII ст. На території монастиря розташовані:
Муровані стіни із 5 вежами. 1640–1642 рр. Довжина — 950 м.
Спасо-Преображенський собор. 1537–1542 рр. Найстаріша збережена споруда Вологди. Чотирьохстовпний п'ятибанний храм із галереями XVII ст., які поєднують його із іншими спорудами монастиря. Із цього храму походять численні ікони XIV–XVIII ст.
Соборна церква-дзвіниця Олексія. 1537–1542 рр. Від первісної стовповидної дзвіниці вцілів перший ярус, на якому в 1639–1656 рр. була надбудована шатрова дзвіниця, що у свою чергу в 1720-і рр. була перебудована у барокову.
Введенська трапезна церква. Кінець XVI ст. Однобанна, із двоповерховою трапезною палатою. Прибудови XVII ст.
Святі ворота із Вознесенською церквою. XVI ст. Двопролітна брама. Церква над нею — однобанна, безапсидна, із шатровою дзвіницею 1730 р.
Монастирські кладові. 1675, 1720 рр.
Настоятельський корпус. 1718 р.
Келейний корпус. 1645 р., перебудований у XVIII ст.
Лікарняна церква Всіх Святих. 1721, 1841 рр.
Також на територію монастиря була перенесена у 1962 р. дерев'яна шатрова церква Успіння із колишнього Олександро-Куштського монастиря (1550-і рр.).


== Посилання ==
Сайт Адміністрації міста
Сайт міської думи
Історія, пам'ятники архітектури, фотографії Вологди