указ скасував президент самопроголошеного Придністров'я Ігор Смирнов.


== Зимовий час ==
Дуже часто у засобах масової інформації можна зустріти фразу «перехід на зимовий час», під якою слід розуміти щорічне повернення до стандартного часу. Таке формулювання вживається вище і в цій статті, але воно є не зовсім точним. Правильніше називати цей час стандартним; як правило, він є більш географічно виправданим для даної місцевості, ніж літній час.
А зимовий час — поняття окреме. Воно передбачає переведення стрілки годинника восени на годину назад відносно стандартного часу з обов'язковим поверненням навесні. Так, у Чехословаччині взимку 1947 року застосували зимовий час — від 1 грудня 1946 до 23 лютого 1947 р. стрілки годинників пересунули на годину назад щодо середньоєвропейського часу (тобто у протилежному напрямку, ніж літній час). Варто зазначити, що того ж року у Чехословаччині використовувався і літній час. Це означає, що при фактичному розташуванні країни у першому поясі, у липні 1946 року там діяв час UTC+2 (літній час), у листопаді — UTC+1 (стандартний час), а у грудні — UTC+0 (зимовий час).
У Болівії в 2009 році також планувалося ввести зимовий час переведенням стрілки годинника на одну годину назад відносно стандартного часу. Такий намір пояснювався бажанням убезпечитися від зимової епідемії застудних захворювань, адже при зимовому часі сонце сходило б раніше і до виходу людей вранці на роботу/навчання повітря встигало більше прогрітися.


== Цікаві факти ==
Ситуація, коли годинник переводять назад, може спричинити незручності не тільки для громадського транспорту: американець Пітер Сіріолі, який народився о 1:32 ранку 2 листопада 2007 року, офіційно є на 26 хвилин молодшим за свою сестру Елісон, котра з'явилася на світ на 34 хвилини пізніше.


== Див. також ==
Східноєвропейський літній час
Універсальний координований час


== Примітки ==


== Джерела ==
Постанова Кабінету Міністрів України №509 від 13 травня 1996 року "Про порядок обчислення часу на території України"


== Посилання ==
Перерасход энергоресурсов после перевода времени на Украине (после 30.10.11)
Список країн, які використовували літній час у 2012
Як швидше адаптуватися до літнього часу
Довідник часових поясів