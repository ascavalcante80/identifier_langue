 константинопольський патріарх Ігнатій відмовився виконувати його наказ. Патріарха змістили й замінили Фотієм. Ігнатій звернувся зі скрагою до Папи Римського, і понтифік вирішив на його користь із огляду на недопустимість втручання світської влади в церковні справи. Фотій, в свою чергу, підняв питання про використання filioque у західній церкві та про втручання римських легатів у справи в Болгарії. Патріарх Фотій та Папа Римський відлучили один одного від церкви. Четвертий Константинопольський собор 869-870 років змістив Фотія з катедри патріарха. Після смерті Ігнатія Фотій повернувся на катедру й провів Софійський помісний собор 879-880 років, що скасував рішення попереднього собору.
Християнство продовжувало поширюватися серед язичницьких народів Європи. Видатними просвітителями були Кирило і Мефодій, центром діянь яких була Велика Моравія. Кирило і Мефодій склали слов'янську абетку, переклали Біблію і запровадили літургію слов'янською мовою. Оскільки до того існувало тільки три літургійні мови: гебрейська, грецька й латинська, нововведення Кирила й Мефодія у Римі й Константинополі сприйняли неоднозначно. Просвітелів кілька разів викликали в Рим, але кожного разу приймалося рішення на їхню користь. Служба божа слов'янською мовою була дозволена. Однак, після смерті Мефодія (Кирило помер раніше) їхніх учнів витіснили з Великої Моравії, де обряд було змінено на західний. Учні просвітителів перебралися в Болгарію, і їх узяв під свою опіку князь Борис I Михайло.
Болгарія прийняла християнство 864-865 років. З 870 Болгарська православна церква стала автономною. Незабаром болгари вислали візантійських священиків і повністю перейшли на літургію староцерковнослов'янською мовою.


== Культура ==
На основі народної латини почали складатися романські мови. Більшість західноєвропейських документів написано латиною, однак 813 року священикам Каролінзької імперії було велено виголошувати проповіді народною мовою, яку б розуміла паства. Страсбурзькі клятви 842 року є найдревнішим джерелом, з якого черпають відомості про древні французьку та німецьку мови. 881 роком датуються найдревніші літературні твори французькою — Секвенція про святу Євлалію, та Пісня Людовика — німецькою.


== Винаходи ==
У Китаї винайдено порох.
868 року надруковано Діамантову сутру найдревнішу друковану книгу, що збереглася до наших днів.
В Утрехтському псалтирі 843 року зустрічається перше в історії Європи зображення кривошипу.
Винайдено глаголицю і кирилицю.
В Японії виникла кана.


== Окремі події ==
882 — Початок правління дінастії Рюриків на Русі.
864 — Хрещення Болгарії королем Борисом І.
Деякі італійські міста оголошують себе вільними республіками.
Початок набігів вікінгів.
Засновані Ужгород, Муром, Житомир, Смоленськ.
Вікінги відкривають Ісландію.
Аль-Хорезмі