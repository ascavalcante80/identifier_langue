ть. І найвидатнішим художником того часу став Александер Лауреус (1783–1823).
У 1846 році було засновано Товариство художників Фінляндії, що сприяло піднесенню живопису країни на новий рівень. Художники звертаються до національної тематики, зокрема Роберт Вільгельм Екман використовував у своїх творах сюжет із «Калевали». Його послідовниками стали Альберт Едельфельт, Акселі Галлен-Каллела — живописець і графік, Ееро Ярнефельт — портретист і художник побутового жанру, Пекка Галонен майстер ліричного пейзажу. У XX столітті фінські художники представляли такі напрямки, як символізм (Магнус Енкель та Гуго Сімберг), сюрреалізм, з 1960-х років — неореалізм, з 1970-х — абстрактний живопис, а з 1980-х — постмодерн.


== Свята ==

Такі свята є у Фінляндії вихідними днями.
Новий рік — 1 січня
Лоппіайнен — 6 січня
Великдень — змінна дата
День трудящих — 1 травня,
Вознесіння — 40 день після паски, четвер. У 2008 році Хелаторстай припав на 1 травня
Трійця — 50 день після паски, неділя
День фінського прапора — в суботу між 19 і 25 червня. П'ятниця напередодні свята теж вихідний
День всіх святих — першу неділю листопада
День незалежності Фінляндії — 6 грудня
Різдво — три дні з 24 грудня по 26 грудня


== Зв'язки з Україною ==

Регулярні контакти України з Фінляндією формуються з IX століття — з утворенням стабільного торгового шляху «Із варяг у греки», який поєднав Київську державу із торговими факторіями вікінгів на території фінських племен. Князь Володимир проводив активну політику у фіно-балтійських країнах, князь Ярослав Мудрий заснував в Естонії фортецю Юр'їв (Тарту), вістря якої було спрямовано на опанування водами Фінської затоки.
У XIX столітті Україна і Фінляндія входять до складу Російської імперії, в цей період найтісніші зв'язки з фінами мали українські літератори, військові, що жили в Петербурзі XIX ст. У 1916 році представники українського та фінського національних рухів зустрілися на Третій конференції народів в Лозанні, організованій Союзом народів.
У 1917 році на території Фінляндії почали діяти українські військові комітети, у Гельсінкі проведено низку демонстрацій під синьо-жовтими прапорами, були встановлені дипломатичні зв'язки. У міжвоєнний період еміграція фіно-угорських народів Росії, що осіла в Фінляндії, разом з українцями брала участь у прометейському русі. Під час радянсько-фінської війни українські націоналісти, зокрема Юрій Горліс-Горський, працювали у середовищі військовополонених українців, були сформовані українські підрозділи у складі фінських збройних сил.
У часи М. Хрущова СРСР стимулював українсько-фінські культурні взаємини. Так, 1954 Фінляндію відвідав український поет Павло Тичина, а 1975 Володимир Зубицький здобув у Гельсінкі «Кубок світу» конкурсу баяністів.
30 грудня 1991 року Фінляндія офіційно визнала незалежність України. У сучасній Фінляндії діє Товариство Українців у Фінляндії м. Турку. У вищих навчальних закладах Фінляндії сформувалася група вчених-україністів (зокрема, в Йоенсуу).


== Див. також ==
Список міст Фінляндії
Список ссавців Фінляндії
Фінська кухня
Європейська інтеграція Фінляндії


== Примітки ==


== Посилання ==
Офіційний український сайт про Фінляндію [недійсне посилання]
This is a Finland (Офіційний інтернет-портал англійською мовою)
Полезные ископаемые Финляндии. Металлургия
Гірничий енциклопедичний словник : у 3 т. / за ред. В. С. Білецького. — Донецьк : Східний видавничий дім, 2004. — Т. 3. — 752 с. — ISBN 966-7804-78-X.
Михайло Кірсенко. Диво виживання // Український тиждень, № 51, 17.12.2010 [недійсне посилання]