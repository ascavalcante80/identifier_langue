приналежністю до релігії згідно з переписом населення 21 травня 2011 року
римо-католики — 3 347 270 (62,0%)
лютерани — 316 250 (5,9%)
греко-католики — 206 871 (3,8%)
кальвіністи — 98 797 (1,8%)
православні — 49 133 (0,9%)
Свідки Єгови — 17 222 (0,3%)
інші — 23 340 (0,5%)
атеїсти — 725 362 (13,4%)
не вказали — 571 437 (10,6%)


== Засоби масової інформаціїРедагувати ==

На ринку новин працюють інформаційні агентства «TASR» та «SITA».
Найбільшу частину медіаринку Словаччини займає телебачення. Телеканали поділяються на державні (національні) та приватні. До першої категорії належить Словацьке телебачення (словац. Slovenská televízia, STV), яке має 3 телеканали: «Перший» (словац. Jednotka (STV)), «Другий» (словац. Dvojka (STV)), «Третій» (словац. Trojka (STV)), до приватних належать «ТВ Маркіза» і «ТВ ЙОЙ», які мають найбільшу глядацьку аудиторію, «ТА3» (вимова: Те-А-три, має нагадувати вимову слова Татри), «ТВА» (словац. TVA), «Наутік ТВ» (словац. Nautik TV), «МюзікБокс» (словац. MusicBox), «Рінг ТВ» (словац. Ring TV). Частина населення надає перевагу закордонним телеканалам, передусім чеським та угорським.
Радіостанції теж поділяються на державні та приватні. Найулюбленішими з-поміж приватних є Радіо Експрес, «Фан» радіо (словац. Fun Radio), «Ємне мелодіє» (словац. Jemné melódie), Радіо «Europa 2», Радіо Віва, Радіо Лумен, Радіо «Hey!». Державну радіокомпанію представляє Словацьке радіо, яке має 9 радіостанцій: Радіо Словаччина — Словацьке радіо 1 (словац. Rádio Slovensko - Slovenský rozhlas 1), Радіо Регіна, Радіо Дєвін, Радіо «ФМ», Радіо Патрія, Радіо «Slovakia International», Радіо Класіка, Радіо Літера, Радіо Юніор.
Популярними друкованими виданнями є загальнонаціональні щоденні газети «Нови(й) Час» (словац. Nový Čas), «Правда» (словац. Pravda), «СМЕ» (словац. SME), «Господарске новіні» (словац. Hospodárske noviny), «Плус Єден Дєнь» (словац. Plus Jeden Deň), щотижневики «Плус 7 Дні» (вимова: плус седєм дні) (словац. Plus 7 dní), «Жівот» (словац. Život), «Тренд» (словац. Trend), «Еуротелевізіа» (словац. Eurotelevízia), «Баєчна жена» (словац. Báječná žena), «Нови(й) Час пре жени» (словац. Nový Čas pre ženy). Щомісячні періодичні видання представляють «Нови(й) Час. Кросворди» (словац. Nový Čas Krížovky), «Заградкар» (словац. Záhradkár), «Емма» (словац. Emma), «Ева» (словац. Eva), «Nota Bene», «Добре Єдло» (словац. Dobré jedlo), «Здравє» (словац. Zdravie). Багато видань доступні в інтернеті.


== СпортРедагувати ==

Найпопулярнішими видами спорту в Словаччині є футбол, гандбол, теніс, баскетбол, волейбол, боротьба, легка атлетика, бокс, слаломний каякінг, велоспорт та інші. Серед зимових видів спорту популярний хокей та лижний спорт, передусім біатлон.
Збірна Словаччини з футболу ніколи не належала до ширшої еліти, однак в 2010 р. вперше пробилася кваліфікацією і взяла участь в Чемпіонаті світу з футболу у ПАР, де у груповому етапі змогла перемогти Збірну Італії з футболу та вийти у плей-оф. Словацький футбольний союз організовує змагання в Цоргонь лізі та інших лігах, і здійснює контроль над футболом в Словаччині, в тому числі управління національними збірними. Останнім часом дедалі більше словацьких футболістів виступає в лігах за кордоном.
Збірна Словаччини з хокею із шайбою добилася кілька успіхів. На Чемпіонатах світу з хокею із шайбою три рази здобувала медаль: срібну у 2000р., золоту у 2002 р. і бронзову у 2003 р. Словацький союз льодового хокею займається організацією Словацької Екстраліги, інших змагань з хокею та підготовкою національних збірних.
Участю держави в Олімпійських іграх опікується Словацький олімпійський комітет. Словацькі спортсмени здобували медалі передусім у слаломному каякінгу, боротьбі, стрілецьких дисциплінах, біатлоні.


== Освіта і наукаРедагувати ==
Дошкільне виховання, початкову та середню освіту в Словаччині представляє система дошкільніх закладів освіти (словац. predškolské zariadenia), початкових шкіл (відвідують учні віком від 6-7 до 14-15 років) та середніх шкіл (відвідують студенти віком від 14-15 до 18-20 років), які можуть бути державні, приватні або церковні. Вищі навчальні заклади можна ділити на 3 види: публічні (словац. Verejné vysoké školy), державні (словац. Štátne vysoké školy) та приватні (словац. Súkromné vysoké školy), або на 3 типи: університетські ВНЗ (словац. univerzitné vysoké školy), неуніверситетські ВНЗ (словац. neuniverzitné vysoké školy) та фахові ВНЗ (словац. odborné vysoké školy), які мають право надавати лише 1.- бакалаврський ступінь вищої освіти. Найкращими університетами держави є Словацький технічний університет у Братиславі, Університет Коменського в Братиславі, Технічний університет в Кошице, Університет Павла Йозефа Шафарика, Пряшівський університет.
Наукові дослідження проводяться у Вищих навчальних закладах передусім університетського типу, у фахових інститутах та у Словацька академія наук (словац. Slovenská akadémia vied)- найвищій науковій установі Словаччини з філіями у кількох містах.


== Членство у міжнародних організаціяхРедагувати ==
Членство у міжнародних організаціях — СОТ, МБРР, ОБСЄ, МВФ, ООН, НАТО, МФЧХ, РЄ, Євросоюз


== Див. такожРедагувати ==
Пряшівщина
Чехословаччина
Словацько-українські мовні зв'язки
Список міст Словаччини
Список ссавців Словаччини
Перша Словацька республіка
Список словацьких поетів


== ПриміткиРедагувати ==


== ДжерелаРедагувати ==
Шевчук С. Сучасні українсько-словацькі літературні зв'язки 1945-60. — Київ, 1963
Мольнар М. Словаки і українці, причинки до словацько-українських літературних взаємин. — Братіслава-Пряшів, 1965
Розмова сторіч. Збірна праця за ред. І.Мацинського. — Братіслава-Пряшів, 1965
Жовтень і українська культура. Збірник Культурної Спілки Українських Трудящих. — Пряшів, 1968
Пажур С. Антифашистський рух на Східній Словаччині. — Пряшів, 1975
Гапак С. Образотворче мистецтво українців Чехо-Словаччини. — Пряшів, 1975
Статті в журналах «Дружно вперед» і «Дукля»
ЦРУ світові данні.(анг.)
Енциклопедія українознавства : Словникова частина : в 11 т. / Наукове Товариство ім. Шевченка ; гол. ред. проф., д-р Володимир Кубійович. — Париж ; Нью-Йорк ; Львів : Молоде життя, 1954–2003.
Боровець І. Словацька держава. 1939–1945 рр.: історична ґенеза та особливості розвитку. – Кам’янець-Подільський: ПП "Медобори-2006”, 2012. – 352 с.
Портал про словацькі ЗМІ (словац.)


== ПосиланняРедагувати ==
Словаччина — SlovakiaTourism.sk
Словаччина — Government.gov.sk
Slovakia today: новини із Словаччини (англ.). Незалежна інтернет-газета
Буква закону // Український тиждень, № 51 (112), 18 грудня 2009
Затоплені асиміляцією // Український тиждень
Словаччина в Юридичній енциклопедії
офіційний сайт словацького парламенту
офіційний сайт канцелярії Уряду Словаччини