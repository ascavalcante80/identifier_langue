ений донині New York World Building, побудований 1890 року. Його висота становила 106 метрів. Хоча це була не перша в місті висотка, але World Building став першою будівлею, яка перевершила по висоті 85-метрову Церкву Трійці. World Building залишалася найвищою будівлею до 1899 року, а 1955 року зруйнована для того, щоб звільнити місце під будівництво нового в'їзду на Бруклінський міст.

1907 року практично на березі річки Гудзон архітектор Кас Гілберт (1859–1934) побудував будинок висотою 99 м, призначений також для судноплавних компаній. Чітке членування верхньої частини фасаду колонами і пірамідальне завершення даху надає будівлі деяку схожість з Вестмінстерським Біг-Беном. В наш час[Коли?] будівля носить назву West Street Building.
Офісна будівля Woolworth Building висотою 241 м, побудована 1913 року тим самим Кассом Гілбертом, задумано в неоготичному стилі. Як і більшість будівель у місті, вона має потужний сталевий каркас. Будинок облицьований глазурованими керамічними плитками (так звана, «архітектурна теракота»), що імітують різьблення по каменю. Хмарочос увінчаний дахом з мідним покриттям, що став від часу зеленуватим.
Одна з найкрасивіших будівель міста — 319-метрова Chrysler Building, побудована 1930 року архітектором Вільямом ван Еленом для штаб-квартири однойменної автомобільної компанії. Вона стала першою в світі будівлею, яка перевершила висоту 1 000 футів. Проект, виконаний у постмодерністському стилі Арт-деко, запам'ятовується вершиною з величезними дугами сталевого кольору, що символізують колеса автомобіля. Таку саму висоту, що й Chrysler Building має Trump Building на Уолл-стріт, якою володіє американський магнат Дональд Трамп.
Найвища будівля Нью-Йорка — 104-поверховий хмарочос ВТЦ висотою 417 м (541,3 м зі шпилем). Ця будівля побудована в Мангеттені в 2013 році, першою за висотою в США і четвертою за висотою у світі.


=== Панорама Нью-Йорка ===


== Культура ==


=== Музеї ===
Музей мистецтва Метрополітен
Музей сучасного мистецтва (Нью-Йорк)
Морганівська бібліотека і музей
Американський музей природознавства
Центр Джорджа Густава Хея
Український Музей


=== Концертні зали ===
Карнегі-хол


=== Бібліотеки ===
Нью-Йоркська публічна бібліотека
Морганівська бібліотека і музей


=== Оркестри ===
Нью-Йоркський симфонічний оркестр
Нью-Йоркський філармонічний оркестр


=== Театри ===
Метрополітен-опера
Бродвейський театр


== Спорт ==


=== Бейсбол ===
Чотири професійні бейсбольні команди грали в місті Нью-Йорку. «Бруклін Доджерс» були в окрузі Бруклін від 1883 до 1958 і переїхали до Лос-Анджелес під назвою «Лос-Анджелес Доджерс» (англ. Los Angeles Dodgers). «Нью-Йорк Джайентс» були в окрузі Мангеттен від 1883 до 1958 і переїхали до Сан-Франциско під назвою «Сан-Франциско Джайнтс» (англ. San Francisco Giants).
«Нью-Йорк Янкіс» (англ. New York Yankees) переїхали з міста Балтимор, Меріленд у 1901 до округи Бронкс і нині команда є членом Східного дивізіону, Американської бейсбольної ліги, Головної бейсбольної ліги.
«Нью-Йорк Метс» (англ. New York Mets) заснована у 1962 в окрузі Флашінґ, Квінз і нині команда є членом Східного дивізіону, Національної бейсбольної ліги, Головної бейсбольної ліги.


=== Американський футбол ===
Нью-Йорк має дві професійні команди з американського футболу. «Нью-Йорк Джайентс» (англ. New York Giants) заснована у 1925. Команда є членом Східного дивізіону, Національної футбольної конференції, Національної футбольної ліги.
«Нью-Йорк Джетс» (англ. New York Jets) заснована у 1960. Команда є членом Східного дивізіону, Американської футбольної конференції, Національної футбольної ліги.


=== Баскетбол ===
«Нью-Йорк Нікс» — баскетбольна команда Нью-Йорка.


=== Хокей ===
Нью-Йорк має дві професійні хокейні команди. «Нью-Йорк Рейнджерс» (англ. New York Rangers) — заснована у 1926 професійна хокейна команда базується на острові Мангеттен. «Нью-Йорк Рейнджерс» одна із шести найстарших команд у Національній хокейній лізі.
«Нью-Йорк Айлендерс» (англ. New York Islanders ) — заснована у 1972 році професійна хокейна команда базується в Юніондейл, Лонґ-Айленд.


== Засоби масової інформації ==
Нью-Йорк — центр культури та інформації США. Тут базуються штаб-квартири головних телевізійних компаній США — CBS, NBC і BBC, діють понад 100 зареєстрованих радіостанцій, що ведуть мовлення в середньохвильовому і ультракороткому діапазонах, друкуються наймасовіші журнали («Newsweek», «Time», «Fortune») і газети з міжнародною репутацією: New York Times, Daily News, New York Post і рупор американського бізнесу The Wall Street Journal, що має найбільший в США наклад. У місті виходять газети більш ніж на 40 мовах.
Засоби масової інформації щодня розносять новини про нескінченну низку подій у різноманітному і бурхливому культурному житті Нью-Йорка; про новини всесвітньо відомого Бродвею, який має 38 сценічні майданчики і є безперечним театральним законодавцем всієї країни; про досягнення вітчизняного і зарубіжного кінематографу, зразки якого демонструються приблизно в 400 кінотеатрах — від велетенського Радіо-Сіті Мюзик-холу на 6,2 тис. місць до зовсім крихітних залів; про програми концертів і виступах знаменитостей, екстравагантних шоу й іншого роду видовищних заходів, у тому числі у всесвітньо відомої «Метрополітен-опера» і концертних залах Аліс Таллі-хол, Карнегі-хол, що славиться своєю чудовою акустикою.


== Міста-побратими ==


== Примітки ==


== Посилання ==
Офіційний веб-сайт(англ.)
Офіційний туристичний веб-сайт Нью-Йорка(англ.)
New York City, каталог посилань Open Directory Project(англ.)