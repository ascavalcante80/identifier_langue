ться.
Особливе пристосування є у самця австралійського куртуса Гулівера. Самець виношує ікринки в себе на лобі. Грона ікринок, прикріплених клейкими ниткоподібними виростами з обох кінців, міцно утримуються гачком, що утворюється променями його спинного плавця.
Складна поведінка, пов'язана з турботою про потомство, розвинулося у морських іглиць та морських коників. Дискуси, що мешкають у басейні річки Амазонки, вигодовують мальків виділеннями на боках.


== Екологія рибРедагувати ==
Зовнішнім середовищем для риб є вода, яка охоплює величезні простори. Близько 361 млн км², або 71% всієї поверхні Земної кулі, заповнені морями і океанами і 2,5 млн км² — внутрішніми водоймами. Риби поширені від високогірних водойм (більш 6000 м над рівнем океану) до найбільших глибин Світового океану (11034 м). Трапляються риби в полярних водах і тропічних зонах. На даний час риби — панівна група тварин у водних біоценозах. Поряд з китоподібними, вони завершують ланцюги живлення. Риби пристосувалися до різних умов водного середовища, що впливають на риб. Фактори навколишнього середовища поділяються на абіотичні та біотичні.
Біотичні фактори — це живі організми, що оточують рибу і вступають з нею в різні взаємовідносини.
Абіотичні фактори — це фізико-хімічні властивості середовища проживання. До найбільш важливих абіотичних факторів належать температура води, солоність, вміст газів та інші.
За місцем проживання розрізняють морських, прісноводних і прохідних риб.
При досить великій різноманітності видів за способом життя, всіх риб можна включити до складу декількох екотипів:
Літоральні (планктон) — живуть у прибережній зоні (бички, морські собачки).
Пелагічні риби (нектон) — тримаються в товщі води;
Донні (нектобентос) — наприклад, скати, камбали, соми;
Багато видів утримуються в неволі — в акваріумах. Утримання і розведення акваріумних риб у деяких випадках допомагає зберегти рідкісні види, що вимирають у природних місцях проживання.


== Значення рибРедагувати ==
Головна цінність риби як продукту харчування полягає в білку. М'ясо риби не поступається за своєю якістю м'ясу великої рогатої худоби. Білі риби засвоюються організмом людини з меншими енерговитратами і майже повністю засвоюються в шлунково-кишковому тракті. Крім того, з риби отримують жир, багатий на вітаміни, в особливості на вітамін Д, який є необхідним і дітям, і дорослим. Риба – це джерело вітамінів та мінеральних речовин: К, Na, P, Mg, S, Cl, Fe, I. Рибу радять для дієтичного харчування гіпертонікам, хворим на атеросклероз, схильним до повноти, людям, у яких хворі шлунок та печінка. Особливо корисною є печінка тріски. Калорійність такої риби, як оселедець, не менша, ніж у курячих яєць. Рибу в жодному разі не можна вживати в сирому вигляді, оскільки можливо заразитися паразитичними черв'яками, тому рибу вживають у вареному, смаженому, копченому, соленому чи консервованому вигляді. З риби готують велику кількість різноманітних страв. Крім того, рибу використовують для виготовлення кормового борошна для годування худоби, а з відходів рибної промисловості виготовляють мінеральні добрива. Кожен рік з відходів рибної промисловості виготовляють 10 млн т кормового борошна, яким удобрюють 50 млн га сільськогосподарських угідь. Існують види риб (наприклад, гамбузія, плітка), яких використовують у біологічному методі боротьби з личинками кровоссальних комах (наприклад, комарів), які розвиваються у водоймах.


== Риба як символРедагувати ==


=== Риба у релігіїРедагувати ===
Риба — один із ранніх символів християнства. Грецькою «риба» — Ίχθύς, «ichthus», що є акронімом (перша буква кожного слова) грецької фрази: «Ἰησοὺς Χριστὸς Θεoὺ ῾Υιὸς Σωτήρ», що перекладається як «Ісус Христос Божий Син Спаситель». Це вирізано на кам'яних плитах — святих реліквіях в Єрусалимі («малюнок» двох риб по боках вертикального якоря з верхівкою на подобі хреста — сучасне зображення риби більш стилізоване) і використовувалось як секретний «пропуск-пароль» у часи, коли перші християни переслідувалися римлянами.
Активно використовують цей символ в основному баптисти, в США цим символом користуються всі християнські церкви (православних церков там дуже мало).
Православні в Греції, Кіпрі, Сирії дотепер активно використовують цей символ, зокрема в виді малюнка вишивки на парчевих одяганнях.


== ЦікавоРедагувати ==
Американські вчені створили робота-рибу
Вчені відкрили першу теплокровну рибу з роду Опах - Science Ukraine від 16.05.2015


== ЛітератураРедагувати ==

(рос.) Оммани Ф. Рыбы. — М.: Мир, 1975. — с. 192.
(рос.) Франк Ст. Иллюстрированная энциклопедия рыб. — Прага: АРТИЯ, 1984. — с. 558.
(рос.) Парин Н. В. Рыбы открытого океана. — М.: Наука, 1988.


== Зовнішні посиланняРедагувати ==
Види риб в Україні
Риболовля на Закарпатті
Fischinfos.de – Illustrated database of the freshwater fishes of Germany (нім.)
FishBase online – Comprehensive database with information on over 29,000 fish species
Fisheries and Illinois Aquaculture Center – Data outlet for fisheries and aquaculture research center in the central US
The Native Fish Conservancy – Conservation and study of North American freshwater fishes
United Nation – Fisheries and Aquaculture Department: Fish and seafood utilization
University of Washington Libraries Digital Collections – Digital collection of freshwater and marine fish images

↑ АМЕРИКАНСКИЕ УЧЁНЫЕ СОЗДАЛИ РОБОТА-РЫБУ