ння освітньої діяльності всіх вузів незалежно від форми власності. Білоруський державний університет і Білоруський національний технічний університет є провідними вищими навчальними закладами в національній системі освіти. Вища школа готує фахівців за 360 спеціальностями і за більше ніж 2 тис. спеціалізацій.


== МовиРедагувати ==

З даними перепису населення 2009 року, більшість населення — 5058,4 тис. (53,2%) вказали рідною мовою білоруську. Це на 20% менше, аніж під час перепису 1999 року. Російську мову вказали рідною 41,5% населення, що майже вдвічі більше, аніж у 1999 році (24,1%).
Серед міського населення білоруську назвали рідною 44,1% населення, російську — 49,8%. Серед сільського населення — 79,7% та 17,7% відповідно.
Більшість населення (70,2%) вказали російську, як мову, що нею вони розмовляють вдома. Це на 7,4% більше, ніж під час минулого перепису. Кількість людей, які вказали основною розмовною мовою білоруську скоротилось з 36,7% у 1999 до 23,4% у 2010.
Серед міського населення російську, як основну розмовну мову, назвали 81,9% населення, а білоруську — 11,3%. Серед сільського населення більшість назвала основною розмовною мовою білоруську — 58,7% та російську — 36,2%.

У XX ст. білоруська мова тільки протягом двох нетривалих періодів упритул наблизилася до здобуття реального статусу державної (у 20-х рр., до початку сталінських репресій, і в 1991—95 pp.) Наприкінці існування Радянського Союзу (1990 р.) Верховна Рада Білоруської РСР ухвалила надзвичайно ліберальний «Закон про мови», що проголошував білоруську мову державною.
Після проведення в країні референдуму 1995 p., що більшість країн світу визнали нелегітимним, державна політика, спрямована на впровадження білоруської мови в різні сфери громадського життя, згортається. 1998 р. Національні збори Республіки Білорусь ухвалюють нову редакцію «Закону про мови», в якому проголошено державність білоруської й російської мов. Юридичне закріплення необов'язковості використання білоруської мови в офіційному вжитку спричинило майже повсюдне її витіснення зі структур державної влади. Більшість статей згаданого закону сформульовано таким чином, що в одночасному застосуванні двох мов немає ані найменшої потреби. Наприклад, у статті восьмій зазначено: «У Республіці Білорусь мовами діловодства й документації, а також мовами взаємостосунків державних органів, органів місцевого керування й самоврядування, підприємств, установ, організацій і громадських об'єднань є білоруська і (або) російська мова».
Наприкінці 80-х pp. XX ст. у Мінську не було жодної білоруськомовної школи. Від 1990-го до 1995-го кількість шкіл з білоруською мовою навчання невпинно зростала, а після цього періоду запанувала стійка зворотна тенденція. Так, у 1997–1998 навчальному році базову і середню освіту білоруською мовою здобувало майже 13,5% столичних школярів, а в 1999–2000 — близько 11% учнів Мінська.
У 2007–2008 рр. білоруською мовою навчалися 195.6 тис. учнів (18,4% від загальної кількості), з них 14.7 тис. першокласників (16,7%). Більшість білоруськомовних шкіл розташовані в сільській місцевості.
В містах білоруськомовну освіту отримують лише 1,9% учнів. У 2009–2010 рр. в містах Білорусі існували лише 34 школи з викладанням білоруською мовою. Більшість з них (19) знаходились у Мінську та Мінській області, 5 шкіл у Гродненській області, по 3 у Брестській, Вітебській, Гомельській областях. Найменше — лише одна школа була Могильовській області. У багатьох містах (Брест, Могильов) білоруськомовні школи відсутні.
Усередині самої білоруської мови спостерігається розкол. Існують два альтернативні варіанти мови, «нормативний», що відповідає всім сучасним правилам, основна маса яких була прийнята під час перебування Білорусі в СРСР («Наркомівка») й більш «традиційний» варіант (Тарашкевиця), що використовується здебільшого серед опозиційних до білоруської влади засобах масової інформації та інших громадських колах. У 2007 відбувся розкол білоруської Вікіпедії на дві.


== ГалереяРедагувати ==


== Див. такожРедагувати ==


== ПриміткиРедагувати ==


== ПосиланняРедагувати ==
Посольство України в Республіці Білорусь
Посольство Республіки Білорусь в Україні
Сайт Президента Республіки Білорусь
«Білоруська весна» — фестиваль сучасної білоруської культури в Україні
Культурний портал взаємостосунків: Білорусь — Україна
«История Герба - Княжества Литовского»: В. И. Семененко, Л. А. Радченко, "История Украины" – г. Харьков, 2003 г. (рос.)
Білоруські казки і оповідання