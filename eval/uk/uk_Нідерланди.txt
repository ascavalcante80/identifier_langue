$ 188 млрд (Німеччина — 20,7%; Бельгія та Люксембурґ — 10,6%; Великобританія — 9,7%; США — 9,4%; Франція — 7%). Експорт (продукти харчування (особливо м'ясні і молочні), хімічні продукти, нафтопродукти, машини і транспортне обладнання) — $ 210 млрд (г.ч. Німеччина — 26%; Бельгія та Люксембурґ — 12,8%; Франція — 10,6%; Великобританія — 10,1%; Італія — 5,8%). Нідерланди — невелика держава, однак її валовий національний продукт в абсолютному і відносному (на душу населення) вимірі свідчить, що Нідерланди — одна з найбагатших країн у світі, посідає 12-е місце серед країн, що входять в Організацію економічної співпраці і розвитку.
Сільськогосподарські товари: зерно, картопля, цукровий буряк, садовина, городина, худоба та птиця.
Промисловість: Сільськогосподарська промисловість, металеві вироби та машинобудування, електротовари, хімікати, нафтодобування, будівництво, мікроелектроніка, рибальство.
Експортує: Механізми, машини та прилади, хімікати, паливо, харчі. Партнери: Німеччина 25%, Бельгія 12,4%, Великобританія 10,1%, Франція 9,9%, Італія 6%, США 4,3% (2004)
Імпортує: Механізми, машини та транспортне обладнання, хімікати, паливо, харчі, одяг. Партнери в імпорті: Німеччина 17,9%, Бельгія 9,9%, США 7,9%, Китай 7,4%, Великобританія 6,4%, Франція 4,8% (2004)
Див. також: Корисні копалини Нідерландів, Історія освоєння мінеральних ресурсів Нідерландів, Гірнича промисловість Нідерландів.


== КухняРедагувати ==

Традиційна нідерландська кухня рясніє рибними стравами, включаючи свіжий оселедець, оброблений і очищений особливим способом. У Нідерландах популярні супи, без них рідко обходиться яка-небудь вечеря у будні або обід у вихідні. В якості основної страви фігурують різноманітні рагу: комбінації тушкованих овочів і м'яса із багатьма прянощами.
Національний напій нідерландців — ялівцева горілка, яку прийнято пити стоячи у невеликих закладах із сільським інтер'єром.
Мешканці Нідерландів їдять п'ять разів на день: рано вранці — сніданок, об 11:00 обов'язкова перерву для кави, після полудня — обід, об 15:00—16:00 обов'язкова перерву для чаю і близько 18:00 — вечеря.


== КультураРедагувати ==

З Нідерландами зазвичай асоціюються вітряні млини, тюльпани, дерев'яні черевики кломпи, вишуканий порцеляновий посуд з Делфта (порцеляна з Делфта).
У Нідерландах працювало багато всесвітньо відомих художників. У XVII столітті жили такі майстри, як Рембрандт, Ян Вермер, Ян Стен та багато інших. У XIX і XX століттях були знамениті Вінсент Ван Гог і Піт Мондріан. Мауріц Корнеліс Ешер відомий як художник-графік. Віллем де Конінг, відомий американський художник, навчався в Роттердамі. Нан ван Мейгерен прославився за свої підробки класичних картин.
У Нідерландах жили філософи Еразм Роттердамський і Спіноза, там були виконані всі основні роботи Декарта. Науковець Хрістіан Гюйгенс відкрив супутник Сатурну Титан і винайшов маятниковий годинник.


=== ЛітератураРедагувати ===

«Золоте століття» Нідерландів також привело до розквіту літератури, і основними письменниками були Йост ван ден Вондел і Пітер Корнеліс Гофт. У XIX столітті Едуард Даувес Деккер написав про погане поводження з аборигенами в нідерландських колоніях. Важливими письменниками XX століття були Гаррі Мюліш, Ян Гендрік Волкерс, Сімон Вестдейк, Герард Реве, Віллем Фредерік Германс і Кес Нотебом. Анна Франк написала знаменитий «Щоденник Анни Франк», який був виданий після її смерті у фашистському концтаборі і перекладений з нідерландської на всі основні мови світу.


=== АрхітектураРедагувати ===

Нідерланди відомі як країна, в якій від часів Ренесансу активно розвивались власні архітектурні школи — нідерландське (або північне) Відродження, нідерландський класицизм, нідерландський історичний стиль (по суті еклектична неоготика). По-справжньому модерною, новаторською і провідною в межах цілого світу стала архітектура Нідерландів у ХХ столітті — тут формувалися чільні мистецькі течії модернізму і конструктивізму, а вже по ІІ Світовій війні — постмодернізму, деконструктивізму.


=== МузикаРедагувати ===

В музичній культурі Нідердандів велике історичне значення має нідерландська школа — найбільша композиторська школа епохи Відродження, в якій викристалізувались поліфонічні жанри церковної і світської європейської музики. З XVIII століття нідерландська музика знаходиться переважно під впливом іноземних музичних культур. В сучасних Нідерландах діє Нідерландська опера, оркестри Консертгебау, філармонічний, радіо, та Резиденц-оркестр, консерваторії у Гаазі, Амстердамі, Роттердамі.


=== КінематографРедагувати ===
Найвідоміший кінорежисер Нідерландів — Паул Фергувен, що зняв нідерландські фільми «Турецькі насолоди» і «Чорна книга», а також голлівудські блокбастери «Робот-поліцейський», «Пригадати все» і «Основний інстинкт». Сучасним відомим, зокрема і в Україні, нідерландським арт-хаусним кінорежисером є Йос Стеллінг. Серед акторів найвідоміший — Рутгер Гауер («Турецькі насолоди», «Солдат Оранських», «Той, що біжить по лезу бритви»), а серед акторок — Сільвія Крістель (серія еротичних французьких фільмів «Еммануель») і Фамке Янссен («Золоте око» і три фільми «Люди Ікс»).


== Див. такожРедагувати ==
Українці в Нідерландах


== ПриміткиРедагувати ==