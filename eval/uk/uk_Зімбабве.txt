 20 тис. студентів навчаються у технічних коледжах, 16 тис. — у педагогічних і 1 тис. — в сільськогосподарських.


== Бібліотеки і музеї ==
Лише великі міста мають у своєму розпорядженні власні бібліотеки. В Харарі знаходяться Національний архів і Національна картинна галерея, Археологічний музей міжнародного значення відкрито в Булавайо.


== Збройні сили і ринок озброєнь ==
Національна армія Зімбабве сформована в 1980 році шляхом об'єднання 50 тис. бійців ЗАНУ і ЗАПУ з регулярною армією режиму білої меншини — Родезійськими силами безпеки. У 1998 році чисельність національної армії становила близько 39 тис. осіб, 35 тис. з яких служили в сухопутних військах і 4 тис. — у ВПС.
Керівництво Зімбабве виявило значний інтерес до закупівлі озброєння і військової техніки у 1998 році після інтернаціоналізації збройного конфлікту в Демократичній Республіці Конго. Проте країна зацікавлена не в нових видах озброєння, а в тих, які були в експлуатації. Після того, як збройні сили Зімбабве разом з військами Анголи і Намібії включилися у конфлікт в ДРК, там виник попит на вертольоти і винищувачі МіГ-23. Як свідчать джерела, цей попит був задоволений виключно російськими торговцями зброєю.


== Свята ==
1 січня — Новий рік.
18 квітня (24 січня) — День Незалежності.
1 травня — День Праці.
25 травня — День Африки.
11 серпня — День Героїв.
12 серпня — День Захисних Сил.
25-26 грудня — Різдво


== СНІД — загроза номер один ==
За оцінками ООН, в Зімбабве — більше половини всіх живих зараз 15-літніх хлопчиків загинуть від цієї хвороби.


== Українсько-зімбабвійські відносини ==
Республіка Зімбабве визнала державну незалежність України 9 березня 1992 року. Дипломатичні відносини між Україною та Зімбабве встановлені 25 квітня 1992 року шляхом підписання спільного Протоколу Постійними представниками обох країн при ООН у Нью-Йорку.
12 березня 1996 року з нагоди вручення вірчих грамот Президенту України Л. Д. Кучмі у Києві перебував Надзвичайний і Повноважний Посол Республіки Зімбабве в Україні за сумісництвом Джевана Бен Масеко.
23-25 листопада 1996 року відбувся офіційний візит української урядової делегації на чолі з Міністром Кабінету Міністрів України В. П. Пустовойтенком. В ході візиту були проведені переговори у міністерствах закордонних справ, шахт, промисловості та торгівлі, оборони, земель та водних ресурсів, а також торгово-промисловій палаті Зімбабве. Окрім згаданих зустрічей відбулися паралельні переговори експертів відповідно з вищими посадовими особами міністерства промисловості і торгівлі, а також міністерства фінансів, міністерства шахт та міністерства охорони здоров'я. Під час зустрічей, зімбабвійською стороною було наголошено, що Україна могла б імпортувати такі товари, як тютюн, яловичину, каву, електро- та телекабелі, водночас, експортуючи до Зімбабве сільськогосподарську техніку (комбайни, трактори) та обладнання для буріння артезіанських свердловин.
23 жовтня 2000 року відбулася зустріч заступника міністра закордонних справ України П. Д. Сардачука з Послом Республіки Зімбабве в Україні за сумісництвом Агріппою Мутамбара з нагоди вручення ним копій вірчих грамот. 24 жовтня 2000 р. посол А.Мутамбара вручив вірчі грамоти Президенту України Л. Д. Кучмі.
У березні 2011 група консультантів із комунікацій сталого розвитку, що працювала над створенням та розвитком Релігійно Інформаційної Служби України (РІСУ), започаткувала інтернет портал про релігії в Зімбабве RelZim.org.
27 березня 2014 року представник Зімбабве в ООН проголосував проти резолюції Генеральної Асамблеї ООН про підтримку територіальної цілісності України на фоні Кримської кризи.


== Примітки ==


== Див. також ==
Список міст Зімбабве
Зімбабвійська кухня


== Посилання ==
www.gta.gov.zw — Сайт Президента Зімбабве, Роберта Мугабе
Коротка інформація про Зімбабве
Українці в Зімбабве
Зімбабвійськи уроки волонтерства для українських гімназистів Відео
РІСУ має інформаційне дитя в Зімбабве