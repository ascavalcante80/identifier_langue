роль над Уельсом завершилась невдачею. До кінця правління Вільгельма Завойовника нормандські барони Честерської марки, на чолі з Робертом Рудланським, глибоко просунулись у Північному Уельсі й досягли острова Англсі. На початку 1090-их років Роджер Монтгомері й інші феодали валлійського кордону закріпили свою владу в Кередігіоні, Пембрукширі, Гламоргані й Брекноку. Однак у 1094 році в Уельсі спалахнуло масове повстання проти загарбників під керівництвом Кадугана і Гріфіда ап Кінана. Англо-нормандські барони були вигнані з країни, зберігши контроль лише над невеликою областю навколо Пембрука та деякими прикордонними районами у Гвенті і Гламоргані.
Походи Вільгельма II в Уельс 1095 і 1097 років завершились крахом: валлійці при наближенні ворога переховувались у горах, а англійські війська, відчуваючи нестачу продовольства, зазнавали великих втрат від партизанських рейдів місцевих жителів. Масоване вторгнення у Гвінет графів Честера й Шрусбері у 1098 році було катастрофічним: на Англсі висадилась армія норвезького короля Магнуса III, який прийшов на допомогу валлійцям, що перебила англонормандські загони. Після цієї поразки до середини XIII століття англійці, за винятком невеликих експедицій, не вживали серйозних спроб підкорити Північний Уельс.


== Смерть ==

Однією з головних загадок правління Вільгельма II — обставини його загибелі. Історія смерті короля описана Ордеріком Віталієм та Вільямом Малмсберійським. 2 серпня 1100 року Вільгельм з групою англонормандських аристократів вирушив на полювання у Нью-Форест, Гемпшир. Під час переслідування здобичі король разом з одним зі своїх наближених, Вальтером Тірелом, відокремились від решти групи мисливців. Наступного ранку місцеві селяни знайшли тіло короля зі стрілою у грудях. За свідченням Вільяма Малмсберійського, Руфус був випадково вбитий Тірелом, який негайно після події втік з Англії. Чи дійсно смерть короля була результатом нещасного випадку чи мала місце змова проти Вільгельма, не відомо. На користь теорії змови каже той факт, що Тірел був одружений з сестрою Гілберта де Клера, неодноразового учасника повстань проти короля, який також був присутній на цьому полюванні. Окрім того, серед мисливців був молодший брат Вільгельма Генріх, який, кинувши тіло короля у лісі, негайно вирушив у Вінчестер, захопив державну казну, а лише за три дні, 5 серпня 1100 року був коронований у Вестмінстері. Родина де Клерів за нового короля Генріха I мала особливу прихильність монарха й отримала від нього значні земельні володіння. За легендою, поки Генріх спішив захопити владу в країні, тіло Вільгельма II підібрав місцевий селянин-вугільник, що перевіз його на своїй повозці до Вінчестерського собору. Король був похований у вежі собору, яка наступного року зруйнувалась.

На ймовірному місці смерті Вільгельма Рудого у Нью-Форесті, що нині є національним парком Великобританії, у 1865 році було споруджено чавунну стелу.


== Родовід ==


== Примітки ==


== Література ==
Мортон А. А. Історія Англії. — М., 1950.
Пам’ятники історії Англії, 1936.
Barlow, F. William Rufus. — Berkeley, 1983. — ISBN 0-300-08291-6.
Poole, A. L. From Domesday Book to Magna Carta 1087—1216. — Oxford, 1956. — ISBN 978-0-19-821707-7.


== Посилання ==
Біографія Вільгельма Рудого (англ.)
Смерть Вільгельма Рудого (англ.)