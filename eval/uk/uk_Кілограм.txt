язання цієї проблеми полягає в розробленні та створенні зразків маси одноізотопного складу. Здійснені дослідження показують реальну можливість відтворення одиниці маси з точністю, що набагато перевищує будь-які практичні потреби.


== Пропозиції нового еталону ==
Станом на 2011 кілограм залишається єдиною одиницею СІ, визначеною за допомогою артефакту. Раніше такою ж одиницею був метр, але потім він був перевизначений через інваріантну фізичну сталу (довжину хвилі світла, випроміненого Криптоном), таким чином стантарт стало можливим відтворити в різних лабораторіях світу, користуючись інструкціями. На 94 конференції Міжнародного комітету мір і ваг 2005 року була прийнята рекомендація, що схожу процедуру потрібно провести з кілограмом.
У жовтні 2010 Міжнародний комітет мір і ваг проголосував резолюцію, яка закликала перевизначити кілограм так, щоб він визначався через сталу Планка, значення якої фіксувалося б точно. Резолюція була прийнята 24 Генеральною конференцією мір і ваг в жовтні 2011, а крім того дата 25 конференції була перенесена з 2015 на 2014 рік. Таке визначення теоретично дозволило б будь-якому приладу, здатному визначити кілограм через сталу Планка з потрібною точністю і стабільністю стати новим еталоном. Таку здатність мають, наприклад, ватові терези.


== Виноски ==