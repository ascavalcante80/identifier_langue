 сітка доріг забезпечує належний рух автомобільного транспорту, що прямує з Токіо до регіонів і навпаки. Проте всередині самого Токіо залишається невирішеною проблема заторів на дорогах під час годин пік. Постійно висока концентрація автомобільного транспорту в метрополії є причиною сильного забруднення повітря.


=== Залізниця ===
Залізниця є основним видом громадського транспорту в Токіо. Вона щоденно перевозить сотні тисяч пасажирів. Провідною залізничною компанією столиці є JR, яка працює з 1872 року. Токійський вокзал є висхідною точкою для звичайних потягів, що прямують до сусідніх регіонів головними лініями Токайдо та Собу, а також для швидкісних сінкансенів, що здійснюють перевезення до регіонів Токай, Хокуріку, Тохоку і Дзьоецу. Станція Уено служить місцем відправки звичайних потягів головною лінією Тохоку, лінією Дзьобан. Станція Сіндзюку є центральною станцією Кільцевої столичної залізниці JR. В Токіо працює розгалужена сітка залізниць, що сполучають усі віддалені точки метрополії із 23 особливими регіонами. Це лінії Яманоте, Сайкьо, Йокосука, Кьохама-Тохоку, Мусасіно, Намму, Кьоба, Йокогама, Аоуме, Іцукаїті тощо. Окрім JR в Токіо діють менші приватні залізничні компанії — Токю, Кьоо, Одакю, Сейму, Тому, Кьосей, Кьокю та інші. З 1995 року по Веселковому мосту в районі Токійського порту ходять швидкісні залізничні лайнери «Юрікамоме», а 2005 року розпочав роботу новітній «Експрес Цукуба», що зв'язав місто Ібаракі із токійським районом Акіхабара.
Популярним засобом громадського транспорту є Токійське метро. Воно працює з 1927 року в межах 23 особливих районів. Токійський метрополітен має розгалужену сітку ліній, яка покриває всю східну частину метрополії. Це лінії Ґіндза, Маруноуті, Хібія, Хандзомон, Тійода, Тодзай, Юракутьо, Намбоку, Фукутосін, Міта, Сіндзюку, Асакуса, Оедо. Через розвиненість метро і автомобільного транспорту токійські трамваї, що працювали в столиці з 1903 року практично зникли. На кінець 1990-х діяла лише 1 трамвайна лінія Аракава між місцевостями Саннова-басі та Васеда.


=== Авіаперевезення ===

З 1931 року в Токіо працює аеропорт Ханеда, перейменований 1952 року на Міжнародний аеропорт Токіо. Більше тридцяти років він був головним «вікном» Японії у світ. З 1978 року, після спорудження Нового міжнародного Токіо аеропорту в Наріті, в префектурі Тіба, старий аеропорт став спеціалізуватися, переважно, на внутрішніх перевезеннях. Попри це, аеропортом Ханеда користується вдвічі більше пасажирів ніж, аеропортом Наріта. Щороку через обидва аеропорти проходь близько 35% усіх авіапасажирів, які відвідують або полишають Японію. Центр Токіо зв'язаний із аеропортом Ханеда монорельсом, а із аеропортом Наріта — швидкісними потягами компанії JR. Крім цих аеропортів існує декілька регіональних летовищ для громадських літаків. Вони зв'язують метрополію із віддаленими островами Осіма, Міяке, Ятаке та іншими.


== Засоби масової інформації ==

Токіо — провідний японський і міжнародний інформаційний центр. В столиці розміщено головні представництва 80% усіх японських газет та видавництв: Йоміурі сімбун, Майніті сімбун, Ніхон кейдзай сімбун, Іванамі сьотен тощо. Регіональні друковані засоби масової інформації мають у Токіо дочірні представництва. В метрополії сконцентровано 90% загальнояпонських прибутків від друкованої продукції.
Токіо є місцем знаходження штаб-квартир п'яти загальнонаціональних телекомпаній: Японської телерадіомовної корпорації (NHK), ТБ Асахі, Фудзі ТБ, Ніппон ТБ (NTV) та Токійської телерадіомовної системи (TBS).
В столиці розвинена бібліотечно-архівна справа. Центральними установами цієї галузі є Національна парламентська бібліотека Японії, що зберігає усі японські друковані видання, опубліковані після 1945 року, та Національний архів Японії, який містить стару бібліотеку Кабінету міністрів. Великі бібліотечні фонди мають бібліотеки університетів, дислокованих у Токіо, Бібліотека східної літератури, а також спеціалізовані бібліотеки метрополії.


== Освіта ==

Вища
Державні
Жіночий університет Отяномідзу (Бункьо, Токіо)
Токійський аграрно-технічний університет (Футю, Токіо)
Токійський медично-стоматологічний університет (Бункьо, Токіо)
Токійський технічний університет (Меґуро, Токіо)
Токійський університет (Бункьо, Токіо)
Токійський університет вільних мистецтв (Коґанеї, Токіо)
Токійський університет іноземних мов (Футю, Токіо)
Токійський університет мистецтв (Тайто, Токіо)
Токійський океанографічний університет (Мінато, Токіо)
Університет дослідження планування (Мінато, Токіо)
Університет електрокомунікацій (Тьофу, Токіо)
Університет Хітоцубасі (Кунітаті, Токіо)
Приватні
Софійський університет (Тійода, Токіо)
Токійський економічний університет (Кокубундзі, Токіо)
Університет Васеда (Сіндзюку, Токіо)
Університет Кейо (Мінато, Токіо)
Університет мистецтв Мусасіно (Кодайра, Токіо)
Університет Ніхон (Тійода, Токіо)
Університет Ріссьо (Сінаґава, Токіо)
Університет Хосей (Тійода, Токіо)
Університет Цуда (Кодайра, Токіо)
Японський університет соціальної роботи (Кійосе, Токіо)


== Культура ==

Від часу заснування сьоґунату Токуґава в Едо у 17 столітті, Токіо був політико-культурним центром країни, тому на його території збереглося багато культурних пам'яток. Замок Едо є головною окрасою столиці, особливим пам'ятником історії та культури. Перший, другий і третій замкові двори відведені під Токійський Імператорський палац, а північний двір перетворений на парк. По периметру замку розташовані старовинні башти, кам'яні стіни і глибокі рови. До особливих історичних пам'яток також належать Садиба кайських Мацудайра, Старий палацовий парк Хама — колишня дача сьоґуна Токуґави Ієнобу, Парк Коїсікава — колишня садиба мітоських Токуґава.
Парк Уено
Токійський національний музей


=== Релігія ===

Святилище Мейджі (Сібуя, Токіо)
Святилище Ясукуні (Тійода, Токіо)
Монастир Сенсо (Тайто, Токіо)
Собор Воскресіння (Миколаївський собор, ЯПЦ; Тійода, Токіо)
Церква святого Ігнатія (РКЦ; Тійода, Токіо)


=== Архітектура ===
Будинок Парламенту Японії


== Спорт ==
Палац бойових мистецтв Японії


== Міста-побратими ==
Берлін
Москва
Пекін
Каїр


== Примітки ==


== Джерела та література ==
Токіо // 『角川日本地名大辞典』 [Великий словник японських топонімів Кадокава]. 第13巻. 東京都 / 角川日本地名大辞典編纂委員会編. — 東京: 角川書店, 1978.
Токіо // 『日本大百科全書』 [Енциклопедія Ніппоніка]. — 第2版. — 東京: 小学館, 1994—1997. — 全26冊.


== Посилання ==
(яп.) Токіо. Офіційна сторінка
(яп.) База даних підзаконних актів метрополії Токіо