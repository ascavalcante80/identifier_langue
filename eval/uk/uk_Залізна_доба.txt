культури 13 −12 століття до Христа.


=== Європа ===
Залізну добу в Центральній Європі поділяють на періоди гальштатської культури та латенської культури. У VII столітті до н. е. залізна технологія проникає в Північну Європу. Уже в V столітті до н. е. вона була добре освоєна кельтами, які навчилися поєднувати залізо і сталь в одному предметі, що дозволило отримувати пластини з гостро заточеними краями, які добре піддаються обробці. Кельти навчили технології і римлян. У Скандинавії залізо витіснило бронзу тільки на початку н. е., у Британії - до V століття до н. е. а германці, як повідомляє Тацит, залізо використовували мало.
У Східній Європі технологія виробництва заліза була освоєна в VIII столітті до н. е., при цьому серед знахідок трапляються складні біметалеві предмети. Також тут досить рано освоїли процес цементації і виготовлення сталі.
На території Італії залізна доба представлена етруською культурою. На півночі Європи, в Скандинавії, Фінляндії, Естонії обробка заліза із болотної руди розпочалася приблизно за 500 років до Христа.


=== Африка ===
В Африці на південь від Сахари залізна доба утвердилася одразу ж після кам'яної доби, минаючи бронзову. Як свідчать археологічні дослідження обробка заліза на території сучасного Нігеру, мабуть, датуються 1200 роком до Христа. Свідчення виробництва вуглецевої сталі в Африці датуються початком 1 тисячоліття. В Африці, на думку ряду дослідників, залізна технологія розвинулася незалежно. За іншою версією спочатку вона була запозичена, але потім розвивалася самостійно. Тут дуже рано навчилися отримувати сталь, а також винайшли високий циліндричний горн, а повітря, яке в нього подається, почали підігрівати. У Нубії, Судані, Лівії перші залізні предмети відомі з близько VI століття до н. е. Залізний вік в Африці настав у другій половині I тисячоліття до н. е., причому в деяких регіонах - відразу після кам'яного віку. Так в Південній Африці, у Великій Савані басейну річки Конго, в якій знаходяться багаті поклади мідної руди, виробництво міді було освоєно пізніше, ніж виробництво заліза, причому мідь використовувалася тільки на прикраси, а знаряддя праці виготовлялися тільки з заліза.


=== Китай ===
В Південно-Східній Азії залізо з'являється в середині I тисячоліття до н. е., а широко застосовувається у другій половині тисячоліття. Залізні вироби з'явилися на Маньчжурській рівнині в 9 столітті до Христа. В долину Янцзи чорна металургія добралася до 6 століття до Христа. У Китаї перші біметалічні предмети, що містять метеоритне залізо, з'являються в II тисячолітті до н. е., але виробництво заліза розвинулося до середини I тисячоліття до н. е. При цьому в Китаї досить рано навчилися отримувати високі температури в горні і робити відливання у форми, отримуючи чавун.


=== Америка ===
В Америці розвиток металургії мав свої особливості. У ній існувало кілька вогнищ, де рано навчилися обробляти кольорові метали. Так в Андах знаходились багаті родовища металів, першим освоїли виробництво золота, причому сталося це одночасно з освоєнням виробництва кераміки. З XVIII століття до н. е. і до другої половини II тисячоліття до н. е. тут широко використовували вироби із золота і срібла. В Перу був відкритий сплав міді і срібла (Тумбага), який дуже цінувався. У Мезоамериці метали з'явилися тільки в I тисячолітті до н. е., а металургія була освоєна племенами майя тільки в VII-VIII століттях н. е. У Північній Америці спочатку використовувалася мідь, а в I тисячолітті до н. е. з'явилося залізо. Першими його стали використовувати в західних районах жителі берінгоморської культури. Спочатку використовувалося метеоритне, а потім навчилися отримувати крічне залізо.


=== Австралія ===
В Австралії технологія виробництва заліза з'явилася тільки в епоху Великих географічних відкриттів.


== Див. також ==
Залізна доба в Україні
Залізна доба в Східній Європі
Залізна доба в Центральній Європі
Залізна доба в Західній Європі
Залізна доба в Південній Європі
Залізна доба на Передній Азії
Залізна доба у Центральній Азії
Залізна доба на Середньому Сході
Залізна доба на Далекому Сході
Залізна доба у Сибіру
Залізна доба в Африці


== Виноски ==


== Література ==
Гайко Г. І., Білецький В. С. Історія гірництва: Підручник. — Київ-Алчевськ: Видавничий дім «Києво-Могилянська академія», видавництво «ЛАДО» ДонДТУ, 2013. — 542 с.


== Посилання ==
Статьи по культурам железного века