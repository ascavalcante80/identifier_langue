 випадках пожежі встигають розповсюдитися більше, ніж на 40 гектарів (100 акрів) до того, як згаснуть природним шляхом. В наш час[Коли?] політика парку полягає в тому, що пожежі штучного походження потрібно гасити, а за пожежами природного походження слід спостерігати і гасити тільки в тому випадку, коли вони загрожують людям, будівлям, або виходять з-під контролю. Практикуються також спеціальні планові підпали під ретельним контролем пожежників і рейнджерів, з метою випалити суху деревину і запобігти можливості великої неконтрольованої пожежі в майбутньому. Ця практика встановилася лише в 1970-ті роки, до цього вважалося, що будь-які пожежі безумовно шкідливі. У результаті збільшилася кількість сухої деревини, і надалі лісові пожежі стали виходити з-під контролю, і політика гасіння пожеж природного походження була змінена.
У сухе літо 1988 року (найсухіший рік за час спостереження) в парку відбулися катастрофічні пожежі. У день їх найбільшого поширення, 20 серпня, згоріло 610 км² лісу. За весь час пожежі торкнулися 3213 км² лісу, що становить приблизно 36 відсотків площі парку. Загинули двоє пожежників, матеріальний збиток склав 120 мільйонів доларів. Пожежі припинилися самі собою восени через дощі. Їх сліди в наш час[Коли?] добре помітні в парку.


== Клімат ==
Оскільки парк знаходиться в горах, на його території існують помітні кліматичні відмінності. Рекордно висока температура (37 °C) спостерігалась у 1936 році, рекордно низька (-54 °C) у 1933 році. Влітку (з червня до початку вересня) максимальна денна температура коливається зазвичай між 20 і 25 градусами, а вночі високо в горах може опускатися нижче нуля. Влітку часто трапляються грози. Навесні і влітку денна температура звичайно коливається між нулем і 20 градусами, нічна — між −5 і −20. Зими холодні, з середніми температурами нижче −5 °C.
Рівень опадів сильно варіює по всій території парку. Найменше — 380 мм на рік — випадає поблизу Мамонтових гарячих джерел, найбільше — 2000 мм на рік — на північному заході парку. Сніг може випасти в будь-який час року.
Дуже рідко трапляються торнадо. Найсильніший ураган зафіксовано 21 липня 1987 року, швидкість вітру становила від 93 до 116 м/сек. Після торнадо залишилася смуга руйнування шириною близько 3 км і довжиною 38 км, в якій були повалені дерева в сосновому лісі.


== Туристичний потенціал ==

Єллоустонський національний парк є одним з найбільш відвідуваних у США. З 1960-х років його щорічно відвідують не менше двох мільйонів туристів. У 2006 році парк відвідали 2 870 295 чоловік. Дев'ять готелів (2 238 номерів), магазини, заправні станції і більшість кемпінгів управляються концесіонерами парку, на підприємствах яких в піковий період (влітку) зайняті 3 700 чоловік. Крім них в парку працюють 800 постійних і сезонних працівників Служби національних парків США.
У національному парку знаходяться 9 інформаційних центрів і музеїв, деякі з яких віднесені до історичних пам'ятників.
У літній період місця в готелях і кемпінгах потрібно резервувати за кілька місяців вперед. Багато відвідувачів зупиняються також у найближчих населених пунктах, розташованих за межами парку.
Через парк проходять декілька асфальтованих доріг, що ведуть до головних визначних пам'яток. Ці дороги організовані у вигляді великої вісімки, так званого «Великого кільця», що має в довжину 225 км і охоплює основні пам'ятки парку. «Велике кільце» з'єднане радіальними дорогами з п'ятьма виїздами з парку. Загальна протяжність асфальтованих доріг становить 499 км. Взимку майже всі вони закриті для автомобільного руху через те, що проходять через перевали.
З липня по вересень до парку можна добратися на автобусах від Солт-Лейк-Сіті і Бозмена; в самому парку громадського транспорту немає.
У парку прокладено 1770 кілометрів маркованих стежок. Альпінізм та скелелазіння не розвинені в зв'язку з тим, що гори в Єллоустонському парку складаються в основному з дуже крихких вулканічних порід. Полювання повністю заборонене, а домашніх тварин можна виводити на прогулянку тільки на повідку і тільки поблизу доріг, у кемпінгах або поблизу інформаційних центрів. Вилов риби дозволений після отримання відповідної ліцензії.


== Примітки ==


== Посилання ==
Офіційний сайт (англ.)
Єллоустонський національний парк (англ.)
Гейзер «Старий служака»
Мамонтові гарячі джерела
У США очікують на виверження супервулкану, який може знищити пів Америки // expres.ua 14.08.2012


== Джерела ==
Мала гірнича енциклопедія : у 3 т. / за ред. В. С. Білецького. — Донецьк : Донбас, 2004. — ISBN 966-7804-14-3.
100 лучших национальных парков. Величайшие сокровища человечества на пяти континентах / Пер. с англ. — М.: ООО «ТД Издательство Мир книги», 2006. — ISBN 90-366-1574-7, ISBN 5-486-00917-8 — С. 10—11.