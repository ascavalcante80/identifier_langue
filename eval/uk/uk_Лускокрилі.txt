ше 4000 видів. У світовій фауні описано понад 160 000 видів.
На сьогоднішній день дуже багато видів знаходяться на межі зникнення, переважно через знищення їхніх біотопів (місць, де вони живуть). Багато видів виловлюються для колекцій, що також завдає великої шкоди чисельності їх популяцій.


== Класифікація ==
Систематика ряду на сьогодні недостатньо розроблена. Традиційно лускокрилих поділяли на два великі підряди рівнокрилих та різнокрилих, але ця класифікація виявилася занадто штучною. Часто для зручності метеликів поділяють на денних (булавовусих, або великокрилих) та нічних (малокрилих, молей). Проте ці групи також не є таксонами і не мають наукового значення. Найкрупніша категорія рівня нижче ряду — це надродина. У фауні Європи налічується 33 надродини. Усього в світовій фауні налічують від 100 до 200 родин (систематики ряду ще не дійшли згоди щодо їхньої кількості, але останнім часом спостерігається тенденція до збільшення кількості родин і зменшення їх об'єму).


== Біологічна роль та значення в народному господарстві ==
Більшість видів лускокрилих на стадії імаго живиться нектаром квітів, і тому є важливими запильниками багатьох видів рослин. Гусениці живляться переважно листям рослин, і, розвиваючись у великій кількості, можуть нерідко викликати загибель рослин (навіть дерев), або призводять до того, що рослина не здатна утворити насіння. Це часто завдає великих збитків сільському та лісовому господарству. Таке явище характерне тільки для деяких видів метеликів, наприклад, біланів, совок.

На стадії гусениці, переважна більшість видів лускокрилих живляться рослинами, що не мають сільськогосподарського значення. Деякі з цих метеликів живляться дуже обмеженою кількістю видів рослин олігофагія. Наприклад, поліксена (Zerynthia polyxena) живиться лише 4 видами рослин роду Aristolochia (хвильовик). Через зменшення біорізноманіття навколишнього середовища та руйнування природних біотопів, багато видів метеликів в Україні знаходяться під загрозою зникнення. Тому в екології вважається, що наявність багатьох видів лускокрилих у певній місцевості свідчить про її «екологічне здоров'я» (так звана біоіндикація).
Лускокрилі посідають важливе місце в кругообігу речовин у природі, оскільки вони живляться рослинною їжею, а самі є кормовою базою для багатьох видів хижаків, особливо птахів, та паразитів.
Декілька видів шовкопрядів вирощуються в штучних умовах заради отримання шовку.
Багато видів метеликів, особливо тропічних, є об'єктами колекціонування, а часто і дизайну.


== Див. також ==
Лепідоптерологія


== Посилання ==
Метелики Криму — фотогалерея. Архів оригіналу за 2012-11-26.  (рос.)
Метелики Європи. Архів оригіналу за 2012-11-26.  (англ.) (нім.) (пол.) (рос.)
Галерея лепідоптерологов Росії та суміжних країн. Архів оригіналу за 2012-11-26.  (рос.)
Метелики Кавказу і півдня Росії. Архів оригіналу за 2012-11-26. (рос.)
Лускокрилі (Macrolepidoptera) Палеарктики: спостереження, пошук і утримання гусені. Архів оригіналу за 2012-11-26. 
Colour Atlas of the Siberian Lepidoptera (en). Архів оригіналу за 2012-11-26. 
The Global Lepidoptera Names Index (en). Архів оригіналу за 2012-11-26. 


== Джерела ==