тланн (Східна Норвегія):
Фюльке Осло — адміністративний центр: Осло;
Фюльке Акерсхус — адміністративний центр: Осло;
Фюльке Естфолл — адміністративний центр: Мосс;
Фюльке Бускеруд — адміністративний центр: Драммен;
Фюльке Вестфолл — адміністративний центр: Тьонсберг;
Фюльке Телемарк — адміністративний центр: Шієн;
Фюльке Хедмарк — адміністративний центр: Хамар;
Фюльке Оппланн — адміністративний центр: Ліллехаммер;

Сьорланн (Південна Норвегія):
Фюльке Ест-Агдер — адміністративний центр: Арендал;
Фюльке Вест-Агдер — адміністративний центр: Крістіансанн.

Кожна Фюльке поділяється на сільські (herreds-kommuner) і міські (by-kommuner) комуни. Загальне число комун Норвегії — 432.
Інші території Норвегії в число фюльке не входять і на комуни не розділяються.
Зовнішні території у Північному Льодовитому океані — адміністративний округ Свальбард (Svalbard — група островів у Північному Льодовитому океані). Територія — 62,4 тис. км². Населення — 3,2 тис. осіб (січень 1997 р.). Адміністративний центр — Лонгьїр. Основна частина Свальбарду — архіпелаг Шпіцберген (Spetsbergen). Норвезький суверенітет над Шпіцбергеном встановлено Паризьким договором 9 лютого 1920 р. Офіційно Шпіцберген оголошено частиною норвезької території з 14 серпня 1925 р. Губернатор призначається Державною радою Норвегії терміном на 3 роки з можливим продовженням на два роки.
Зовнішні території в Атлантичному океані — острів Ян-Маєн, острів Буве. Управління Ян-Майєн здійснює адміністрація Нурланна. Острів Буве є залежною територією Норвегії.
Острів Петра I та Земля Королеви Мод в Антарктиді, територіальні претензії на які пред'являє Норвегія, вона також відносить до числа своїх залежних територій.


== Демографія ==
Детальніше: Населення Норвегії


== Культура ==
Офіційна мова — норвезька. Існує дві форми норвезької мови. Старонорвезька мова «букмол», або книжкова мова, (друга назва — «ріксмол» — державна мова), її використовують 80% населення. Близько 20% користуються новонорвезькою мовою «нюношк» (друга назва — лансмол — сільська мова), яка є сумішшю окремих діалектів норвезької мови. Всі норвежці вивчають обидві форми мови. У Норвегії проживають також представники національної меншини — саамі, які використовують свою рідну мову.
Випускники шкіл щорічно влаштовують свято русів.


== Релігія ==
Церква Норвегії (лютерани): 85,7%; п'ятидесятники: 1%; католики: 1%; інші християни (православні, баптисти, мормони, Свідки Єгови та ін.): 2,4%; мусульмани: 1,8%; інші: 8,1% (2004).


== Транспорт ==
Норвегія має добре розвинену мережу автомобільних доріг. Загальне обмеження швидкості на автомобільних дорогах поза містом становить 80 км/год, а в населених пунктах 50 км/год. Перевищення швидкості на 10% від встановленого ліміту тягне за собою накладання штрафів


== Інше ==
Державний прапор Норвегії — був розроблений 13 липня 1821 року і досі не змінився. Тоді на данський прапор помістили синій скандинавський хрест. Всі три кольори, використані у прапорі, символізують свободу (як на прапорах Франції, США, Британії, Нідерландів). Автором дизайну прапора Норвегії, затвердженого резолюцією норвезького парламенту в 1821 році, був парламентарій з Бергена Фредерік Мельцер.
В Акті про прапор (10.12.1898) зазначені пропорції сучасного прапора: довжина — 22 одиниці; ширина — 16 одиниць; ширина синього хреста — 2 одиниці; ширина білого обрамлення хреста — 1 одиниця; відстань від древка до середини хреста — 8 одиниць.
Герб Норвегії. Як свідчать історики, близько 1200 року у правителя Норвегії з'явився власний герб, на якому зображений золотий у червленому полі коронований лев святого Олафа. У передніх лапах лев, який повернутий на захід, затиснув бойову сокиру.
Гімн Норвегії — «Ми любимо цей край» Б'єрнстерна Б'єрнсона (1832 −1910 рр.).


== Цікаві факти ==
На авто-заправках є лише два види пального: бензин (один тип) та дизельне паливо.
Вода в будинках — безкоштовна. Норвежці платять тільки за електроенергію для підігріву води.
У державних школах зошити, ручки, олівці та інші письмові приладдя, як і підручники — безкоштовні. Шкільної форми в Норвегії немає. Батькам треба купити тільки портфель та спортивну форму для фізкультури.
Якщо дитина навчається в приватній школі, то 80 відсотків вартості навчання оплачує держава. У школах уже з першого класу є предмети на вибір, оскільки діє профільна освіта.
У Норвегії заборонена будь-яка реклама, спрямована на дітей до 11 років.


== Див. також ==
Список ссавців Норвегії


== Примітки ==


== Посилання ==
 Норвегія на Wikivoyage
Норвегія, каталог посилань Open Directory Project
Norway на сайті The World Factbook

 Вікімедіа Атлас Norway
 Географічні дані про Норвегія // OpenStreetMap
Офіційний український сайт про Норвегію
Норвегія говорить біженцям: їдьте додому
Правила дорожнього руху в Норвегії