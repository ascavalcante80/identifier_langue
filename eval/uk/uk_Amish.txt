. Літнім і хворим членам громади намагаються допомагати своїми силами, не беручи соціальне забезпечення від держави або інших зовнішніх організацій. Аміші старого обряду також відомі своїм неприйняттям ряду сучасних технологій.
Правила Церкви, або «орднунґ» нім. Ordnung, повинні строго дотримуватися кожним її членом. Ці правила зачіпають більшість аспектів повсякденного життя і включають в себе заборони або обмеження на використання мережевої електрики, телефонів і автомобілів, приписи щодо одягу. Багато членів Церкви амішів також не сприймають придбання страховок або отримання допомоги від держави (наприклад, соціального страхування в США). Як і багато інших анабаптистів, аміші практикують непротивлення злу насильством і відмовляються від будь-якого роду військової служби. Члени церкви, які не дотримуються цих правил (не виправдовують очікування) і тим самим не можуть бути приведені до покаяння, відлучаються від церкви. Крім відлучення, практикується «уникнення» англ. Shunning — практика обмеження соціальних контактів з «заблукалими» з метою присоромити їх і спонукати повернутися в лоно церкви. У роки отроцтва (звані в деяких громадах «румспрінґа» або «окольництво») неблагочестива поведінка, за яку дорослого, що остаточно навернувся до віри амішів, піддали б уникненню, може прийматися з деякою часткою терпимості.

Аміші не прагнуть дати своїм дітям більшу освіту, ніж обов'язкові вісім класів середньої школи, вважаючи, що й цих базових знань цілком достатньо, щоб підготуватися до життя аміша. Діти амішів часто, дотримуючись традицій своєї віри, з ранніх років вчаться працювати вдома, або на сімейній фермі, або на общинній землі. Діти виховуються у традиціях своїх батьків або близьких родичів до підліткового віку, коли, під час окольництва, їм дається можливість подивитися світ і порівняти з тим, чому їх вчили в сім'ї.
Аміші — непротивленці і рідко захищають себе фізично чи навіть у суді; під час війни вони отримують статус «conscientious objector» — людей, що з ідейних міркувань відмовляються від проходження військової служби. (Див. Відмовник за ідейними міркуваннями.)
Аміші покладаються на підтримку своєї церкви та громади і таким чином відкидають концепцію страхування. Як приклад надання такої підтримки можна навести спільне будівництво стаєнь, корівників, та інших сільськогосподарських будівель, коли на роботу збирається вся громада, щоб звести будову за один день. Також прийнято збиратися на свята разом з родиною та друзями.
У 1961у Служба внутрішніх доходів США визнала, що, оскільки аміші з релігійних міркувань не користуються благами соціального страхування (і взагалі соціального забезпечення), вони не зобов'язані платити відповідні податки, а в 1965у це правило було кодифіковано в законодавстві.


== Аміші в Україні ==
На території України є невеликі громади амішів Бичі в м. Черкаси, Тернопільській та Івано-Франківській областях. Одним з місць їх проживання є село Будзин на Івано-Франківщині. Українські аміші живуть без електрики — готують їсти в печі та перуть у водоймах. Також не беруть участі у виборах, мало хто з них слідкує за соціально-політичними подіями України. У сім'ях в основному від 7 до 15 дітей, тому їхня чисельність стрімко росте.


== Посилання ==
Amish.net
Аміші — прихильники аскетичного способу життя


== Примітки ==