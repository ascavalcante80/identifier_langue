оже використовувати XSLT-стиль в ролі інструкції для перетворення дерева даних, представленого одним XML-документом на інше дерево, що може потім бути серіалізоване в XML, HTML, простий текст, або інший, підтримуваний процесором, формат.
XQuery є розробленою консорціумом W3C мовою для написання запитів, створення та перетворення XML-даних.
XPath є подібною до DOM моделлю дерева та мовою описання шляхів для вибору даних в XML-документах. XSL-FO, XSLT та XQuery використовують XPath. XPath також містить бібліотеку додаткових функцій.


=== Активний аналіз ===
З точки зору активного аналізу (англ. Pull parsing) XML-документ розглядається як послідовність елементів, які зчитуються послідовно, використовуючи шаблон проектування ітератор. Такий підхід дозволяє створення рекурсивних аналізаторів, у яких структура коду відображає структуру аналізованих XML-документів, проміжні результати аналізу можуть бути використані і розміщені у вигляді локальних змінних в підпрограмах, що виконують аналіз, передані як параметри до підпрограм нижчого рівня або повернені до підпрограм вищого рівня. До прикладів активних аналізаторів належать StAX у мові програмування Java, SimpleXML у PHP та System.Xml.XmlReader у .NET.
Активний аналізатор створює ітератор, що послідовно обходить різні елементи, атрибути та дані в XML-документі. Код, що використовує цей «ітератор», може перевіряти поточний елемент (аби дізнатись, наприклад, чи є цей елемент стартовим, кінцевим або текстовим), та дізнаватись про його атрибути (локальна назва, простір назв, значення XML-атрибутів, зміст тексту тощо) і може пересунути ітератор на наступний елемент. Таким чином, код аналізатора може зчитувати інформацію із документа під час обходу. Підхід рекурсивного спуску сприяє зберіганню даних у вигляді типізованих локальних змінних в коді аналізатора, в той час як SAX, наприклад, зазвичай вимагає, аби аналізатор явно зберігав проміжні дані в стеку елементів, що є вищими елементами від того, який зараз аналізується. Код активного аналізатора може бути більш прямолінійним та зрозумілим і простішим для підтримки, аніж код SAX аналізатора.


=== Зв'язування даних ===
Іншим підходом до обробки XML-документів є зв'язування даних (англ. Data binding). Відповідно до цього підходу, XML-дані доступні у вигляді спеціальних, строго типізованих структур даних.


== Історія ==
Специфікації та стандарти XML видаються комітетом W3C, поточний стандарт — версії 1.1 (див.).
Основними відмінностями від SGML є:
обов'язкова наявність закриваючих тегів,
заборонено робити посилання на зовнішні елементи;
Дивіться також повний перелік відмінностей.


== Джерела інформації ==


== Див. також ==


=== Ресурси інтернету ===
Сторінка, присвячена XML на www.w3.org
Технічна рекомендація, XML 1.0
Критика XML на c2.com
Як додати стиль до XML
XML-ресурси, каталог посилань Open Directory Project
XML v Java


== Література ==
Сергеев Александр Петрович. HTML і XML. Професійна робота = HTML и XML. Профессиональная работа. — М. : «Діалектика», 2004. — С. 880. — ISBN 5-8459-0676-8.
Роберт Тейбор. Реалізація XML Web-служб на платформі Microsoft .NET = Реализация XML Web-служб на платформе Microsoft .NET. — М. : «Вільямс», 2002. — С. 464. — ISBN 0-6723-2088-6.