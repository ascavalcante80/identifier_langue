дня за григоріанським календарем, а східні — 25 грудня за юліанським (у 20-21 століттях це відповідає 7-му січня за григоріанським календарем, а з 2101 року буде відповідати 8-му січня).
Вже з 2100 року східний християнський світ стане свідком зсуву дат усіх нерухомих свят на 1 добу (вперед за григоріанським календарем), тому що різниця між календарями зросте до 14 діб. Першим зі «зсунутих» великих свят буде Благовіщення, яке припадатиме на 8 квітня за новим стилем (оскільки 25 березня 2100 за старим стилем стане 8 квітня 2100 за новим стилем). З цього часу всі свята будуть на 1 добу пізніше: Івана Хрестителя — 8 липня, святого Миколая — 20 грудня. Старий Новий рік із 2101 року буде святкуватись 15 січня.
Такий зсув дат християнських свят на 1 добу вперед відбуватиметься кожного столітнього року, номер якого не ділиться націло на 400 (2100, 2200, 2300, 2500 і т. д.) Якщо східні християни будуть і надалі дотримуватися старого стилю, то до 5000 року Різдво досягне дати 29 січня за новим стилем.


== Дати до запровадження григоріанського календаря ==
Дати до 4 жовтня 1582 не перераховуються за григоріанським календарем і наводяться за юліанським. У країнах, де григоріанський календар прийнято із запізненням пізно, існує проблема тлумачення дат. Наприклад, інформація про те, що певна людина народилася в Російській імперії 22 квітня 1870 року, вимагає додаткового пояснення, за яким календарем приведена дата. Зазвичай, проблема розв'язується наведенням дат за обома стилями: старим і новим. Зазначена дата народження виглядає в такому записі як 10 (22) квітня - по старому юліанському стилю (а в дужках по новому григоріанському календарі).


== Примітки ==