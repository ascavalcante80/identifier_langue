ним діалектом літературної гінді є кхарі болі. Він виник у ХІІІ-XIV ст., у період мусульманського завоювання Індії. В ту епоху на всій території Індії був поширений апабхранш. Державною мовою мовою мусульманських завойовників була перська. Основна маса завойовників розмовляла перською фарсі, арабською чи турецькою мовами. Але для спілкування з місцевими мешканцями вони зверталися за допомогою до діалекту, поширеному в районах Делі, і в розмові з місцевими мешканцями вони додавали в свою мову перські, арабські або турецькі слова. Поступово така змішана мова, в якій були перські, арабські та індійські слова, безпосередньо стала мовою спілкування між завойовниками-мусульманами та мешканцями Північної Індії. Згодом цей делійський діалект отримує назву кхарі болі.
Спочатку кхарі болі була тільки розмовною мовою. У літературі її почали застосовувати мусульманські поети. Цю літературну форму кхарі болі називають урду.
Поступово розмовна форма кхарі болі почала проникати в твори індуїстських поетів і письменників, які використовувати абетку деванагарі. Так кхарі болі стає літературною мовою індусів. Ця форма кхарі болі отримала назву кхарі болі гінді або просто гінді.
Основним діалектом групи східної гінді є авадгі. Діалектом авадгі розмовляють у районах Лакнау, Файзабада, Аллахабада, Канпура та в інших місцях.


== Див. також ==
Фіджійська гінді