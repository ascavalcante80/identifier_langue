ли проводилися роботи по її відновленню після сильного землетрусу середини IV століття, який повністю зруйнував її. Її мощення з мармуру і каменя гармонує з руїнами античних будівель, що височіють по обох її сторонам. Так, розгортається полотно з колонами, кам'яними п'єдесталами, подіумами, капітелями, фризами, статуями і залишками торгових лавок і житлових будинків.
У цьому достатку античних руїн, часто привезених сюди з інших районів міста, виразно виділяються криті галереї з колонами, мощення в яких виконане з цінних тонких мозаїк. На порожніх п'єдесталах, звернених до колон, колись стояли статуї. На багатьох п'єдесталах дотепер збереглися написи, вигравійовані в камені. Більшість статуй були поміщені в музей. Назва вулиці пов'язана з міфологічними персонажами, що дали згодом ім'я священній касті куретів. Спочатку вони очолювали знамениті культове дійство в Храмі Артеміди, а згодом стали грати основну роль в Притані, де збереглася безліч написів, що розповідають про їх діяльність. Такі ж написи зустрічаються і по всьому місту.
На цій та іншій вулицях міста розміщувались ями, накриті ґратами, де поміщали засуджених за вбивство чи згвалтування. Кожен прохожий мав право сплюнути в яму, чим виражав свій осуд. На вулиці також розташована стіна з мармуру, на якій вигравірувані всі міські закони. Закони в той час не змінювали.


=== Пританій ===

Пританієм в давнину називалась будівля, що призначалася для розміщення канцелярських службовців — пританів, де проводилися також урочисті прийоми і банкети для знатних осіб міста. Його можна порівняти з сучасним муніципалітетом. У прилеглому до Пританію Храмі Гестії постійно горів священний вогонь, підтримуваний пританами — священнослужителями, які принімали участь в культових обрядах і в жертвопринесеннях. Відомо, що Храм відноситься до III століття до н. е.

В певний час, притани жували опій, та спянівши, танцюючи йшли від пританію до Храму Артеміди. Якщо в цей час священослужителя помічав злодій, якого везли на страту чи покарання, то його автоматично звільняли.


=== Театр ===
Театр дійшов до нас у чудовому стані і по праву вважається одним з пам'ятників минулого, що найкраще збереглися, в цій археологічній зоні. Як всі споруди тогочасного минулого, ефеський театр розділений на три секції: сцена (що включає також просценіум), оркестра (круглий майданчик, де виступав хор) і кавеа (півкруг залу, для глядачів). Місткість театру — близько 24 000 −25 000 сидінь. Зал по відношенню до сцени піднімався на 30 м і завершувався портиком для покращення акустики всього ансамблю. В день, на сцені театру, проводилось до 50 боїв гладіаторів між собою та з тваринами.


=== Будинок Діви Марії ===

Перед розп'яттям Ісус заповів своїй матері піклуватись про Іоанна, як про власного сина, а Іоанна, піклуватись за свою матір, як за рідну. Оскільки апостоли розділили між собою території для поширення християнства, а територія Малої Азії дісталась Іоанну, то він і поселив діву Марію в Ефесі, де вона і закінчила свої роки.
В результаті проведених в кінці XIX століття біля гори Панаїр, де знаходиться святе джерело, біля якого місцеві християни зустрічали традиційне свято, присвячене діві Марії, розкопок, було виявлено ряд фундаментальних залишків, а також шматки вугілля, які в результаті дослідження методом Карбон-14 були датовані I столітті н. е.
В даний час, в цій місцевості (за 7 км від міста) знаходиться невелика церква, яка є місцем паломництва християн. Мусульмани в цих краях також з глибоким шануванням відносяться до неї як святині. Також збереглось і джерело, воду з якого вважають цілющою. Біля нього розташована стіна бажаннь, де кожен може загадати бажання, закріпивши вузлик з любої матерії на спеціально встановлених решітках.


== Галерея ==


== Відомі ефесці ==
Андрій Ефеський
Геракліт Ефеський (554–483 роки до н. е.). Йому належить вислів: «все тече, все змінюється» (лат. pantha rhei) та багато інших афоризмів.
Гермодор Ефеський
Герострат — спалив храм Артеміди у своєму рідному місті в 356 р. до н. е. для того, щоб, як він зізнався під час катування, його ім'я пам'ятали нащадки.
Зенодот Ефеський — (333 — бл. 260 до н. е.), філолог та перший бібліотекар Александрійської бібліотеки.
Іоан Ефеський
Ксенофонт Ефеський — письменник.
Марк Ефеський — митрополит, автор численних трактатів.
Онісіфор Ефеський
Порфірій Ефеський
Соран Ефеський — давньогрецький лікар часів Римської імперії
Руф Ефеський — давньогрецький лікар часів Римської імперії


== Див. також ==
Амазонки


== Примітки ==


== Посилання ==
Сельчук-Ефес
Міста Туреччини
Ефес в Туреччині