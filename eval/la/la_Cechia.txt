publica Bohemica pediludium et alsulegia glacialis sunt, ambo tam mediorum quam assecularum attentionem ad se convertentes. Teniludium quoque est magnus ludus in Cechiá. Inter multos alios ludo cum ligis structurisque professionalibus sunt canistriludium, follis volaticus, manufollium, ludus gymnicus campestris, et unialsulegia.
Ludus athleticus est fons magnarum pietatis erga patriam undarum, ex more aliquot diebus aut hebdomadibus ante eventum ascendentis et aliquot diebus postea cadens. Eventus a Cechis fautoribus maximi ponderis putatus sunt: Campionatus Mundanus Alsulegiae Glacialis, Certamen Olympicum Alsulegiae Glacialis, Campionatus Europaeus Pediludii UEFA, Cantharus Mundanus FIFA et qualificationis certamina talibus eventibus. In genere, quodvis gentium certamen turmae gentilis Cechae alsulegiae glacialis sive pediludii attentionem ad convertit, imprimis certando contra traditionalem aemulam: Germaniam et Nederlandiam in pediludio; Russiam, Sveciam, et Canadam in alsulegia glaciali; et Slovaciam in ambobus.


=== Scientia ===

Cechia locupletem scientificam traditionem habet. Ex hodiernarum lentium adhaesivarum inventione et generum sanguineorum separatione in displosivae plasticae Semtex productionem, mundus egregibus Bohemis et Moravis scientificis suae scientificae notionis plurimum debet, inter quos:
Iohannes Amos Comenius (1592–1670), educator et gentilis heros, saepenumero modernae educationis conditor propter suum opus in pedagogia putatus
Venceslaus Procopius Divis (1698–1765), apagogi fulminis inventor; libere a Beniamino Franklinio
Bernardus Bolzano (1781–1848), inclitus mathematicus, logicus, philosophus et pacifista
Iosephus Ressel (1793–1857), helicae inventor
Gregorius Mendel (1822–1884), saepe pater geneticae vocatus, praeclarus est propter suam investigationem de geneticarum proprietatum hereditate
Fridericus Hrozný (1879–1952), linguam Hetthaeam interpretatus est
Iaroslaus Heyrovský (1890–1967), primus Cechus Praemio Nobeliano laureatus, praemium anno 1959 propter antecessoriam investigationem de polarographia et chemia analytica accepit
Otto Wichterle (1913–1998) et Drahoslaus Lím (1925–2003), Cechi chemici responsales inveniendarum modernarum lentium adhaesivarum
Aliorum scientistarum quoque aliquatenus cum Bohemia et Moravia conexi sunt, inter quos astronomi Iohannes Keplerus et Tycho Brahe, psychiatricae scholae psychanalyticae conditor Sigismundus Freud, physici Ernestus Mach, Albertus Einstein et logicus Curtius Gödel.


=== Musica ===

Musica in Cechia radices tam in cultissimá operá symphoniáque quam in Bohemiae et Moraviae musicá traditionali? habet. Pollinatio reciproca et diversitas ponderis aspectus Cechae musicae sunt. Compositores saepe musica antiqua adfecti sunt; musica jazz et poae? (Anglice bluegrass) populares factae sunt; musica popularis partim in Anglice cantilenis vulgaribus Bohemice cantis (praesertim inter annos 1960 et 1989) consistit. Inter inclitos Cechos compositores sunt Leo Janáček, Antoninus Dvořák, Bohuslaus Martinů, Fridericus Smetana. Clari classici compositores velut Ludovicus van Beethoven et Wolfgangus Amadeus Mozart arte conexi Bohemiae per Imperii Habsburgensis aevum sunt.


=== Litterae ===
Litterae Cechae litterae a Cechis aut aliis Cechae civitatis incolis scriptae sunt, praesertim Bohemice quamquam Cechi praecipue olim quoque aliis linguis velut Slavonica antiqua, Latina aut Theodisca utebantur. Hodierni auctores e Bohemo–Moravico territorio qui aliis linguis (v.g. Theodisce) scribere quomodocumque interdum seorsum habentur, hoc modo Franciscus Kafka, verbi gratia, qui Theodisce scripsit (etsi Bohemice fluens erat), Austriacarum Germanicarumve litterarum pars saepe habetur.
Litterae Cechae in aliquot praecipua temporalia? perihoda? divisa est quae sunt: Medium Aevum; aetas Hussitica; novae Catholicizationis? et baroci anni; Illuminatio et resuscitatio Cecha saeculo undevicensimo; aetatates interbellicae prima acies; communismi et Veris Pragensis anni; et postcommunisticae Cechiae litterae. Cechae litterae culturaeque praecipuo munere saltem duabus in occasionibus funguntur, ubi Cecha societas sub oppressione vivebat et nulla politica activitas possibilis erat. Ambabus in occasionibus, ineunti saeculo undevicensimo et postea denuo decennio 197, Cechi suo culturali litterarioque conatu usi sunt ut politica libertas crearetur, statuenda confidenti et politice conscia gente.


=== Theatra ===
Reipublicae Bohemicae theatrum locupletem traditionem cum radicibus in Medio Aevo habet. Saeculo undevicensimo, theatrum praecipuo munere in gentili resuscitatorio motu fungitur et postea, saeculo vicensimo, hodiernae Europaeae theatralis? artis pars factum est.


=== Musea ===
Musaeum Nationale
Museum Moraviense
Museum Silesiense


=== Scientia ===
Academia Scientiarum Rei publicae Bohemicae


=== Bibliothecae ===
Bibliotheca Nationalis Rei publicae Bohemicae


=== Educationis ===
Universitas Carolina Pragensis
Universitas Masarykiana Brunensis


== Classificationes civitatis ==
Index Pacis Globalis anno 2009 Cechiam in numero 11º inter 144 civitates conlocat.
Index Evolutionis Humanae anno 2007 eam in 32º inter 178 civitates.
Index Libertatis Oeconomicae anno 2007 eam in 31º inter 157 civitates.
Relatorum sine finibus orbis terrarum libertatis preli index anno 2007 eam in 14º inter 169 civitates conlocat.
Relatio Competitivitatis Globalis anno 2006 eam in 29º inter 125 civitates conlocat.
Index Democratiae (Ianuario anni 2007) eam in 18º inter 167 civitates conlocat (in maxima classe "fungentis democratiae" iuxta cum solum aliis 27 civitatibus).
Etiam velut prima alcoholis comsumptoria civitas hebdomadalibus commentariis The Economist anno 2006 classificata est.


== Vide etiam ==
Carolus IV
Lingua Bohemica
Sudetia


== Notae ==


== Nexus externi ==
Situs administrationis, www.czech.cz
Lexicum nominum geographicorum latinorum, mmh.cz