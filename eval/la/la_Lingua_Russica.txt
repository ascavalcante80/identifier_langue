clinantur.


== Vocabularium ==
In lexico linguae Russicae, a Vladimiro Dahl saeculo undevicensimo comparato, sunt plus 200 milia vocabulorum, et Lexicon linguae Russicae litterariae hodiernae (Russice «Словарь современного русского литературного языка»), anno 1970 in lucem editum et septindecem volumina habens, 131 257 vocabula comprehendit.. In Lexicon magnum academicum linguae Russicae (Russice «Большой академический словарь русского языка»), cuius volumen primum (e viginti exspectatis) anno 2005 publicatum est, circa 150 milia vocabulrum includenda sunt. In Lexico linguae Puškin («Словарь языка Пушкина») sunt 24 milia vocabulorum. Docti locutores circa ab quinque ad decem milia vocabulorum usitate adhibent.


== Dialecti ==

In Russiae parte Europaea tres regiones, quae dialectis differunt, distinguuntur: Russia septentrionalis, media et meridiana. Regiones praeterea in singulas dialectos dividuntur. Tamen dialecti linguae Russicae, etsi distantiae inter eas maximae sunt, paulum inter se differunt, ut ii, qui dialectis diversis utuntur, intellectu non impediantur.


=== Lingua Russica septentrionalis ===
Dialecti septentrionales a lacu Ladoga per Novogardiam Magnam et Iaroslaviam usque ad Joškar-Ola in boreo-orientem versus in usu sunt. Littera "o" distincte pronuntiatur etiam in syllaba non acuta (оканье – okan'e), "g" gutturalis et "t" (cum exitus est verbi) dura sonant.
Dialecti Ladogae ac Tichvinae
Dialecti Costromae
Dialecti Vologdae
Dialecti Onegae
Dialecti Bielozerae


=== Lingua Russica media ===
Finis septentrionalis a Petropoli per Novogardiam Magnam et Ivanovo usque ad Novogardiam Inferiorem et Tscheboxaros, meridianus a Magnis Lukis per Moscuam usque ad Pensam. Haec regio proprietates et septentrionalium et meridianarum dialectorum ostendit. Ab occidente "o" non acuta "o" pronuntiatur, ab oriente "a" (аканье – akan'e).
Dialecti Pscoviae
Dialecti Novogardiae Magnae
Dialecti Moscuae et viciniae eius
Dialecti urbis Egor'evsk et viciniae eius
Dialecti urbis Temnikov et viciniae eius
Dialecti Volodimiriae et viciniae eius


=== Lingua Russica meridiana ===
A Magnis Lukis per Resaniam usque ad Tamboviam in meridiem versus. Hic "o" non acuta "a" pronuntiatur, littera "g" fricativa et "t" finalis mollis sonat.
Dialectus Resaniae et locorum circa Tanaidem flumen
Dialecti locis circa flumina Danaprin et Duinam
Dialectus regionum Kurschae, Orelis et Belogradi


== Notae ==


== Fontes ==
Языкознание: Большой энциклопедический словарь/Гл. ред. В.Н. Ярцева. 2-е изд. - М.: Большая Российская энциклопедия, 1998.-685 с.: ил. ISBN 5-85270-307-9 (БРЭ)
Ожегов С.И., Шведова Н.Ю. Толковый словарь русского языка: 80000 слов и фразеологических выражений/Российская академия наук. Институт русского языка им. В.В. Виноградова. - 4-е изд., дополненное. - М.: Азбуковник, 1999. - 944 с. ISBN 5-89285-003-X
Большая Советская энциклопедия. 3-е изд.
Russian language
Русский язык


== Nexus externi ==
G. Geitlin, Observationes circa linguam Russicam nonnullae
Colloquia Russico-Latina
Vocabularium Latino-Russicum magnum
Lexicon Russico-Latinum
Rusicorum maledictorum glossarium latine conversum