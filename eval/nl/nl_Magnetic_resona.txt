Knie: meniscus, kruisbanden enzovoorts
Heup
Enkel


== Total body scan ==
Commerciële bedrijven verkopen MRI-scans van het hele lichaam, zonder verwijzing door een arts. Deze ontwikkeling staat haaks op de ontwikkelingen in de medische wereld, waar men steeds meer onderzoeken en behandelingen volgens richtlijnen handelt. De reden daarvoor is niet in de eerste plaats economisch. Bij elk onderzoek van gezonde mensen is de kans groot dat er iets onschuldigs gevonden wordt, terwijl de kans aanzienlijk is dat men, door dit te evalueren, schade toebrengt aan de patiënt.


== Achtergrond van de term ==
Natuurkundig berust magnetic resonance imaging op kernspinresonantie (nuclear magnetic resonance). Om publicitaire redenen worden termen waarin het woord "kern" (of "nuclear") voorkomt vermeden, omdat het publiek die al gauw met radioactiviteit associeert, een woord dat op zijn beurt met gevaarlijke straling en verwerpelijke oorlogsvoering in verband kan worden gebracht. Kernspinresonantie heeft echter niets met radioactiviteit te maken, en berust slechts op het feit dat alle atomen een kern hebben, en dat die kern een bepaalde "spin" heeft die als het ware kan omklappen in een magnetisch veld.