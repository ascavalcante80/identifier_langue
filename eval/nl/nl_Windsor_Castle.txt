 de brand onder controle was. De laatste vlammen werden pas in de vroege ochtend van de volgende dag gedoofd. Er ontstond veel schade aan de grote staatsvertrekken in de Upper Ward; ruim 100 zalen en salons werden beschadigd. Onderzoek wees uit dat de brand was ontstaan doordat een gordijn, na langdurig in aanraking te zijn geweest met een lamp, vlam vatte. De gevolgen waren rampzalig: het middeleeuwse dakgebint van de St George's Hall stortte volledig in en grote schilderijen gingen verloren omdat ze niet konden worden verplaatst. Vele mensen van de koninklijke huishouding en het leger hielpen mee om de ontelbare kunstschatten te evacueren. Koningin Elizabeth kwam zelf kijken en moest machteloos toezien hoe een groot deel van haar kasteel in de as werd gelegd.
Veel van de inboedel, waaronder historisch meubilair, schilderijen, edelsmeedwerk, tapijten en documenten, had water- of rookschade opgelopen. De restauratie nam vijf jaar in beslag en kostte 36,5 miljoen pond sterling, 3,5 miljoen pond minder dan oorspronkelijk was begroot. 70 procent van de kosten werd bijeengebracht door delen van Windsor Castle en Buckingham Palace, tegen een entreeprijs van respectievelijk drie en acht pond, voor het eerst in de geschiedenis open te stellen voor het publiek.


== LiteratuurBewerken ==
William Pyne, The History of the Royal Residences of Windsor Castle, St Jamesâ€™s Palace, Carlton House, Kensington Palace, Hampton Court, Buckingham House, and Frogmore, 3 dln., Londen, 1819. (digitale versie van dit werk)


== Externe linkBewerken ==
Windsor Castle