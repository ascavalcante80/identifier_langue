 periode speelde ook de vriendschap met Caroline Böhmer een belangrijke rol in zijn leven. Hij schreef ook nog met Therese die hij voor zich wilde terugwinnen. Uiteindelijk werd hij in de Nationale Conventie gekozen. Als plaatsvervangend voorzitter van de Nationale Conventie zette hij zich vooral in voor de aansluiting van het revolutionaire Duitse Rijnland bij Frankrijk. Dit was zijn laatste utopie en hierdoor werd hij tot in de twintigste eeuw door Duitse nationalisten gehaat. De Mainzer Republik was met nauwelijks een kwart miljoen mensen een kleine staat, maar het was de eerste staat van de Duitsers waar mensenrechten en vrijheden als persvrijheid zouden gelden.
Nadat de inwoners van de Mainzer Republik op 21 maart 1793 besloten hadden zich aan te sluiten bij Frankrijk, reisde Georg Forster met een kleine delegatie naar Parijs. Op 30 maart 1793, dezelfde dag dat Forster in de Assemblée Nationale in Parijs de motie indiende om het westelijk gedeelte van het Rijnland bij het revolutionaire Frankrijk te voegen, kwam een deel van het gebied weer in handen van de Pruisische contrarevolutionaire troepen. Nog geen vier maanden later werd Mainz na een lange belegering en een huiveringwekkend vuurgevecht weer heroverd. Forster en zijn metgezellen konden onmogelijk nog terugkeren want Forster werd in Duitsland als landverrader gezien en voor zijn gevangenneming was 100 dukaat uitgeloofd. In de zomer van 1793 reisde hij in opdracht van de Franse autoriteiten naar Noord-Frankrijk om daar de mogelijkheden van een van Brits-Franse toenadering te verkennen. De winter bracht Forster weer door in Parijs, waar hij zich eenzaam voelde en zonder geld zat. Hij werd verzorgd door een aantal Poolse emigranten toen hij aan scheurbuik leed. Uiteindelijk overleed hij op 10 januari 1794 op negenendertigjarige leeftijd aan een longontsteking in Parijs. Waar hij begraven werd, is niet bekend geworden.
Een voorbeeld van een door hem gepubliceerde botanische naam is Passiflora aurantia. De zaken die de Forsters tijdens hun expeditie met James Cook hebben verzameld, worden tegenwoordig nog steeds tentoongesteld in Göttingen in Sammlung für Völkerkunde.


== Bibliografie ==
Georg-Forster-Studien. Hrsg. im Auftrag der Georg-Forster-Gesellschaft von Horst Dippel und Michael Ewert. Kassel University Press, Kassel 1997ff. ISSN 1439-9105
Georg Forster: A History of His Critical Reception (German Life and Civilization), Helmut Peitsch, Peter Lang Publishing, 2001, ISBN 0-8204-4925-3
Georg Forster: Ein Leben in Scherben (Die Andere Bibliothek) , Ulrich Enzensberger, Eichborn, 1996, ISBN 3-8218-4139-7
Die ungeschminkte Maurertugend: Georg Forsters freimauerirische Idealogie und ihre Bedeutung für seine philosophische Entwicklung (Schriftenreihe der Internationalen... Bewegungen in Mitteleuropa 1770-1850), Franz Biet, P. Lang, 1993, ISBN 3-631-44314-5
Georg Forster oder Die Liebe zur Welt. Eine Biographie., Klaus Harpprecht, Rowohlt Tb., 1990, ISBN 3-499-12634-6
"Vernunft, Gefühl und Phantasie, im schönsten Tanze vereint". Die Essayistik Georg Forsters, Michael Ewert, Königshausen & Neumann, Würzburg 1993. ISBN 3-88479-769-7
A Voyage Round the World, Georg Forster, Nicholas Thomas (Editor), Oliver Berghof (Editor), University of Hawaii Press, 2000, ISBN 0-8248-2091-6
Georg Forster: Drama (Georg-Forster-Studien) , Albert Grün, Kassel University Press, 1999, ISBN 3-933146-14-3
Cook : The Extraordinary Voyages of Captain James Cook, Nicholas Thomas, Walker & Company, 2004, ISBN 0-8027-1412-9


== Externe links ==
Georg Forster: Wunderkind, Naturforscher und Revolutionär
Georg Forster - Biographie
Georg Forster 1754-1794
Georg Forster
Große Journalisten (XV): Der Republikaner Georg Forster
Forster, Johann Georg (George) Adam (1754 - 1794)
Cook's Second Voyage (1772-1775)
Forster Leben und Werk