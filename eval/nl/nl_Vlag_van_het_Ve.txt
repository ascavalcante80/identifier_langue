x-kolonies van het Verenigd Koninkrijk. De achtergrond van het veld van deze vlaggen is meestal dezelfde als die op de vlaggen van de Royal Navy-squadrons die in het gebied patrouilleerden.
Alle overzeese gebieden en deelstaten van het Verenigd Koninkrijk gebruiken de Union Flag in een of andere vorm. Verschillende ex-kolonies, waaronder Australië, Nieuw-Zeeland, Tuvalu en Fiji hebben de Union Flag in hun eigen nationale vlag behouden. Dit was ook het geval in Canada, tot in 1965 hun nieuwe vlag werd ingevoerd. De Union Flag is nog gebruikt in de vlaggen van de Canadese provincies Brits-Columbia, Manitoba en Ontario. In het kanton van de vlag van Hawaï wordt de Union Flag om een of andere reden nog altijd behouden, hoewel de eilandengroep een staat is van de Verenigde Staten. Alle vlaggen van de zes staten van Australië hebben de Union Flag in hun kantons.