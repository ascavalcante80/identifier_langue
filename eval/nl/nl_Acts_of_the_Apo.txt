ar Rome gebracht. Onderweg lijden de reizigers schipbreuk en komen ze op Malta terecht. Na 3 maanden vertrekken ze met een ander schip van Malta naar Rome. In Rome wordt Paulus verwelkomd door medechristenen, hij ontmoet de plaatselijke Joodse leiders en hij verblijft daar 2 jaar in huisarrest. Hij is vrij om bezoek te ontvangen en om zijn boodschap te verkondigen. En met deze mededeling eindigt het boek Handelingen; hoe het uiteindelijk met Paulus in Rome afloopt wordt niet vermeld.
Handelingen beschrijft niet alle uitbreidingen en ontwikkelingen die plaatsvinden tussen de dood van Jezus en de aankomst van Paulus in Rome. Het boek richt zich voornamelijk op Petrus en Paulus. Het is aannemelijk dat ook andere apostelen en volgelingen van Jezus zich bezighielden met evangelisatie binnen en buiten Palestina. Handelingen 28 vermeldt dat er al christenen waren in Pozzuoli (Puteoli) en in Rome op het moment dat Paulus voor het eerst in die plaatsen arriveert. De brief van Paulus aan de Romeinen suggereert dat er voordat Paulus Rome bezocht zelfs al sprake was van een georganiseerde christelijke gemeente daar. Over verspreiding van het christendom richting Noord-Afrika vermeldt Handelingen niets (wel is er een verhaal over de doop van een EthiopiÃ«r, maar dit vindt plaats in Palestina).


=== Indeling ===
Proloog (1:1-3)

Opgedragen aan Theophilus (1:1-2)
Verrijzenis bewijzen van Jezus (1:3)

Laatste samenkomst: Hemelvaart (1:4-11)

Grote Opdracht (1:4-8)
Hemelvaart van Jezus Christus (1:9)
Komst van de Heilige Geest (1:10-11)

Ontstaan van de Kerk in Jeruzalem (1:12 - 5:42)

Mattias tot apostel gekozen (1:12-26)
Nederdaling van de heilige geest (2:1-13)
Redevoering van Petrus (2:14-2:41)
Het leven der gelovigen (2:42-2:47)
Petrus geneest een lamme bedelaar (3:1-10)

De uitbreiding in Palestina (6:1 - 8:40)

Gevangenneming en steniging van Stefanus (6:8-7:60)

Bekering van Paulus (9:1 - 9,31)
De roeping van de heidenen (9:32 - 12:24)
De uitbreiding van de Kerk onder Joden en heidenen (13:1 - 20:38)

Eerste zendingsreis van Paulus (13:1 - 14:28)
Bijeenkomst van de apostelen in Jeruzalem (15:1 - 15:35)
Tweede zendingsreis van Paulus (15:36 - 18:22)
Derde zendingsreis van Paulus (18:23 - 20:38)

Paulus' gevangenschap en komst te Rome (21 - 28)

Paulus' laatste reis naar Jeruzalem (21:1 - 21:26)
Paulus' gevangenschap te Jeruzalem (21:27 - 23:30)
Paulus' gevangenschap te Caesarea (24:27 - 26:10)
Paulus' reis naar Rome (27:1 - 28:17)


== Externe link ==
De Handelingen van de Apostelen in de Nieuwe Bijbelvertaling.