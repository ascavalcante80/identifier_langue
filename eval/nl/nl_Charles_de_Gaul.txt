n Charles de Gaulle werd in Parijs een herdenkingsbijeenkomst gehouden waar veel staatshoofden, waaronder Koningin Juliana, aanwezig waren. In de Riddarholmskyrkan in Stockholm werd een wapenbord te zijner herinnering opgehangen. Daar werd de Franse driekleur met daarop het kruis van Lotharingen als wapen aangebracht. Ter ere van Charles de Gaulle werd een groot Lotharings kruis opgericht te Colombey-les-Deux-Églises. Dat hij er met zijn politieke macht niet op uit was geweest persoonlijk voordeel te behalen, bleek wel uit de zeer bescheiden financiële middelen die hij naliet.


== Nalatenschap ==

Met zijn grote gestalte, zijn effectief bespelen van de media, zijn politiek tactisch vernuft van verdelen en heersen en vooral met zijn staatkundige visie was Charles de Gaulle in meer dan één opzicht een indrukwekkende figuur, die altijd streed voor het nationaal belang, zoals hij dat zag en velen daarvan wist te overtuigen. Zijn autoritaire stijl, die hij evenwel nooit liet ontaarden in dictatuur, is daarom lange tijd voor lief genomen.
Zijn invloed is in Frankrijk nog immer zeer groot; er is nog altijd wel een politieke partij die zich gaullistisch noemt. Belangrijker nog is dat hij op twee cruciale momenten, bij de Duitse inval in 1940 en bij de dekolonisatie van Algerije in 1962 een eigen weg insloeg, met enorme persoonlijke risico's en het uiteindelijk bij het juiste eind bleek te hebben: in het eerste geval behoedde hij het land voor totale capitulatie, in het tweede geval voor burgeroorlog. De grondwet van de Vijfde Republiek is zijn schepping, die hem met slechts marginale wijzigingen ruimschoots overleefd heeft en nog voor onbepaalde tijd mee lijkt te kunnen. De versterking van de uitvoerende macht ten koste van het parlement heeft geleid tot de beoogde vergroting van de politieke stabiliteit, terwijl de klassieke burgerrechten onaangetast zijn gebleven. De Gaulle heeft niet meer meegemaakt dat zijn politieke tegenstander François Mitterrand als president ook uit de voeten bleek te kunnen met een grondwet die hij ooit als 'permanente staatsgreep' had omschreven.
De naam van De Gaulle leeft voort in het grootste vliegveld van Frankrijk, Aéroport Charles De Gaulle. Ook het drukste plein van Parijs, Place Charles de Gaulle, is naar hem vernoemd. Dit plein heette voorheen Place de l'Etoile. Op dit plein staat de Arc de Triomphe. Frankrijks enige vliegdekschip, de MN Charles de Gaulle is ook naar hem vernoemd.
De Gaulle werd op 4 april 2005 door tv-kijkers tot de grootste Fransman aller tijden verkozen. Men kan stellen dat hij daarmee zijn doel bereikt heeft, want hij merkte ooit op dat 'de persoon Charles de Gaulle hem slechts interesseerde als historische figuur'.


== Werken ==
La discorde chez l'ennemi (1924)
Histoire des troupes du Levant (1931) écrit par le major de Gaulle et le major Yvon, avec le colonel de Mierry collaborant à la préparation du texte final.
Le fil de l'épée (1932)
Vers l'armée de métier (1934)
La France et son Armée (1938)
Trois études (1945) (Rôle historique des places fortes; Mobilisation économique à l'étranger; Comment faire une armée de métier) suivi par le Mémorandum du 26 janvier 1940.
Mémoires de Guerre
Volume I - L'Appel, 1940-1942 (1954)
Volume II - L'Unité, 1942-1944 (1956)
Volume III - Le Salut, 1944-1946 (1959)

Mémoires d'Espoir
Volume I - Le Renouveau, 1958-1962 (1970)

Discours et Messages
Volume I - Pendant la Guerre, 1940-1946 (1970)
Volume II - Dans l'attente, 1946-1958 (1970)
Volume III - Avec le Renouveau, 1958-1962 (1970)
Volume IV - Pour l'Effort, 1962-1965 (1970)
Volume V - Vers le Terme, 1966-1969


== Literatuur ==
Paul-Marie Coûteaux: Le génie de la France. Tome I: De Gaulle philosophe. Jean-Claude Lattès., Paris 2002
Jean-Louis Crémieux-Brilhac: La France Libre. Gallimard, Paris 1996
Yves Maxime Danan: La vie politique à Alger de 1940 à 1944. Librairie générale de Droit et de Jurisprudence, Paris 1963
Vincent Jouvert: L'Amérique contre De Gaulle. Seuil, Paris 2000
Jean Lacouture: De Gaulle. Éditions du Seuil, Paris 1984
Jean Lacouture: De Gaulle. (3 volumes): 1 — Le Rebelle (1890-1944), 2 — Le Politique (1944-1959), 3 — Le Souverain (1959-1970), 1984, 1985 et 1986. Points Histoire, Paris 1990
Dominique Venner: De Gaulle, la grandeur et le néant. Éditions du Rocher, Monaco 2004
Philippe de Gaulle: Entretiens avec Maurice Tauriac. De Gaulle, mon Père. Plon, Paris 2003
G.B.J. Hiltermann: Charles de Gaulle en de Fransen, In den Toren, Baarn, 1967.
Max Gallo: De Gaulle (vierdelige biografie) ISBN 978-2221087176
J.W.L. Brouwer & Olivier Van Beemen: Charles De Gaulle - Ter Herinnering 1890-1970; Reed Business, ISBN 9789068827019
H.L. Wesseling: De man die nee zei; Prometheus, Amsterdam, 2012, ISBN 9035136608