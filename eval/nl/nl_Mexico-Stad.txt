 abortus vrij is toegestaan.


== Andere namenBewerken ==

De Engelse naam van de stad is Mexico City, een naam die ook in andere talen, waaronder het Nederlands, wel gebruikt wordt.
Tot 2000 had Mexico-Stad Ciudad de los Palacios (Stad van de Paleizen) als bijnaam. In 2000 veranderde toenmalig burgemeester Andrés Manuel López Obrador de bijnaam in Ciudad de la Esperanza (Stad van de Hoop). Aanhangers van López Obrador gebruiken deze bijnaam, terwijl zijn tegenstanders nog steeds de oude bijnaam gebruiken. Een meer informele bijnaam is Chilangolandia.
Inwoners van Mexico-Stad worden in Mexico defeños (D.F.'ers), capitalinos (Hoofdstedelingen) of meer informeel chilangos genoemd.


== CultuurBewerken ==


=== OnderwijsBewerken ===

Met bijna 300.000 studenten is de Nationale Autonome Universiteit van Mexico (UNAM) de grootste universiteit van de stad en zelfs van heel Latijns-Amerika. De voornaamste campus van de UNAM, Ciudad Universitaria, is gevestigd in het zuiden van de stad. Het Nationaal Polytechnisch Instituut (IPN), dat vooral gericht is op de technische wetenschappen, is de tweede universiteit van de stad. In 1976 werd een nieuwe universiteit opgericht om tegemoet te komen aan de groeiende vraag naar hoger onderwijs: de Autonome Metropolitaanse Universiteit (UAM). De UAM heeft drie campuses,in het noorden (Azcapotzalco), in het zuidoosten (Iztapalapa) en in het zuiden (Xochimilco). In 2002 richtte Andrés Manuel López Obrador opnieuw een stedelijke universiteit op, de Autonome Universiteit van Mexico-Stad (UACM). Andere bekende universiteiten zijn het College van Mexico, het Technologisch Autonoom Instituut van Mexico (ITAM) en de Ibero-Amerikaanse Universiteit.


=== MediaBewerken ===
Mexico-Stad vormt het centrum voor de Mexicaanse media. De meeste grote Mexicaanse kranten, waaronder El Universal, Reforma, Excélsior en La Jornada, hebben hun hoofdkantoor in Mexico-Stad, evenals de televisieomroepen Televisa en TV Azteca.


== SportBewerken ==

De stad is thuisbasis van meerdere voetbalclubs, waaronder Club América, Atlante, Cruz Azul en Pumas UNAM. In het Aztekenstadion, thuisbasis van América en Atlante, is twee keer de finale van het wereldkampioenschap voetbal georganiseerd. Op de campus van de Nationale Autonome Universiteit van Mexico bevindt zich het Universitair Olympisch Stadion, thuisbasis van de Pumas UNAM en gebouwd voor de Olympische Spelen van 1968. De wielerbaan van Mexico-Stad is de hoogstgelegen ter wereld. Omdat de luchtweerstand daarom laag is worden pogingen het werelduurrecord te verbreken vaak hier gedaan. O.a. Eddy Merckx, Francesco Moser en Leontien van Moorsel hebben hier het werelduurrecord gebroken.


== StedenbandenBewerken ==
 Berlijn (Duitsland), sinds 1993
 Chicago (Verenigde Staten)
 Cuzco (Peru)
 Los Angeles (Verenigde Staten)
 Madrid (Spanje)
 Nagoya (Japan)
 Parijs (Frankrijk), sinds 1999
 San Salvador (El Salvador)
 Seoel (Zuid-Korea), sinds 1992


== GeborenBewerken ==


== PanoramaBewerken ==
Panoramafoto van de stad, gemaakt vanaf Torre Latinoamericana in mei 2014.


== ReferentiesBewerken ==