go. Door de fusie wordt een kostenbesparing van ruim een miljard dollar per jaar verwacht. De nieuwe luchtvaartmaatschappij zal naar verwachting 144 miljoen passagiers per jaar vanuit tien hubs naar 370 bestemmingen in 59 landen vervoeren.
Voordat de fusie daadwerkelijk beklonken kon worden, moest nog toestemming komen van de aandeelhouders, vakbonden en de mededingingsautoriteiten. Nadat deze in de loop van 2010 werden verkregen, kon de fusie op 1 oktober 2010 afgerond worden.


== Bestemmingen ==
In Chicago heeft United haar grootste hub, O'Hare International Airport, waar het dagelijks meer dan 550 vertrekkende vluchten verwerkt. United heeft ook hubs op Houston George Bush Intercontinental Airport, New York Newark Liberty International Airport, Cleveland Hopkins International Airport, Denver International Airport, Washington Dulles International Airport, San Francisco International Airport en Los Angeles International Airport. De maatschappij heeft een uitgebreid binnenlands netwerk, en vliegt ook naar Europa, Azië, Australië, Zuid-Amerika en het Caraïbisch Gebied.
United Airlines vliegt onder meer dagelijks van Amsterdam en Brussel naar Chicago (O'Hare), Washington (Dulles), Houston (George Bush) en Newark (Liberty).


== Vloot ==
In juli 2015 bestond de vloot uit:


== Externe link ==
(en) Officiële website