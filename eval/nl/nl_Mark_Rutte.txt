p verzoek van alle 74 leden van de oppositie, deze keer inclusief de SGP. Het ging in dit debat om de bezuinigingen van 300 miljoen op het passend onderwijs. De oppositie sprak die avond van een dieptepunt in haar relatie met premier Rutte.
Op 26 april 2011 hield de Tweede Kamer een spoeddebat met premier Rutte over een gesprek dat hij samen met Geert Wilders (PVV) had gehad met Statenlid Johan Robesin van de Partij voor Zeeland, over mogelijke steun die deze bij de Eerste Kamerverkiezingen 2011 aan het kabinet zou kunnen verlenen. De premier toonde zich niet onder de indruk van de kritiek en verklaarde dat hij het een volgende keer weer zou doen.
In december 2011 werd Mark Rutte door de redactie van Elsevier verkozen tot Nederlander van het Jaar.
Op 23 april 2012 bood Rutte het ontslag van zijn kabinet aan aan de koningin nadat Geert Wilders zijn gedoogsteun aan het kabinet, na het daaraan voorafgaande Catshuisoverleg over de begroting van 2013, had ingetrokken.


=== Kabinet-Rutte II ===

Met Rutte als lijsttrekker behaalde de VVD bij de Tweede Kamerverkiezingen in 2012 in totaal 41 zetels, het hoogste aantal ooit voor de partij. Op 1 november 2012 werd Rutte door de Tweede Kamer benoemd tot formateur, en op 5 november 2012 trad het tweede kabinet-Rutte aan, een coalitiekabinet van VVD en PvdA.


== Buiten de politiek ==
Sinds september 2008 is Mark Rutte tevens gastdocent aan de Johan de Witt - Zusterstraat en Hooftskade in Den Haag (Voormalig op de Johan de Witt Scholengroep - Varias College). Hij sprak zijn waardering uit over Kars Veling, voormalig voorman van de ChristenUnie en voormalig directeur van de Johan de Witt Scholengroep, vanwege diens inzet voor 'elitevorming' onder talentvolle scholieren.
Mark Rutte is ongehuwd. Hij is lid van de Protestantse Kerk in Nederland, waar de Nederlandse Hervormde Kerk in opging in 2004.


== Uitspraken ==
In 2009 pleitte Mark Rutte voor een zo groot mogelijke vrijheid van meningsuiting; hij eiste met partijgenoot Atzo Nicola√Ø de opheffing van het verbod op godslastering en bovendien van het verbod op Holocaustontkenning. Rutte verklaarde: "Hoe onzinnig het ook is dat iemand de Holocaust ontkent, verbieden moet niet!"
Over visie: "Visie is als de olifant die het uitzicht beneemt" en "Als visie een blauwdruk voor de toekomst betekent, dan verzet alles wat liberaal is in mij zich daartegen." - uit de H.J. Schoo-lezing van Elsevier in de De Rode Hoed van 2 september 2013


== Externe links ==
Minister-president en Minister van Algemene Zaken Rutte
Curriculum vitae
De toekomst is nu - 9 puntenplan Mark Rutte, 2006