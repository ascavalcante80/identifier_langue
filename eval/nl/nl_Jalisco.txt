alajara in 1993 zorgden er samen met de economische crisis voor dat de PRI in Jalisco als een van de eerste staten van Mexico zijn machtspositie verloor. In 1994 werd Alberto Cárdenas, van de conservatieve Nationale Actiepartij (PAN) tot gouverneur gekozen.
De huidige gouverneur van de staat is Emilio González Márquez.


== Cultuur ==

Veel dingen die als typisch Mexicaans beschouwd worden, zoals tequila, de sombrero en mariachis, komen oorspronkelijk uit Jalisco. Jalisco staat in Mexico bekend als een conservatief bolwerk waar de rooms-katholieke kerk nog veel invloed heeft. De stad Zapopan is een pelgrimsoord vanwege de Maagd van Zapopan.
In Jalisco zijn twee monument opgenomen op de lijst van Werelderfgoed, het Hospicio Cabañas in Guadalajara en het Agavelandschap en de oude industriële faciliteiten van Tequila.


== Gemeentes ==
Jalisco bestaat uit 124 gemeentes, zie Lijst van gemeentes van Jalisco.