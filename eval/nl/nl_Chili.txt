ing is het gevolg van verschillende handelsovereenkomsten met zijn voornaamste handelspartners: de Europese Unie, de Verenigde Staten, Zuid-Korea, het SEP en China, alsmede de integratie in verschillende economische fora zoals APEC en Mercosur. Aan de andere kant vertegenwoordigde de invoer een cijfer van US$ 35.973 miljoen. Het bbp bereikte een nominale waarde van US$ 145.845 miljoen en het bbp per hoofd van de bevolking was 8.875 dollar. Volgens het IMF, was dit bbp het hoogste van Latijns-Amerika. De totale groei van het bbp was vier procent en de inflatie was 2,6%.
Het voornaamste exportproduct is koper uit de mijnbouw, die 36% van de wereldmarkt bevoorraadt. Ook andere grondstoffen zoals molybdeen, zilver en goud, worden ontgonnen en gecommercialiseerd. Het bedrijf Codelco is één van de grootste mijnbouwbedrijven in de wereld en exploiteert de voornaamste ontginningsgebieden, zoals Chuquicamata en El Teniente. De mijnbouw is de voornaamste economische activiteit van de regio’s Tarapacá, Antofagasta en Atacama, en is van groot belang voor de regio’s Coquimbo, Valparaíso en O'Higgins.
De landbouw en de veeteelt zijn de voornaamste activiteiten in het centrum en het zuiden van het land. De uitvoer van groenten en fruit heeft een historische hoogte bereikt dankzij de vrije toegang tot de Europese en Aziatische markten, dit was eveneens het geval voor de bosbouw en de visserij. Een voorbeeld van dit alles is dat de Chileense zalmsector tijdens de laatste jaren Noorwegen heeft ingehaald als voornaamste exporteur van zalm, en een wereldspeler is in de wijnproductie. Deze grote groei van de laatste dertig jaar loopt parallel met het ontstaan en de evolutie van de overheidsorganisatie ProChile die zorgt voor promotie, marktonderzoek en handelsmissies door middel van handelsvertegenwoordigers in meer dan 50 landen over de hele wereld.
De Chileense industrie bevoorraadt de lokale behoeften en is gelegen in Santiago en in minder mate in Valparaíso en Concepción. Aan het begin van de eenentwintigste eeuw heeft men de sector van de voedingsmiddelenindustrie verder uitgebouwd en gepromoot met als doel om Chili om te vormen tot een wereldspeler tegen het jaar 2010. Langs de andere kant heeft Chili zich omgevormd tot een platform voor buitenlandse investeringen voor andere Latijns-Amerikaanse landen en vele bedrijven hebben hun zetel gevestigd in Santiago. Er zijn eveneens veel investeringen gedaan in de dienstensector in Santiago.
De officiële munt in Chili is sinds 1975 de Chileense peso ($).


== Politiek ==


=== Bestuur ===

Het staatshoofd, tevens regeringsleider, van Chili is een president die elke vier jaar gekozen wordt. Op 17 januari 2010 koos het land Sebastián Piñera als president (met 51,61% van de stemmen). Na vier jaar geregeerd te hebben, moest Piñera in 2014 zijn ambt neerleggen omdat de Chileense grondwet een tweede aaneengesloten regeertermijn niet toestaat. Hij werd opgevolgd door zijn socialistische voorgangster Michelle Bachelet.
Het parlement (Congreso Nacional) bestaat uit twee kamers: de Senaat (Senado, 48 leden) en de Kamer van Afgevaardigden (Cámara de Diputados, 120 leden).
Politieke partijen zijn onder andere:
Christendemocratische Partij van Chili (PDC)
Socialistische Partij van Chili (PSC)
Onafhankelijke Democratische Unie (UDI)
Nationale Hernieuwing (RN)
Communistische Partij van Chili (PCC)
Humanistische Partij (PH)
Sociaaldemocratische Radicale Partij (PRSD)
Partij voor de Democratie (PPD)
Regionalistische Partij van de Onafhankelijken (PRI)
Progressieve Partij (PRO)
Groene Ecologische Partij van Chili (Partido Ecologista)


=== Bestuurlijke indeling ===
Chili bestaat uit vijftien regio's. Deze bestaan elk uit verscheidene provincies, 54 in totaal. De provincies zijn op hun beurt ingedeeld in gemeenten, 346 voor heel Chili.


== Bezienswaardigheden ==
Nationaal park Rapa Nui (Paaseiland)
Kerken van Chiloé
Historische wijk van de havenstad Valparaíso
Salpetergroeves Humberstone en Santa Laura
Mijnstad Sewell
Nationaal park Torres del Paine


== Zie ook ==
Lijst van parken en reservaten in Chili
Werelderfgoed in Chili