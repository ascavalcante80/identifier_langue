In Nederland kan aan de Universiteit Twente, de Technische Universiteit Eindhoven en de Rijksuniversiteit Groningen de opleiding Technische Bedrijfskunde (ir./MSc.) gevolgd worden. Daarnaast wordt technische bedrijfskunde op tal van hogescholen als bachelor gegeven. Enkele scholen die de opleiding Technische Bedrijfskunde aanbieden zijn Avans Hogeschool, Zuyd Hogeschool, Fontys Hogescholen, HAN, Windesheim, Hogeschool van Amsterdam, Hogeschool Rotterdam, Hogeschool Utrecht, De Haagse Hogeschool, HanzeHogeschool, Saxion en Hogeschool Inholland.
Aan de Universiteit Gent in België bestaat er sinds 2007 een master in de ingenieurswetenschappen: Bedrijfskundige Systeemtechnieken en Operationeel Onderzoek die een ingenieursdiploma aflevert in deze discipline. Er zijn drie majors (hoofdvakken) waaruit de studenten kunnen kiezen: IE (Industrial Engineering), OR (Operations Research) en SY (Systeemkunde).
Aan de Katholieke Universiteit Leuven wordt een initiële masteropleiding aangeboden, de Master in de Ingenieurswetenschappen: VLITS. De afkorting VLITS staat voor "verkeer, logistiek en intelligente transportsystemen".


== Zie ookBewerken ==
Lean manufacturing
Operationeel onderzoek
Enterprise resource planning