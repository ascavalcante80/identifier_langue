arijs onderverdeeld in 20 kantons waarvan de grenzen gelijk lopen met die van de gemeentelijke arrondissementen wat zich uit in het feit dat de arrondissementen van Parijs fungeren als kieskring voor de departementsraad (een kantonfunctie). Dit is gedaan omdat bij een departementaal arrondissement een gemeente in zijn geheel onderdeel moet zijn en geen stukken zoals dat bij kantons wel mogelijk is. Vanwege de naamsverwarring (er bestaan in Frankrijk twee types arrondissementen) en de bestuurlijke gelijkstelling van het departement en de gemeente Parijs wordt foutief gedacht dat de arrondissementen van Parijs departementale arrondissementen zijn, terwijl dit in werkelijkheid gemeentelijke arrondissementen zijn zoals die in Marseille en Lyon bestaan.
De arrondissementen zijn weer onderverdeeld in Quartiers, kwartieren. Parijs telt aldus 80 quartiers.


== Verkeer en vervoerBewerken ==


=== LuchtverkeerBewerken ===

Zoals veel grote steden wordt Parijs bediend door meerdere luchthavens.
De grootste daarvan, tevens het grootste vliegveld van Frankrijk en na Heathrow het grootste van Europa, is Aéroport Charles de Gaulle (regelmatig naar de naam van de gemeente op wiens grondgebied het ligt Roissy genoemd), ten noorden van Parijs. Ten zuiden van de stad ligt de Aéroport d'Orly, de tweede luchthaven van Frankrijk en Parijs. Charles de Gaulle en Orly zijn met elkaar verbonden door een treindienst (RER Lijn B). Beide luchthavens kennen een geautomatiseerde metro tussen de terminals, de Orlyval en de CDGVAL genoemd.
De Aéroport du Bourget was in het verleden de belangrijkste luchthaven, maar functioneert sinds de jaren 1980 als zakenluchthaven van Parijs (er zijn geen lijndiensten op Le Bourget) en ligt op 6,5 km van Parijs. Op deze luchthaven wordt om de twee jaar de luchtvaartbeurs "Le Bourget" gehouden die bekendstaat als een van de belangrijkste ter wereld. Aéroport de Beauvais ligt 70 km van het centrum van Parijs. Deze luchthaven is vooral aantrekkelijk voor budgetvluchten. Verder is er in de nabije omgeving een tiental vliegvelden voor de privéluchtvaart, waaronder de vliegvelden Pontoise - Cormeilles en Lognes-Émerainville.
Ter behoeve van het helikopterverkeer bevindt in het zuiden van de stad Parijs, buiten de Périferique, een heliport.


=== WegverkeerBewerken ===

Parijs beschikt over een uitgebreid wegennet, dat omgeven is door de Boulevard Périphérique (ring), de ring iets verder naar buiten wordt gevormd door de A86 en stukken van andere snelwegen (A3, A4). Een groot aantal snelwegen komt uit op deze ring waardoor dit een van de drukste autosnelwegen is. Om het verkeer dat langs Parijs wil beter door te laten stromen wordt gewerkt aan een ring nog verder aan de buitenkant van Parijs, de A104/N104 (ook genoemd "La Francilienne").
In het centrum is het verkeer bijwijlen chaotisch, vooral tijdens de spits. De Place Charles de Gaulle (voorheen Place d'Etoile) waar twaalf lanen samenkomen bij de Arc de Triomphe is wat dit betreft berucht.
In Parijs rijden 15.100 taxi's rond, die elke dag 500.000 passagiers vervoeren. Er zijn 745 taxistandplaatsen, waarvan er 205 een oproeppaal hebben. Taxi's mogen over de busbanen rijden, waardoor zij veel files kunnen vermijden.
Parijs is bereikbaar vanuit Nederland en België via de A1 vanuit Rijsel en de A2 vanuit Brussel. Verder via de A4 vanuit Reims, de A16 vanuit Amiens, de A13 vanuit Rouen, de A10 vanuit Le Mans, de A11 vanuit Nantes, de A6 vanuit Lyon en de A5 vanuit Troyes.


=== Openbaar vervoerBewerken ===

Parijs beschikt over een goed netwerk van openbaar vervoer. Naast een uitgebreide busdienst rijdt er een metro met 16 lijnen (1 tot en met 14, plus 3bis en 7bis) die aansluiten op een dicht net van RER-voorstadstreinen en Transilien-forensentreinen.
De tram van Parijs heeft in de agglomeratie van Parijs acht tramlijnen in gebruik.
De metrolijnen, de tramlijnen met uitzondering van T4 en de Parijse buslijnen worden geëxploiteerd door het Parijse vervoersbedrijf RATP. De RER wordt gezamenlijk geëxploiteerd door de RATP en het Franse staatsspoorbedrijf SNCF.


=== FietsverkeerBewerken ===
Parijs stimuleert het fietsverkeer binnen de stad; in 2012 was de totale lengte van het aantal fietspaden in de stad 371 km, en er is een uitgebreide publieke fietsverhuurinfrastructuur, de Velib' met meer dan 1200 stations in de stad en nabije buitenwijken. Het systeem kent gemiddeld zo'n 110.000 uitleningen per dag.


=== SpoorwegenBewerken ===
Parijs beschikt ook over zeven grote treinstations die elk een eigen regio van Frankrijk bedienen:
Gare Saint-Lazare: Normandië en het westen van Parijs.
Gare Montparnasse: Bretagne, de Atlantische kust, en de TGV-treinen richting het zuidwesten van Frankrijk.
Gare du Nord: het noorden van Frankrijk, België en Nederland met de Thalys, en het Verenigd Koninkrijk met de Eurostar.
Gare de l'Est: het oosten van Frankrijk, Luxemburg en Duitsland.
Gare de Lyon: het zuiden en het zuidoosten van Frankrijk en Europa.
Gare d'Austerlitz: de Loire, het zuidwesten van Frankrijk en Spanje en Portugal.
Gare de Bercy: gespecialiseerd in de afhandeling van autoslaaptreinen.
Deze stations zijn kopstations. Dit brengt met zich mee dat overstappen in Parijs vaak betekent dat men met de metro van het ene naar het andere station moet reizen. Op vertoon van een doorgaand treinkaartje kan met een zogenoemde Contre-marque met de RER (niet met de metro!) kosteloos een overstapvrije verbinding (of met overstap in Châtelet) tussen de stations gemaakt worden, bijvoorbeeld van Gare du Nord naar Gare de Lyon (RER B/D) of van Gare du Nord/Gare de l'Est (Magenta) naar Gare St. Lazare (RER E). Deze kaartjes worden in Parijs bijna niet afgegeven, op andere Franse stations krijgt men deze op vertoon van het treinkaartje of E-Ticket vrijwel altijd mee. De reis mag niet in Parijs onderbroken worden (lees: de reis moet binnen hetzelfde etmaal voortgezet worden).
Andere grote treinstations in de buurt van Parijs zijn Marne-la-Vallée - Chessy (TGV- en RER-station voor Disneyland Parijs) en het station op vliegveld Charles de Gaulle.
Het voorstadspoorverkeer bestaat uit twee systemen. Het RER-netwerk bedient veelal de dichtbevolkte buitenwijken en voorsteden. De treinen verbinden twee kanten van Parijs per tunnel, zodat mensen uit de buitenwijken zonder overstappen in hartje Parijs uit kunnen stappen. De RER-treinen rijden met een hoge frequentie, waardoor het spoornet vaak als een metrosysteem beschouwd wordt. Vooral de RER A en B zijn druk, met respectievelijk 1,2 miljoen en 900.000 reizigers per dag. Naast het RER-netwerk is er ook het Transilien-netwerk. Dit systeem vertrekt vanaf de grote Parijse kopstations en rijdt vanaf daar naar de verre buitenwijken en het platteland. Er zijn acht lijnen, alhoewel de lijnen eerder een netwerk zijn met vertakkingen. De treinen rijden met een lagere frequentie dan de RER, omdat de vraag naar openbaar vervoer lager is op de trajecten waar Transilien-treinen rijden.


== MediaBewerken ==
Nationale en internationale media die gevestigd zijn in Parijs:


== Bekende ParijzenaarsBewerken ==


== StedenbandenBewerken ==


== Zie ookBewerken ==
Parijs van A tot Z
Arrondissementen van Parijs


== Externe linksBewerken ==
(fr) (en) (es) paris.fr, officiële website Parijs
(nl) parisinfo.com, officiële website toerisme Parijs
(fr) (en) (de) (es) nouveau-paris-idf.com, officiële website Paris Ile-de-France
(fr) Préfecture
(fr) Conseil général