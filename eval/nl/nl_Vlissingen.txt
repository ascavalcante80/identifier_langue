oor Walcheren, de Eerste Binnenhaven en Tweede Binnenhaven aangelegd, deze havens liggen nu in de wijk Vlissingen-Stadshaven.
In de binnenhaven is de vismijn gevestigd. Hier hebben de Arnemuidse en Vlissingse kotters hun thuishaven. De vissersschepen met de code ARM zijn Arnemuids en met VLI zijn ze Vlissings.
Tussen 1961 en 1964 werd even ten oosten van Vlissingen door het indijken van het Zuid-Sloe het haven- en industriegebied Vlissingen-Oost gerealiseerd, ook vaak Sloegebied genoemd. Vlissingen is de derde haven van Nederland. In de haven van Vlissingen worden, na Rotterdam en Amsterdam, de meeste goederen overgeslagen. De aan- en afvoer bedroeg in 2007 bijna 19 miljoen ton.
Sinds 1998 werken de haven van Vlissingen en de haven van Terneuzen onder één havenschap onder de naam Haven van Zeeland.
In december 2012 werd bekend dat Vlissingen de wereldleider op het gebied van aluminiumopslag is. Het heeft daarmee de plaats van de Amerikaanse industriestad Detroit overgenomen.


=== Marinierskazerne ===
Op 10 april 2012 werd bekend dat de marinierskazerne vanuit Doorn naar Vlissingen verplaatst wordt. Deze zal nabij de Buitenhaven gebouwd worden. Op Prinsjesdag 2013 werd bekend dat ook de opleiding van nieuwe mariniers naar Vlissingen verplaatst wordt vanuit Rotterdam. De nieuwe kazerne gaat de Michiel Adriaenszoon de Ruyter Kazerne (MARKAZ) gaan heten en moet in 2019 klaar zijn.


=== Jachthavens ===
Tot op heden zijn er twee jachthavens in Vlissingen:
De Schelde Jachthaven (Prins Hendrikweg)
Michiel de Ruyterhaven (Nieuwendijk)
In het Scheldekwartier komt de Marina Jachthaven.


== Sport en recreatie ==
Door Vlissingen loopt de Europese wandelroute E9, ter plaatse ook North Sea Trail geheten.
Jaarlijks wordt door Stichting Schaak Walcheren het Hogeschool Zeeland Toernooi georganiseerd. Dit is een internationaal bezet schaaktoernooi. In 2008 deden hier 249 deelnemers aan mee.
Ook liggen in de stad diverse sportvelden van voetbal- en hockeyclubs. In samenwerking met de gemeente Middelburg komt er bij Vrijburg een sportboulevard, daar ligt ook het stadsgewestelijke zwembad.


== Klimaat ==
Vlissingen kent een milder klimaat dan gemiddeld in Nederland. Volgens de klimaatclassificatie van Köppen heeft Vlissingen een gematigd zeeklimaat (Cbf).


=== Hoogste waterstanden ===
1 februari 1953: 455 cm boven NAP
6 december 2013: 399 cm boven NAP
3 januari 1976: 394 cm boven NAP
12 maart 1906: 392 cm boven NAP
28 januari 1994: 387 cm boven NAP


== Gemeente ==
Het college van B&W bestaat uit de volgende personen met hun portefeuilles:
Letty Demmers-van der Geest- Burgemeester (Integrale handhaving & veiligheid, Algemeen bestuur, Communicatie, Internationaal beleid, Horecabeleid, Juridische zaken, Wettelijke taken burgerzaken, Taken Gemeentelijke basisadministratie, Dienstverlening en ICT, Bedrijfsvoering, Walcherse samenleving, Marinierskazerne, Ziekenhuis) (2013-2016) (D66)
John de Jonge- Wethouder (Economische zaken, Ruimtelijke Ordening, Financiën, Ziekenhuis en Scheldekwartier) 1e Loco-burgemeester (2014-heden) (LPV)
Albert Vader- Wethouder (Welzijn, WMO en volksgezondheid, Decentralisaties, muZEEum, Gemeentearchief, Marinierskazerne en Buitenhaven) 2e Loco-burgemeester(2014-heden) (PSR)
Sem Stroosnijder- Wethouder (Orionis Walcheren, Wonen in diversiteit, Cultuur, Sport, Ziekenhuis en de Sociale stad) (2014-heden) (SP)
Josephine Elliott-Hilverdink- Wethouder (Openbare Ruimte, Bereikbaarheid, Accommodatiebeleid, P&O, Scheldekwartier, Lerende stad, Kenniswerf, Muziekschool, Bibliotheek en Kunsteducatie) (2015-heden) (D66)
De gemeenteraad van Vlissingen bestaat uit 27 zetels. Hieronder volgt de samenstelling van de gemeenteraad sinds 1994:


== Bekende inwoners ==


== Zustersteden ==

Vlissingen heeft drie stedenbanden:
 Ambon (Indonesië)
 Govan Mbeki (Highveld East) (Zuid-Afrika)
 Taganrog (Rusland)


== Lokale omroep ==
De lokale omroep van de gemeente Vlissingen is sinds 2013 W-FM, wat staat voor Walcheren FM


== Trivia ==
Vlissingen is in het boek We Didn't Mean to Go to Sea van Arthur Ransome een belangrijke plaats
Het (later verfilmde) boek De vierde man van Gerard Reve speelt zich af in Vlissingen, met name in het Stedelijk Museum Vlissingen
Over Vlissingen wordt gezongen in het lied Aan de kust van BLØF
Over Flushing, Queens wordt gezongen in het openingslied van The Nanny
Vlissingen behoort tot de meest gebombardeerde steden van Nederland. De stad werd gedurende de Tweede Wereldoorlog 84 dagen gebombardeerd.
De landelijke intocht van Sinterklaas is twee keer vanuit Vlissingen uitgezonden, in 1965 en in 1975. In beide jaren met Vlissinger Adrie van Oorschot.
In de lente van 2011 had Vlissingen 757 zonuren, daarmee was Vlissingen dat jaar zonniger dan de Costa del Sol, waar er 700 zonuren waren. Normaal schijnt de zon in de lente in Vlissingen maar zo'n 570 uur.
Het werk van de politie in Vlissingen is sinds 26 september 2012 te zien EO-programma Het Politiebureau op Nederland 1.
Voor de Nederlandse versie van de komedie Smoorverliefd werden opnames gemaakt op de Boulevards en het Bolwerk in Vlissingen.
De Nederlandse koning Willem-Alexander voert de adellijke titel Markies van Veere en Vlissingen. Zie Titels Nederlandse koninklijke familie.


== Fotogalerij ==


== Externe link ==
Gemeente Vlissingen