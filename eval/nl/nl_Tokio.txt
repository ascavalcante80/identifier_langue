Tokyo Medical and Dental-universiteit)
Tōkyō Gaikokugo Daigaku (東京外国語大学, Engels : Tokyo University of Foreign Studies)
Tōkyō Kaiyō Daigaku (東京海洋大学 ,Engels : Tokyo University of Marine Science and Technology)
Tōkyō Gakugei Daigaku ( 東京学芸大学, Engels : Tokyo Gakugei University)
Tokyo University of the Arts
Tōkyō Kōgyō Daigaku (東京工業大学, Engels : Tokyo Institute of Technology)
Tōkyō Nōkō Daigaku (東京農工大学, Engels : Tokyo University of Agriculture and Technology )
Hitotsubashi-universiteit.
Er is ook een niet-nationale publieke universiteit: de Tōkyō Toritsu Daigaku (東京都立大 , Engels : Tokyo Metropolitan University ) . Er zijn echter ook enkele andere universiteiten waar lessen in het Engels worden gegeven :
International Christian University (国際基督教大学, Kokusai Kirisutokyō Daigaku)
Sophia-universiteit (上智大学, Jōchi daigaku)
Waseda-universiteit
Temple University Japan Campus
Kleuterscholen, basisscholen (graden 1 tot 6) en middenscholen (graden 7 tot 9) worden geleid door de speciale wijken of door de gemeenten. Het middelbare onderwijs wordt beheerd door de Raad voor Onderwijs van de metropool Tokio (東京都教育委員会, Tōkyō-to Kyōiku Iinkai).


== Cultuur ==

Tokio heeft verschillende musea. In het Uenopark bevinden zich verscheiden nationale musea: Nationale Museum van Tokio, het grootste museum van Japan dat gespecialiseerd is in traditionele Japanse kunst; het Nationale Museum voor westerse kunst; en het Nationale museum voor moderne kunst (東京国立近代美術館, Tōkyō Kokuritsu Kindai Bijutsukan), dat over een grote collectie moderne kunst beschikt naast ongeveer 40000 Japanse en buitenlandse films. Eveneens in het Uenopark bevinden zich het Nationale wetenschapsmuseum van Japan en de Ueno-Zoo (恩賜上野動物園, Onshi ueno dōbutsuen). Andere vermeldenswaardige musea in Tokio zijn het Nezu Museum in Minato, het Edo-Tokio Museum in Sumida en de Nationale parlementsbibliotheek (国立国会図書館, Kokuritsu Kokkai Toshokan).


== Sport ==
Er worden diverse sporten beoefend in Tokio. Er zijn twee professionele baseballteams, de Yomiuri Giants (Tokyo Dome) en de Yakult Swallows (Meiji-Jingu-stadion) . De Japanse sumobond heeft haar hoofdkwartier in Tokio in het Ryōgoku Kokugikan-stadion waar jaarlijks drie sumotoernooien worden gehouden (in januari, mei en september). Tokio heeft twee voetbalclubs met name FC Tokyo (J-League 1) en Tokyo Verdy (J-League 2). Beide spelen hun matchen in het Ajinomotostadion in Chōfu.
De Olympische Zomerspelen van 1964 werden in Tokio gehouden. In het Olympisch Stadion worden verschillende internationale sportwedstrijden georganiseerd. Tokio was een van de steden die zich kandidaat gesteld hadden voor de Olympische Zomerspelen van 2016, maar het verloor in de stemming van Rio de Janeiro. Op 7 september 2013 werd bekendgemaakt dat Tokio de Olympische zomerspelen van 2020 mag organiseren.


== Stadsgezicht ==
Het uitzicht van Tokio werd in grote mate bepaald door zijn geschiedenis. In de recente geschiedenis is de metropool tot twee keer toe in een ruïne veranderd. De eerste keer in 1923 ten gevolge van de Kanto-aardbeving en later ten gevolge van de bombardementen tijdens de Tweede Wereldoorlog. Hierdoor is het stadsgezicht van Tokio heel modern en eigentijds en zijn oudere gebouwen zeldzaam.
In Tokio vindt men verschillende parken en tuinen. De belangrijkste zijn:
Uenopark
Yoyogipark
Hibiyapark
Inokashirapark
Shibapark


=== Nationale parken ===
Er bevinden zich verschillende nationale parken in Tokio :
Het quasi-nationale park Meiji no Mori Takao (明治の森高尾国定公園, Meiji no Mori Takao Kokutei Kōen) rondom de berg Takao ten zuiden van Hachiōji
Het nationale park van de Ogasawara-eilanden.
Het Uenopark staat bekend om zijn musea. In het park bevinden zich het : Nationale Museum van Tokio, het Nationale wetenschapsmuseum van Japan, het Museum Shitamachi en het Nationale Museum voor westerse kunst. In het park bevinden zich verschillende kunstwerken en standbeelden.


== Stedenbanden ==
Tokio heeft een partnerschap met volgende steden en staten :
Steden:
 Berlijn (Duitsland) , sinds 14 mei 1994
 Caïro (Egypte), sinds 23 oktober 1990
 Jakarta (Indonesië), sinds 23 oktober 1989
 Moskou (Rusland), sinds 16 juli 1991
 New York City (Verenigde Staten), sinds 29 februari 1960
 Parijs (Frankrijk), sinds 14 juli 1982
 Peking (China), sinds 14 maart 1979
 Rome (Italië), sinds 5 juli 1996
 Seoel (Zuid-Korea), sinds 3 september 1988
Staten:
 Nieuw-Zuid-Wales (Australië), sinds 9 mei 1984
 São Paulo (staat) (Brazilië), sinds 13 juni 1990
Tokio heeft een partnerschap over de uitwisseling van beleid met Londen sinds 31 mei 2006


== Geboren in Tokio ==


== Zie ook ==
Groot-Tokio
Tokyoïet


== Externe link ==
(en) Officiële website van de prefectuur Tokio
(nl) Tokyo.nl