


== Tijd ==
De wereldwijd gehanteerde standaardtijd UTC, komt met behulp van atoomklokken tot stand, maar wordt weer geijkt aan de middelbare zonnetijd op de meridiaan van Greenwich. De tijd in de landen van de wereld is afhankelijk van de tijdzones, die van -12 via 0 tot +14 lopen, hoewel sommige landen een afwijking van een half uur gebruiken.
De Internationale datumgrens loopt ongeveer aan de andere kant van de aarde maar volgt om praktische en politieke redenen niet overal de 180° meridiaan.


== Landen ==
Landen waar de Meridiaan van Greenwich doorheen loopt zijn van noord naar zuid:
Verenigd Koninkrijk
Frankrijk
Spanje
Algerije
Mali
Burkina Faso
Togo
Ghana
Koningin Maudland op Antarctica


== In populaire cultuur ==
In het boek Twintigduizend mijlen onder zee (1870) van Jules Verne vraagt de verteller aan kapitein Nemo welke nulmeridiaan hij gebruikt, in de hoop diens geheim, waar Nemo vandaan komt, te achterhalen.
Ook in het stripalbum De schat van Scharlaken Rackham (1944) uit De avonturen van Kuifje van Hergé zorgt de nulmeridiaan voor verwarring, als blijkt dat niet die van Greenwich maar die van Parijs moest gebruikt worden om de schat terug te kunnen vinden.


== Zie ook ==
Nulmeridiaan
Breedtegraad
Lengtegraad