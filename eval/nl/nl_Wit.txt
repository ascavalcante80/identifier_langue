aanwit, zinkwit, loodwit, ivoorwit, verkeerswit, vuilwit, gebroken wit, ijswit, wolkenwit, spierwit


== Wit in de taal ==
Hij heeft een wit voetje bij hem - hij heeft bij een bepaalde persoon een streepje voor.
Witte kerst - een Kerstmis met sneeuw, veel bezongen in liederen.
Wit werken - in tegenstelling tot zwart werken, wel belasting over het loon betalen.
Witte werkster - een (mislukt) experiment van de Nederlandse overheid om de huishoudelijk hulp uit het zwarte circuit te halen.
Witgoed - elektrische huishoudelijke apparatuur die een witte kleur heeft, zoals koelkasten, ovens en dergelijke. Dit in tegenstelling tot bruingoed (televisies, hifi installaties etc.). Maar witgoed zijn ook lakens, handdoeken, etc. die in de witte weken in de uitverkoop worden gedaan.
Witte raaf - een zeer zeldzame verschijning.
Witboek - Een publicatie van de overheid over delicate situaties, bijvoorbeeld uit de diplomatie.
De witte vloot.
Witte Donderdag. De dag voor Goede Vrijdag; de dag van het laatste avondmaal van Jezus Christus met zijn 12 discipelen.


== Uitspraken over wit ==
Bij wijze van boutade drukte Ignatius van Loyola, de stichter van de jezuïeten, zijn geloof uit in Christus, de Kerk en de Heilige Geest, in de volgende regel uit de Geestelijke Oefeningen : "We moeten geloven dat het wit dat ik zie zwart is, als de Hiërarchische Kerk dat zo definieert, omdat we geloven dat er tussen Christus onze Heer en de Kerk die Zijn Bruid is, dezelfde Geest aanwezig is, die werkzaam is en ons leidt naar de redding van onze ziel."


== Trivia ==
In de Bol van Ulbricht is de binnenzijde van de bol wit, maar de opening in de bol lijkt zwart.