 besloten dat het nieuwe Zuid-Afrika een eenheidsstaat zou worden, met sterke macht voor de vier nieuwe provincies: de (Britse) Kaapprovincie en Natal enerzijds en de (Nederlandse) Oranje Vrijstaat en Transvaal anderzijds. Deze staat zou een sterke mate van zelfbestuur binnen het Verenigd Koninkrijk krijgen. Op deze Nationale Conventie werd de zogenaamde Zuid-Afrika Wet opgesteld, deze voorzag de stichting van de nieuwe Unie van Zuid-Afrika.


== Unie van Zuid-Afrika ==

Op 20 september 1909 nam het Britse parlement de Zuid-Afrika Wet aan. Dezelfde dag werd deze nog getekend door Koning Edward VII. Deze wet bepaalde onder andere dat:
De Unie van Zuid-Afrika een dominion werd van het Verenigd Koninkrijk;
Deze Unie op 31 mei 1910 zijn status zou krijgen;
Nederlands en Engels de officiële talen van de Unie van Zuid-Afrika zijn;
Het Nederlands en Engels op gelijke voet behandeld worden;
Kaapstad (parlement), Bloemfontein (gerechtshof) en Pretoria (regeringszetel) de drie officiële hoofdsteden zijn;
De gehele staatsinrichting van de nieuwe werd in de Zuid-Afrika Wet vastgelegd.


== Bronnen, noten en/of referenties ==
Schirmer, P. (1981). Die beknopte geïllustreerde ensiklopedie van Suid-Afrika. Johannesburg, Central News Agency (Edms) Bpk
Wetgevers van het Verenigd Koninkrijk, (20 september 1909). South Africa Act 1909. Londen, London Gazette.