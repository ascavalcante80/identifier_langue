nry Tang.


== Huidige controverseBewerken ==


=== XenofobieBewerken ===
Al meer dan een paar decennia wonen er vrouwelijke Filipino's in Hongkong. Zij werkten meestal als au-pair. Een deel van de vrouwen werkt in de seksindustrie. Veel Hongkongers vinden dat de Filipino's de sociale zekerheid misbruiken en banen van Hongkongers afpakken. Ook in de voetbalsport komt xenofobie tegen Filipino's voor.
De immigratiegolf van Chinese Vastelanders de laatste tien jaar zorgen recent (2013) voor veel xenofobie onder veel Hongkongers. Men ziet de nieuwe migranten, zoals ze vaak genoemd worden, als indringers die de banen en opleidingsplaatsen van Hongkongers afpakken. Er worden regelmatig antivastelandse Facebookpagina's aangemaakt die door duizenden mensen worden geliked. Tegenwoordig is 70% van de universiteitsstudenten afkomstig van het vasteland. In de periode 2003 - 2013 is het aantal studenten van het Chinese Vasteland toegenomen met 806%
Uit een onderzoek uit mei 2013 blijkt dat in Hong Kong ongeveer 26% van de ondervraagden geen buur van een ander ras wil hebben. Van de West-Europese landen die bij het onderzoek betrokken werden, scoorde Frankrijk vergelijkbaar hoog.


== Verkeer en vervoerBewerken ==
Hongkong en de speciale administratieve regio Macau zijn de enige plekken in China waar men links rijdt. De kosten voor het reizen met de Hongkongse vervoermiddelen worden voornamelijk betaald met de Octopus card, met uitzondering van het vliegen met de vliegtuigen.


=== LuchthavenBewerken ===
De Luchthaven Hongkong is een van de grootste luchthavens van de wereld en ligt op een kunstmatig eiland van het eiland Lantau. De oude luchthaven van Hongkong was de Luchthaven Kai Tak, vanwege ruimtegebrek werd het in 1998 vervangen door de Luchthaven Hongkong (Hong Kong International Airport, ook wel Chek Lap Kok of Chek Lap Kok Airport genoemd).


=== BusBewerken ===
De bussen in Hongkong, waarvan de meeste dubbeldekkers zijn, zijn vanaf 1933 in het straatbeeld te zien. Nu zijn er 5 bedrijven, KMB, CityBus, Airbus en nog twee andere, die de buslijnen in Hongkong onderhouden, verspreid in het hele land Hongkong, het eiland Hong Kong, Luchthaven Hongkong en het eiland Lantau.
De bussen met één of twee cijfers komen alleen in Kowloon en New Territories voor (kruisen de Victoriahaven niet).
Van de bussen met drie cijfers/een letter gevolgd door twee cijfers geldt dat ze zullen rijden:
1xx via de Hung Hom Cross Harbour Tunnel
6xx via de Eastern Cross Harbour Tunnel
9xx via de Western Cross Harbour Tunnel
Axx naar de luchthaven, Luchthaven Hongkong (bagage is toegestaan)
Exx gaan via Tung Chung en de luchthaven (bagage is toegestaan)


=== MetroBewerken ===
Mede door de groeiende Hongkongse bevolking en de vraag naar goede bereikbaarheid werd er in 1967 gevraagd om een studie naar een metronet in Hongkong te doen. Uiteindelijk werd er in 1975 besloten om een metronet aan te leggen en in 1979 is de eerste metrolijn in Hongkong een feit door het bedrijf MTR.


=== TreinBewerken ===
Oorspronkelijk waren de treinen in Hongkong stoomtreinen en onderdeel van de Kowloon Canton Railway (KCR). Maar vanaf 1983 rijden er elektrische treinen in Hongkong. Vanaf station Hung Hom rijden er treinen naar Kanton, Shanghai en Peking. In 2007 werd het bedrijf KCR samengevoegd bij de MTR.


=== LightrailBewerken ===
Lightrail in Hongkong is een soort tramsysteem dat in de satellietsteden Tuen Mun, Tin Shui Wai en Yuen Long is aangelegd. Door de groei van het aantal bewoners in die wijken en de tekortschietende capaciteit van het openbaar vervoer was een nieuw systeem hard nodig. Daarom kwam er in 1988 de Lightrail van de KCR. In 2007 werd ze onderdeel van de MTR.


=== Minibus (Lightbus)Bewerken ===
Minibussen zijn anders dan de gewone bussen. Er kunnen maar maximaal 16 mensen in want de bus is te klein om te gaan staan. Ze hebben geen vaste stopplaatsen dus als je wilt uitstappen moet je een sein doorgeven aan de bestuurder en wil je instappen ook gewoon een sein geven, alleen dan vanaf buitenaf. Er zijn ook voordelen als je reist met de minibus. Bij voorbeeld als de bus vol is rijdt hij in één keer door naar z'n eindbestemming. Nadeel is wel dat de prijs meestal 2 keer zo hoog ligt ten opzichte van de bus, maar je bent wel weer sneller bij je bestemming


=== TaxiBewerken ===
De taxi's in Hongkong hebben verschillende kleuren.
Rode taxi's rijden door heel Hongkong, behalve in gebieden die speciaal voor de blauwe taxi's zijn.
Groene taxi's rijden in New Territories.
Blauwe taxi's rijden op Lantau.
Alle taxi's mogen naar de luchthaven of Disneyland rijden.


=== TramBewerken ===
De tram in Hongkong bestaat al ruim 100 jaar. Er zijn zes tramroutes op het eiland Hongkong, die zich tussen Shau Kei Wan en Kennedy Town en rondom Happy Valley bevinden. De tram is bijzonder omdat het de grootste dubbeldekse tramvloot ter wereld is.


=== VeerbootBewerken ===
Met de veerboten kan men tussen Kowloon, het eiland Hongkong en enkele van de overige eilanden (onder andere; Lantau, Cheung Chau Lamma, Ma Wan) reizen. Veerboten vertrekken vanaf Tsim Sha Tsui en Hung Hom (Kowloon) en vanaf Central en Wan Chai (het eiland Hongkong). De Star Ferry is overigens het goedkoopste vervoermiddel voor de overtocht tussen Kowloon en het eiland Hongkong. Verder vertrekken er ook veerboten naar Macau en China.


== Geboren in HongkongBewerken ==
Byron Mann (19??), Chinees/Amerikaans acteur
William Anders (1933), Amerikaans ruimtevaarder (Apollo 8)
John So (1946), ondernemer, politicus
George Cheung (1949), acteur en stuntman
Jackie Chan (1954), acteur
Chow Yun-Fat (1955), acteur
Andy Lau (1961), acteur, zanger
Jacky Cheung (1961), zanger, acteur
Stephen Chow (1962), Chinees acteur, regisseur
Tony Leung (1962), Chinees acteur
Tzi Ma (1962), acteur
Alexandra Christina Manley (1964), ex-echtgenote van de Deense prins Joachim
Maggie Cheung (1964), Chinees actrice
Jacqueline Law (1966-2012), actrice
Kin Wing Lam (1971), beter bekend als DJ Akira, dj en producer
Rory Stewart (1973), Schots avonturier, schrijver, politicus
Andrew Heffernan (1975), Nederlands ruiter
Herman Li (1975), Chinese gitarist, speelt in metalband DragonForce
Chan Siu Ki (1985), voetballer
Wong Wan Yiu Jamie (1986), wielrenner
Kenneth To (1992), Australisch zwemmer
Ian Gouw (1997), Nederlands acteur


== Zie ookBewerken ==
Hongkong van A tot Z
Macau
Discovery Bay (Hongkong)
APEC


== Externe linkBewerken ==
(en) (zh) Officiële website van de Hongkongse overheid