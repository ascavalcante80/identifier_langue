km ten zuiden van Uppsala ligt. De treinverbinding Arlanda Express rijdt tussen Arlanda en Stockholm en duurt 20 minuten. Ook is er het vliegveld Luchthaven Stockholm-Bromma, dat vlak bij het centrum ligt. En dan is er Luchthaven Stockholm-Skavsta, dat 100 km ten zuiden van Stockholm ligt.
Bij Stockholm lopen de E4, E18 en E20, waarvan de E4 noord-zuid loopt, de E20 hier oversteekt naar Estland en de E18 vanuit Oslo oost-west langs de stad loopt. Daarnaast heeft Stockholm enkele rijkswegen: Riksväg 73 en Riksväg 75 en diverse provinciale wegen: Länsväg 222, Länsväg 226, Länsväg 228, Länsväg 229, Länsväg 260, Länsväg 261, Länsväg 265, Länsväg 271, Länsväg 275, Länsväg 277, Länsväg 279 en Länsväg 839. In 2010 installeerde de Zweedse nationale vereniging voor verkeersveiligheid een systeem met een snelheidscamera in Stockholm dat de inkomsten van de snelheidsbekeuringen verlootte onder de auto's die zich aan de maximumsnelheid hielden.


== Onderwijs en wetenschap ==
Stockholm huisvest enkele belangrijke universiteiten:
De Koninklijke Technische Hogeschool (Zweeds: Kungliga Tekniska högskolan), de technische universiteit, gelegen in zijn eigen campuspark ten noorden van de stad.
Het Karolinska Instituut (Zweeds: Karolinska Institutet), de medische universiteit, opgericht als trainingsinstituut voor militaire geneesheren in 1810, na de nederlaag in de oorlog tegen Rusland. In 1861 werd het instituut een echte universiteit. Sinds 1901 kent de universiteit jaarlijks de Nobelprijs voor de Geneeskunde toe. Zelf heeft ze vijf Nobelprijswinnaars voortgebracht.
De Universiteit van Stockholm (Zweeds: Stockholms Universitet), de algemene universiteit, ook met een ruime parkcampus ten noorden van de stad.
De Economische Hogeschool van Stockholm (Zweeds: Handelshögskolan i Stockholm), een economische universiteit.


== Sport ==
In 1912 werden de Olympische Zomerspelen in Stockholm gehouden, toen is ook Stockholms Olympiastadion gebouwd.
Het bekende bolvormige stadion Ericsson Globe wordt vooral gebruikt voor ijshockeywedstrijden, maar ook voor popconcerten.
Djurgårdens IF is de ijshockeyclub van Stockholm. Ze speelt in de Svenska hockeyligan, de hoogste divisie, en heeft ook een voetbalafdeling.


== Geboren ==


== Stedenbanden ==
 Amsterdam (Nederland)
 Belgrado (Servië)
 Bergen (Noorwegen)
 Kopenhagen (Denemarken)
 Sarajevo (Bosnië en Herzegovina)


== Zie ook ==
Metro van Stockholm
Stockholms län
Groot-Stockholm


== Externe links ==
(en) Website van Stockholm