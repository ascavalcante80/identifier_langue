htbaar.


=== De vlag in tijden van rouw ===
In tijden van rouw wordt de vlag halfstok (op schepen halfmast) gehesen, nadat zij een ogenblik aan top gehesen is geweest. Voor het neerhalen van de vlag moet deze opnieuw een ogenblik naar de top gehesen worden. Op Memorial Day hangt de vlag halfstok tot de middag, daarna hangt deze tot zonsondergang aan de top. De vlag wordt halfstok gehesen bij de dood van een regeringslid en ook in gevallen waarin de president of een staatsgouverneur daartoe een verordening uitbrengt.


== Locaties ==

De Amerikaanse vlag wappert gedurende het gehele jaar vanaf de meeste overheidsgebouwen en het is verre van ongewoon dat ook privéwoningen de vlag het hele jaar tonen. Veel Amerikanen steken op feestdagen de vlag uit, met name op Memorial Day, Veteranendag, President's Day, Flag Day en Independence Day. Op Memorial Day is het gebruikelijk om kleine vlaggen te plaatsen bij oorlogsmonumenten en -graven.


=== Plaatsen van permanente vertoning ===
Door presidentiële proclamaties, wetten van het Congres en gewoonte worden er op een aantal locaties permanent vlaggen getoond:
replica's van de Star Spangled Banner Flag (vijftien sterren, vijftien strepen) wapperen in Baltimore (Fort McHenry en Flag House Square);
bij het USMC War Memorial in Arlington (Virginia);
in Lexington (Massachusetts), de plaats waar in 1775 de openingsschoten vielen van de Amerikaanse onafhankelijkheidsoorlog bij de slagen van Lexington en Concord;
bij het Witte Huis (Washington D.C.);
vijftig Amerikaanse vlaggen wapperen permanent bij het Washington Monument;
bij continu open zijnde vestigingen van de United States Customs Service;
de vlag van 1863 (zie hierboven) wappert in Gettysburg nabij het slagveld waar de Slag bij Gettysburg is uitgevochten;
in Valley Forge, een historische locatie uit de Amerikaanse Onafhankelijkheidsoorlog;
in Middlebrook encampment, Bridgewater, New Jersey, een andere historische locatie uit de Amerikaanse Onafhankelijkheidsoorlog (dertien sterren, dertien strepen);
in Colton, ter herinnering aan de Amerikaanse deelname aan de Eerste Wereldoorlog;
bij het huis, geboorteplaats en graf van Francis Scott Key, de schrijver van The Star-Spangled Banner;
bij het oorlogsmonument in Worcester (Massachusetts);
sinds 1861 wappert de vlag permanent in Taos, New Mexico. De reden hiervoor is dat destijds sympathisanten van de Geconfedereerde Staten van Amerika steeds de Amerikaanse vlag neerhaalden, waarna de vlag aan de stok moest worden vastgenaaid en bewaakt;
bij het Capitool (Washington D.C.) (sinds 1918);
op de begraafplaats Mount Moriah Cemetery, Deadwood (South Dakota), waar Seth Bullock, Wild Bill Hickok en Calamity Jane (legendarische personen uit het Wilde Westen) begraven liggen;
op het oppervlak van de maan, geplaatst door verschillende missies van het Apolloprogramma.


== Noten ==