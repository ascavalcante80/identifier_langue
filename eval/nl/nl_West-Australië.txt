WijnbouwBewerken ===
In het uiterste zuidwestelijke punt van West-AustraliÃ«, tussen de steden Perth en Albany wordt wijn gemaakt. Het is een relatief klein wijngebied. Minder dan 5% van de totale Australische wijnproductie komt hier vandaan, maar het aandeel kwaliteitswijnen ligt hoger. Uit de Swan River Valley ten noorden van Perth komen voornamelijk dessertwijnen en droge witte wijnen, vooral als gevolg van de hoge temperaturen. Dit is het oudste wijnbouwgebied in de regio, vroege kolonisten van de Swan River Colony verbouwden al wijn, maar dit gebied verliest aan belang. Op circa 250 kilometer naar het zuiden, nabij het kustplaatsje Margaret River tussen Kaap Naturaliste en Kaap Leeuwin, ligt een grote cluster van wijngaarden die profiteren van de koele zeewind. Meer dan 4.000 hectare is in gebruik voor de wijnbouw. Het klimaat is vergelijkbaar met dat van de Bordeaux en druivenrassen uit die streek doen het hier goed. Helemaal in het zuiden nabij Albany liggen de wijngaarden in een mild klimaat waar de temperaturen iets lager zijn dan in andere Australische wijngebieden. In de jaren 50 van de vorige eeuw werd hier een aanvang gemaakt met de wijnbouw.


== Externe linksBewerken ==
(en) Welcome to Western Australia, een website met informatie voor toeristen
(en) Western Australia Government
(en) State Heritage Office website