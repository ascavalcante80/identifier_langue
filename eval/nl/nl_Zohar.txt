auteur worden toegeschreven, of aan enkele van zijn directe discipelen. Deze toegevoegde delen worden bijna altijd gedrukt als onderdeel van de tekst met afzonderlijke titels, of in afzonderlijke kolommen. Het zijn de volgende:
"Sifra di-Ẓeni'uta," bestaande uit vijf hoofdstukken waarin voornamelijk kwesties aangaande de schepping worden behandeld, zoals de overgang van het oneindige naar het eindige, die van absolute eenheid naar diversiteit, die van pure intelligentie naar materie, enzovoorts.
"Idra Rabbah," waarin de leerstellingen van het vorige deel worden uitgewerkt en uitgebreid; en "Idra Zuta," waarin een samenvatting van de voorgaande secties wordt gegeven.
Aan de grotere appendices zijn de volgende fragmenten toegevoegd:
"Raze de Razin," dat handelt over de verbinding tussen de ziel en het lichaam.
"Sefer Hekalot," dat de zeven hemelse sferen, het paradijs en de hel beschrijft.
"Raya Mehemna," dat een conversatie tussen Mozes, de profeet Elia en Simeon ben Yohai beschrijft over de allegorische betekenis van de Mozaïsche geboden en verboden, alsmede van de rabbijnse regels.
"Sitre Torah," over diverse onderwerpen.
"Midrash ha-Ne'elam," dat passages van de tenach mystiek beschrijft aan de hand van aanwijzingen en gematria (mystieke numerologie of getallensymboliek).
"Saba," dat een gesprek bevat tussen de profeet Elia en Simeon ben Yohai over het dogma van metempsychose (zielsverhuizing).
"Yanuḳa," over het belang van het handenwassen voor maaltijden en over dergelijke onderwerpen, geschreven in naam van een kind, Hamnuna Saba, vanwaar de titel "Yanuḳa" (kind).
"Tosefta" and "Matnitin," waarin de dogmatiek van de Sefirot, de emanatie van het allereerste licht, enzovoorts, wordt geschetst.