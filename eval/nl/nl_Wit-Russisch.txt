atteland gesproken wordt. Narkamauka is het Wit-Russisch van na de taalhervorming van 1933. Tarasjkevitsa is gebaseerd op de grammatica zoals die door taalkundige Tarasjkevitsj in 1918 werd gepubliceerd. Dit is de taal van de nationale intelligentsia. De nationale elite ziet het Tarasjkevitsa als de enige juiste vorm van het Wit-Russisch, omdat het ontstaan is vóór de sovjetoverheersing en het minst beïnvloed is door het Russisch. Wel is het zeer sterk door het Pools beïnvloed. Van officiële zijde wordt ondertussen heel anders tegen de taalkwestie aangekeken.
President Loekasjenko (in het Russisch Loekasjenko) spreekt zelden Wit-Russisch en benadrukt graag de superioriteit van het Russisch. Hij vindt het volgens eigen zeggen ‘onmogelijk zich in de arme Wit-Russische taal uit te drukken’. Waar hij er soms wel voor kiest om een toespraak in het Wit-Russisch te houden, gebruikt hij altijd het Wit-Russisch van na de spellingshervorming van 1933. Ook worden er met enige regelmaat kranten en boeken in het narkamauka uitgegeven. Het gebruik van Tarasjkevitsa wordt voorgesteld als een vorm van extremisme en staatsvijandigheid. De taalstrijd lijkt op het moment een verloren zaak voor de nationalisten. Zij concentreren zich volledig op het Tarasjkevitsa en wijzen alle andere vormen van het Wit-Russisch af. De Tarajskevitsa wordt echter, buiten de nationalistische intelligentsia om, vrijwel door niemand gesproken. Hiermee vervreemden zij zich van grote delen van de Wit-Russischsprekende bevolking die een vorm van het door de overheid getolereerde trasjanka of narkamauka gebruiken.
De huidige Wit-Russische minister van Cultuur Pavel Latoesjka, een bondgenoot van Loekasjenko, staat er bekend om graag Wit-Russisch in het openbaar te spreken en voor de positie van deze taal op te komen. Het is niet helemaal duidelijk of het een teken is dat het beleid van Loekasjenko enigszins is veranderd of meer een uiting van de persoonlijke voorkeuren van Latoesjka zelf.


== Externe links ==
English-Belarusian dictionaries, in Lacinka
Калита И. В. Современная Беларусь: языки и национальная идентичность. Ústí nad Labem, ISBN 978-80-7414-324-3, 2010, 300 s. s. 112-190.
Metrica of GDL
Statutes of GDL