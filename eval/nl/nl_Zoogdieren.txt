ia steeds vaker gesplitst in meerdere (uiteindelijk zeven) ordes, omdat de variatie binnen de buideldieren groter was dan die in de ordes van de placentadieren. Genetisch onderzoek vanaf het eind van de jaren 90 bewees dat de oude orde Insectivora, zelfs zonder de springspitsmuizen, geen natuurlijke groep was, zodat de Afrosoricida (tenreks en goudmollen) en vaak ook de egels als aparte ordes erkend werden. Er werd ook gesuggereerd dat de evenhoevigen en walvissen beter in één orde, Cetartiodactyla, konden worden geplaatst. In de jaren 90 werd ook de oude orde Edentata of Xenarthra (tandarmen) gesplitst in de twee orden Pilosa en Cingulata.

De manier waarop zoogdieren in soorten werden ingedeeld veranderde door de tijden heen ook. Tot de laatste jaren van de 19e eeuw moesten soorten worden gedefinieerd op basis van weinig en slecht materiaal; heel vaak werd een soort meerdere keren beschreven onder andere namen. Aan het eind van de 19e eeuw zorgden de betere verbindingen ervoor dat er steeds meer materiaal beschikbaar kwam, ook uit de meer afgelegen gebieden. Dat leidde ertoe dat er zeer grote aantallen nieuwe soorten werden beschreven, vaak op basis van zeer kleine verschillen. Veel onderzoekers geloofden dat een populatie van een soort op een eiland noodzakelijk een aparte soort was; anderen dachten dat God de wereld zo had geschapen dat er elke honderd kilometer verderop een aparte soort voorkwam. Het is te begrijpen dat het aantal soorten daardoor sterk toenam. Zo kwam het dat sommige biologen uit die tijd bijvoorbeeld meer dan dertig soorten binnen de bruine beer erkenden.
Vanaf de jaren 20 nam het aantal nieuwe soorten weer af, en vanaf de jaren 30 werden veel van de oude soorten samengevoegd onder invloed van nieuwe definities van het begrip "soort". Vaak ontstonden daardoor zeer wijdverspreide, enorm variabele soorten. Een goed voorbeeld is het knaagdier Oryzomys capito. Deze zou voorkomen in het zuiden van Midden-Amerika en in de Zuid-Amerikaanse regenwouden. Binnen deze "soort" worden nu drie geslachten en vijftien soorten erkend. Deze beweging werkte door tot de jaren 80, maar daarvoor al ontstond, mede onder invloed van nieuwe celbiologische methoden, een tegenbeweging. In 1968 werden voor het eerst twee zoogdiersoorten gescheiden op basis van verschillende karyotypes. Vanaf de late jaren 90 werden ook door genetische studies veel nieuwe soorten gevonden. Door deze nieuwe methoden en een betere studie van morfologische variatie neemt het aantal soorten vooral sinds de jaren 90 weer toe. Het aantal soorten in opeenvolgende edities van het standaardwerk Mammal Species of the World steeg van 4170 in de eerste (1982) tot 4629 in de tweede (1993) en 5416 in de derde editie (2005). Inmiddels heeft het aantal erkende soorten de 5600 overschreden.


== Indeling ==
De indeling van de zoogdieren in ordes is nog steeds controversieel. Dat wordt veroorzaakt door meningsverschillen over de vraag of twee nauw verwante groepen al dan niet in dezelfde groep moeten worden geplaatst, maar ook door verschillende inzichten over de nauwste verwantschappen tussen groepen. Sinds de jaren 90 van de 20e eeuw hebben genetische methoden een grote invloed op de indeling van de zoogdieren. Hieronder worden enkele veelgebruikte indelingen uiteengezet. De indeling in het standaardwerk Classification of Mammals (1997) van de Amerikaanse paleontologen Malcolm McKenna en Susan Bell is de enige gezaghebbende indeling die ook fossiele ordes opneemt. Op genetische gegevens worden de placentadieren tegenwoordig vaak op een andere manier ingedeeld in vier superordes; ook de indeling van enkele ordes is hierdoor veranderd.
De indeling van McKenna en Bell (1997):
Onderklasse Prototheria
Orde Vogelbekdieren (Platypoda)
Orde Mierenegels (Tachyglossa)

Onderklasse Theriiformes
Infraklasse Allotheria †
Orde Multituberculata †

Infraklasse Triconodonta †
Infraklasse Holotheria
Superlegioen Kuehneotheria †
Superlegioen Trechnotheria
Legioen Symmetrodonta †
Orde Amphidontoidea †
Orde Spalacotherioidea †

Legioen Cladotheria
Sublegioen Dryolestoidea †
Orde Dryolestida †
Orde Amphitheriida †

Sublegioen Zatheria
Infralegioen Peramura †
Infralegioen Tribosphenida
Supercohort Aegialodonta †
Supercohort Theria
Orde Deltatheroida †
Orde Asiadelphia †
Cohort Buideldieren (Marsupialia)
Magnorde Australidelphia
Superorde Microbiotheria
Superorde Eometatheria
Orde Yalkaparidontia †
Orde Buidelmollen (Notoryctemorphia)
Grandorde Roofbuideldieren (Dasyuromorphia)
Grandorde Syndactyli
Orde Buideldassen (Peramelia)
Orde Klimbuideldieren (Diprotodontia)

Magnorde Ameridelphia
Orde Opossums (Didelphimorphia)
Orde Opossummuizen (Paucituberculata)
Orde Sparassodonta †

Cohort Placentadieren (Placentalia)
Orde Bibymalagasia †
Magnorde Tandarmen (Xenarthra)
Orde Gordeldierachtigen (Cingulata)
Orde Luiaards en miereneters (Pilosa)

Magnorde Epitheria
Superorde Leptictida †
Superorde Preptotheria
Grandorde Anagalida
Mirorde Springspitsmuizen (Macroscelidea)
Mirorde Duplicidentata
Orde Mimotonida †
Orde Haasachtigen (Lagomorpha)

Mirorde Simplicidentata
Orde Mixodontia †
Orde Knaagdieren (Rodentia)

Grandorde Ferae
Orde Cimolesta (incl. schubdieren, Pholidota)
Orde Creodonta †
Orde Roofdieren (Carnivora)

Grandorde Lipotyphla
Orde Goudmollen (Chrysochloridea)
Orde Erinaceomorpha (egels en mollen)
Orde Soricomorpha (spitsmuizen, tenreks en solenodons)

Grandorde Archonta
Orde Vleermuizen (Chiroptera)
Orde Primaten (Primates) (incl. huidvliegers, Dermoptera)
Orde Toepaja's (Scandentia)

Grandorde Hoefdieren (Ungulata)
Orde Buistandigen (Tubulidentata)
Orde Dinocerata †
Mirorde Eparctocyona
Orde Procreodi †
Orde Condylarthra †
Orde Arctostylopida †
Orde Cete (incl. walvissen, Cetacea, en Acreodi)
Orde Evenhoevigen (Artiodactyla)

Mirorde Meridiungulata †
Orde Litopterna †
Orde Notoungulata †
Orde Astrapotheria †
Orde Xenungulata †
Orde Pyrotheria †

Mirorde Altungulata
Orde Onevenhoevigen (Perissodactyla)
Orde Uranotheria (incl. klipdassen, zeekoeien, slurfdieren, Embrithopoda en Desmostylia)

Onderstaande indeling gebruikt de ordes uit de derde editie van het standaardwerk Mammal Species of the World (2005), ingedeeld op basis van genetische gegevens:
Onderklasse Prototheria
Orde Cloacadieren (Monotremata)

Onderklasse Theria
Infraklasse Buideldieren (Metatheria of Marsupialia)
Orde Buidelmollen (Notoryctemorphia)
Orde Roofbuideldieren (Dasyuromorphia)
Orde Buideldassen (Peramelemorphia)
Orde Klimbuideldieren (Diprotodontia)
Orde Opossums (Didelphimorphia)
Orde Opossummuizen (Paucituberculata)

Infraklasse Placentadieren (Eutheria of Placentalia)
Superorde Xenarthra
Orde Gordeldierachtigen (Cingulata)
Orde Luiaards en miereneters (Pilosa)

Superorde Afrotheria
Orde Slurfdieren (Proboscidea)
Orde Zeekoeien (Sirenia)
Orde Klipdassen (Hyracoidea)
Orde Buistandigen (Tubulidentata)
Orde Springspitsmuizen (Macroscelidea)
Orde Tenreks en goudmollen (Afrosoricida)

Superorde Laurasiatheria
Orde Egels (Erinaceomorpha)
Orde Mollen en spitsmuizen (Soricomorpha)
Orde Vleermuizen (Chiroptera)
Orde Roofdieren (Carnivora)
Orde Schubdieren (Pholidota)
Orde Onevenhoevigen (Perissodactyla)
Orde Evenhoevigen (Artiodactyla)
Orde Walvissen (Cetacea) (vaak met de evenhoevigen samengevoegd tot de Cetartiodactyla)

Superorde Euarchontoglires
Orde Haasachtigen (Lagomorpha)
Orde Knaagdieren (Rodentia)
Orde Toepaja's (Scandentia)
Orde Huidvliegers (Dermoptera)
Orde Primaten (Primates)

Inmiddels zijn de ordes Erinaceomorpha en Soricomorpha weer samengevoegd tot de insecteneters (Eulipotyphla).


== Literatuur, bronnen en referenties ==
Burnie, D. (2001) Dieren. Londen: Dorling Kindersley. ISBN 90-18-01564-4
Lange, R., P. Twisk, A. van Winden, A. van Diepenbeek (red.) (1994) Zoogdieren van West-Europa KNNV, VZZ, ISBN 90 5011 077 0, 400 pp.
MacDonald, D. (2001) The new encyclopedia of mammals. Oxford: Oxford university press. ISBN 0-19-850823-9
McKenna, M.C. & S.K. Bell (1997) Classification of mammals: above the species level. New York: Columbia University Press, 631 pp. ISBN 0-231-11013-8
Simpson, G.G. (1945) The principles of classification and a classification of mammals. Bulletin of the American Museum of Natural History 85:i-xvi+1-350.
Van den Brink, F.H. (1978) Zoogdierengids, 4e druk, Elsevier, ISBN 90 10 01741 9, 274 pp.
Verkem, S., J. De Maeseneer, B. Vandendriessche, G. Verbeylen, S. Yskout (Ed.) (2003) Zoogdieren in Vlaanderen: ecologie en verspreiding van 1987 tot 2002 Natuurpunt Studie, JNM Zoogdierenwerkgroep, Mechelen, ISBN 90 77507 01 9, 451 pp.
Wilson, D.E. & Reeder, D.M. (eds.) (2005) Mammal Species of the World: a taxonomic and geographic reference. 3rd ed. Baltimore: The Johns Hopkins University Press, 2 vols., 2142 pp. ISBN 0-8018-8221-4


== Zie ook ==
Lijst van zoogdieren
Lijst van zoogdieren met Nederlandse namen
Lijst van zoogdieren naar familie (lange laadtijd)


== Externe links ==
(en) Mammal Species of the World
Waarneming.nl Website waar waarnemingen van zoogdieren worden doorgegeven en bekeken.
Waarnemingen.be Website waar waarnemingen van zoogdieren worden doorgegeven en bekeken.