ar tijd als minister van Buitenlandse Zaken.


=== Kritiek ===
Clinton kreeg veel kritiek voor het feit dat ze de Irakoorlog aan het begin vol overtuiging steunde, maar later haar steun hiervoor introk. Veel Amerikanen vinden dat zij daarmee zwak leiderschap heeft getoond. Na overtuigend de oorlog in Irak te steunen maakte zij een draai van 180° tijdens een meeting van de Democraten van het Amerikaanse Congres. Zelfs de andere Democratische Congresleden vonden dit naar eigen zeggen 'vreemd'. Hillary Clinton doopte de oorlog eerder als 'onze oorlog' maar tijdens die vergadering noemde zij de oorlog in Irak 'George W. Bush' oorlog'.


=== Presidentsverkiezingen 2016 ===
Na haar aftreden als minister van Buitenlandse Zaken toonde zij geen interesse in een ambt als president van de Verenigde Staten, hoewel zij populair was onder de Amerikaanse kiezers en peilingen aanduidden dat ze de absolute nummer één was bij de democraten om kandidate te zijn bij de Amerikaanse presidentsverkiezingen van 2016. In september 2013 liet Clinton in het midden of ze zich kandidaat zou stellen voor de verkiezingen. Op 12 april 2015 maakte Clinton officieel bekend dat ze zich kandidaat stelde voor de Amerikaanse presidentsverkiezingen 2016.
In een recente peiling van het conservatieve Fox News zou Clinton evenveel stemmen krijgen als Jeb Bush, indien er nu presidentsverkiezingen zouden zijn. Volgens de peilingen zouden andere democraten het verliezen van Bush, terwijl Clinton alle overige republikeinse kandidaten zou verslaan. Andere peilingen laten echter een winst voor Clinton zien van 9 procent, tegen welke republikeinse kandidaat dan ook.


== Persoonlijk ==
De Clintons wonen in Chappaqua (New York) en hebben een dochter, Chelsea Clinton;
Hillary Clinton is methodist, dit in tegenstelling tot haar echtgenoot die baptist is.


== Externe links ==

(en) "Hillary for President"
(en) Biografie van Hillary Rodham Clinton
(en) Hillary Clintons veranderende standpunt over de Irakoorlog