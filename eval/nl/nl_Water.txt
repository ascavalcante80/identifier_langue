ijn regio's in de wereld waar water een schaars goed is door klimatologische omstandigheden of infrastructurele problemen of ontbossing. Dit betreft bijvoorbeeld het Midden-Oosten, het oostelijke deel van de Verenigde Staten van Amerika en de Sahara maar ook landen in de Tropen.
Anno 2010 heeft 89% van de mensen toegang tot schoon water. Ongeveer een tiende van de wereldbevolking heeft nog geen directe toegang tot schoon drinkwater. Daarbij hebben 2,4 miljard mensen onvoldoende hygiëne als gevolg van watergebrek. Per dag sterven wereldwijd 6000 mensen door gebrek aan water. Er is aangetoond dat water een positief effect op het onderwijs in arme landen heeft. Een studie van de Wereldbank wees uit dat een school in Tanzania, toen er een waterpomp op een kwartier lopen in plaats van een uur kwam, een 12% hogere opkomst gerealiseerd kreeg. Toen de haaltijd van water op een plek in Bangladesh werd verkort, leverde dit een 15% hogere opkomst op. In Nederland is water een van vier prioritaire thema’s van het Nederlandse ontwikkelingsbeleid.


== Symbolische betekenisBewerken ==

Water is vanuit de Klassieke Oudheid beschouwd als een van de natuurelementen naast aarde, vuur en lucht.
In het christendom en het jodendom neemt water een aparte plaats in. De beschavingen in het Oude Egypte en het Koninkrijk Israël lagen in die tijden in of langs droge, woestijnachtige gebieden. Zonder water was men daar gedoemd te sterven. De enkele keren dat het regende was het vaak een dusdanige hoeveelheid dat niets ontziende modderstromen en overstromingen ontstonden.
In veel religies staat water symbool als een reinigend middel.
In de oorspronkelijk Hebreeuwse tekst wordt in Genesis de hemel aangeduid met een dualis dat water(en) betekent. God scheidt de hemelse wateren van de aardse wateren, de zeeën.
Rooms-katholieken kennen het wijwater. Dit water is gezegend door een bevoegd priester en kan in de kerk gebruikt worden of meegenomen naar huis voor gebruik. Men doopt dan de vingers in een gevuld wijwaterbakje, en maakt een kruisteken. Het sprenkelen van dit water op de vloer zou hen die in het vagevuur vertoeven, ten goede komen.


== Zie ookBewerken ==
Drinkwater
Hardheid van water
Kraan
Millenniumdoelstellingen
Oorsprong van water op Aarde
Waterbeheer
Waterfluit
Waterraket
Waterkwaliteit
Water Pinch
Watersport
Watertoets
Wereldwaterdag
Zeewater
Zoet water
Zoet water in de Benelux
Zwaar water
Hydrofoorinstallatie
Oppervlaktewater