witserland, goedkoper uit zijn buiten de EU en weer 'baas in eigen huis' worden. Het PVV-programma keert zich bovendien tegen het steeds grotere aandeel van allochtonen in de samenleving, omdat dit zou leiden tot "steeds meer hoofddoekjes, steeds meer islam, steeds meer criminaliteit en verpaupering". Door het EU-lidmaatschap wordt Nederland volgens de PVV verhinderd om hier zelf maatregelen tegen te nemen. In haar partijprogramma 2010-2015 waarschuwt de partij verder voor de "islamisering van de Nederlandse samenleving", die zou leiden tot "sjaria-fatalisme, jihadterrorisme en haat tegen homo's en Joden".
Andere belangrijke punten in het verkiezingsprogramma zijn:
Naast de EU verlaten, om lid te worden van de Europese Vrijhandelsassociatie, moet Nederland ook de euro verlaten en weer de gulden invoeren. Zo lang Nederland lid is van de EU moet het zich verzetten tegen de komst van het ESM;
Belastingen moeten verlaagd worden door te snijden in de overheid, kernenergie blijft;
De verzorgingsstaat moet volledig behouden worden en verder worden afgeschermd tegen buitenlanders, immigranten hebben pas na tien jaar en na verwerving Nederlanderschap recht op een uitkering, werkloze immigranten worden uitgezet;
Meer directe democratie door een bindend referendum, een gekozen Hoge Raad en een gekozen minister-president, meer (internet)privacy, Nederlanders met een dubbele nationaliteit verliezen het actief en passief kiesrecht, "overheidspropaganda voor klimaathysterie" moet gestopt worden, de Eerste Kamer wordt afgeschaft, de Tweede Kamer teruggebracht tot honderd leden, de Koning gaat uit de regering, een vijfde minder ambtenaren;
Hoge minimumstraffen, afschaffen TBS en taakstraffen, meer agenten op straat, immigranten die een misdrijf plegen worden uitgezet, criminele Nederlanders met een dubbele nationaliteit worden gedenaturaliseerd en uitgezet, criminele Antillianen teruggestuurd naar de Antillen;
Immigratiestop voor mensen uit islamitische landen, immigranten die niet assimileren worden uitgezet, naturalisatie is niet meer mogelijk als de oude nationaliteit niet verloren wordt, bouwstop op moskeeën, moskeeën in de bebouwde kom worden gesloten, sluiting islamitische scholen, invoering minarettenverbod, hoofddoekjesverbod bij de overheid, de Staten-Generaal en gesubsidieerde organisaties, invoeren hoofddoekjesbelasting, gemeenten mogen niet langer hun eigen immigratiebeleid voeren, de Koran moet verboden worden, een maximum van duizend asielzoekers, een wettelijk verbod op een generaal pardon, geen dubbele nationaliteit meer;
Kleinere zorginstellingen, meer zorgmedewerkers, minder regels en managers in de zorg, geen verhoging eigen risico;
Herinvoering van de ambachtsschool, kleinere scholen en fusiestop, handhaving van de huidige studiefinanciering, einde aan kunstsubsidies, dierenrechten in de Grondwet, handhaving van de dierenpolitie, bio-industrie is onwenselijk maar het bestrijden ervan is een taak van de consument;
Nederlands belang voorop in buitenlands beleid, Antillen worden onafhankelijk, steun aan christelijke minderheden in Turkije en Egypte, steun aan positie van het Afrikaans, afschaffing van de ontwikkelingshulp behalve noodhulp, geen JSF, Turkije uit de NAVO, steun aan bouw joodse nederzettingen op de Westbank, Jordanië is een Palestijnse staat en daarom is er geen onafhankelijk Palestina nodig;
Geen kilometerheffing of forenzentaks, verlaging benzineaccijns, maximumsnelheid naar 140 km/h, stoppen met 'groene' subsidies en belastingkortingen, niet bezuinigen op wegenbouw.


== VerkiezingsuitslagenBewerken ==


==== Tweede KamerverkiezingenBewerken ====


==== Europese ParlementsverkiezingenBewerken ====


==== Provinciale StatenBewerken ====
De PVV nam op 2 maart 2011 voor het eerst deel aan de Provinciale Statenverkiezingen. De partij deed in alle 12 provincies mee aan de verkiezingen en behaalde in totaal 69 zetels. Op 18 maart 2015 haalde de PVV 66 zetels.
De uitslagen waren als volgt:


==== GemeenteraadsverkiezingenBewerken ====
De PVV deed in 2010 voor het eerst mee met de gemeenteraadsverkiezingen, in Almere en Den Haag. In Almere werd zij de grootste partij en in Den Haag de tweede. In 2014 werd weer de tweede plaats gehaald in Den Haag (met een verlies van één zetel), en won zij opnieuw, met een groter verschil ten opzichte van de op één na grootste partij, in Almere de verkiezingen. Collegeonderhandelingen strandden in zowel 2010 als 2014, en de PVV zit daarom in de oppositie in beide gemeenten.


== VertegenwoordigersBewerken ==


=== Tweede KamerBewerken ===
Na de Tweede Kamerverkiezingen van 2012 had de partij 15 vertegenwoordigers in de Tweede Kamer der Staten-Generaal. In oktober 2013 werd Louis Bontes uit de fractie gezet, maar gaf hij zijn zetel niet op. In maart 2014 stapte Roland van Vliet uit de fractie naar aanleiding van gebeurtenissen op de verkiezingsdag voor de gemeenteraadsverkiezingen van 2014. Wilders liet op die avond een zaal in Den Haag scanderen dat zij minder Marokkanen in Nederland wilden. Voor Van Vliet ging het zo wegzetten van een gehele bevolkingsgroep te ver. Een dag later stapte Joram van Klaveren om dezelfde reden op. De huidige 12 Tweede Kamerleden zijn:


=== Eerste KamerBewerken ===
Bij de verkiezingen van 23 mei 2011 behaalde de partij tien zetels.


=== Europees ParlementBewerken ===
Sinds de Europese Parlementsverkiezingen van 2014 zitten vier politici namens de PVV in het Europees Parlement. De volgende vier leden maken sinds de verkiezingen deel uit van de PVV-fractie:
Marcel de Graaff - delegatieleider
Vicky Maeijer
Olaf Stuger
Auke Zijlstra


== Zie ookBewerken ==
Kandidatenlijst voor de Tweede Kamerverkiezingen 2006
Kandidatenlijst voor de Europese Parlementsverkiezingen 2009
Kandidatenlijst voor de Tweede Kamerverkiezingen 2010
Kandidatenlijst voor de Eerste Kamerverkiezingen 2011


== Externe linkBewerken ==
Officiële website van de Partij voor de Vrijheid
PVV op DNPP.nl