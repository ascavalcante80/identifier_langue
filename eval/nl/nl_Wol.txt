. Mohair is afkomstig van de angorageit.
Kameel, licht of donkerbruin haar dat wel wordt gebruikt in jassen en blazers.
Paard, bruin, zwart en wit van staart en manen, dat wordt gebruikt voor stoelbekleding, 'tussenlinnen' voor revers van kleding.
Jak (o.a. Mongolië) voor tapijt en tussenlinnen.


=== Schapenrassen ===
Merino wordt gezien als het oorspronkelijke schapenras dat fijne scheerwol levert. Het ras is afkomstig uit Spanje en 200 jaar geleden naar Australië gebracht. De vezels van Merinowol zijn sterk gekroesd. Met deze wol worden soepele weefsels gebreid of geweven, bijvoorbeeld voor gebruik in sjaals.
Nieuw-Zeelandse schapenrassen zijn:
Border Leicester
Coopworth
Drysdale
Lincoln
Perendale
Nieuw-Zeelandse Romney
Andere schapenrassen die door kruising zijn ontstaan:
Cheviot
Clun Forest
Corridale
Fat tailed
Gotland Pelsschaap
Hampshire down
Romney
Scottish blackface
Shetland (waarschijnlijk door de Vikingen naar de Shetlandeilanden gebracht.
Southdown
De meeste schapenrassen leveren dikkere, maar daardoor ook stevigere vezels, dan het Merino schaap. Dikkere vezels zijn geschikter voor veelgedragen kleding.


== Dierenwelzijn ==
De meeste wol komt van het schaap, waarvan Australië het grootste gedeelte van de productie voor haar rekening neemt; gevolgd door China en Nieuw-Zeeland. De producenten zijn vaak bekritiseerd vanwege het zgn 'mulesen' wat inhoudt dat er onverdoofd stukken huid rondom de anus worden weggesneden, om bepaalde parasitaire infecties te voorkomen. Verder zijn er diverse undercover onderzoeken geweest waarin is aangetoond dat grof geweld vaak voorkomt tijdens het behandelen van de schapen.
Ook is de Angorawol industrie in het nieuws geweest vanwege ernstige misstanden in China, de grootste producent. Diverse grote kledingproducenten en merken hebben na aanleiding van deze berichten aangegeven geen Angorawol meer in hun collectie te zullen voeren. En een groot aantal EU landen heeft tijdens de Europese Landbouwraad aangegeven deze misstanden op Europees niveau aan te willen pakken.


== Zie ook ==
Wolvarken


== Wol in de taal ==
'Veel geblaat en weinig wol', of 'Veel geschreeuw maar weinig wol', of 'Veel gescheer en weinig wol'. Dit betekent allemaal dat er meer rumoer is dan inhoud.
'Onder de wol kruipen' - gaan slapen.
'Door de wol geverfd zijn' - zeer ervaren zijn.
'Veel wol weinig truien' - Meer rumoer dan inhoud.
'Wollige taal' - veel gebruik van weinig zeggende woorden.


== Externe links ==
Mechanische en Fysieke Eigenschappen van Wol