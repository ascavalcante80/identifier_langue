 komen er in de natuur twee stabiele (39K en 41K) en één instabiele (40K) voor. De andere isotopen kunnen alleen op kunstmatige wijze worden verkregen. Het voorkomen van 40K wordt soms gebruikt om de ouderdom van stenen te bepalen en voor het bestuderen van het weer. Doordat 1 op ca. 8500 kaliumatomen de instabiele isotoop (40K) is, is kalium licht radioactief, ca. 31 becquerel per gram. 40K is de voornaamste bron van radioactiviteit in het menselijk lichaam.


== Ionen ==


== Toxicologie en veiligheid ==
Kalium reageert explosief met water en moet worden bewaard onder petroleum of minerale oliën. De meeste kaliumzouten zijn niet giftig of schadelijk. Afhankelijk van het anion kan een kaliumzout wel giftig of schadelijk zijn. Contact met de huid moet worden vermeden omdat kalium met vocht kaliumhydroxide vormt, bij het werken met kalium is het aan te raden handschoenen en gelaatsbescherming te dragen.


== Voeding ==
De aanbevolen dagelijkse hoeveelheid voor kalium voor volwassenen is in 2009 verlaagd van 3100 naar 2000 milligram per dag. Kalium komt vooral voor in groente, fruit, aardappelen en vlees, maar ook brood, melk en noten. Onder normale omstandigheden levert een gezonde, gevarieerde voeding voldoende kalium. Kalium bevordert de bloeddoorstroming in het lichaam. Een te kort aan kalium wordt een hypokaliëmie genoemd.


== Externe links ==

Lenntech.nl - Kalium
(en) EnvironmentalChemistry.com - Kalium
(en) WebElements.com - Kalium
Medische kaliumtest