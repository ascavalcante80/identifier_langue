etten bereikten de Hertha-Bubis zoals de bijnaam van het team luidt de finale tegen Leverkusen. Leverkusen won met 1-0. Na een aantal tegenvallende resultaten deed de club in 1997 weer helemaal mee voor de promotie. Op 7 april 1997 speelde de club tegen rechtstreekse concurrent Kaiserslautern en won met 2-0 voor 75.000 toeschouwers, een record voor de eenreeksige 2. Bundesliga


=== Wederopstanding ===
Na twee seizoenen werd de club derde en plaatste zich zo voor de voorronde van de Champions League. In een groep met Chelsea, Galatasaray en AC Milan werd de club tweede en stootte door naar de tweede groepsfase met Barcelona, Porto en Sparta Praag. In deze groep werd de club laatste.
De volgende jaren vestigde de club zich als vaste waarde en eindigde steevast in de top vijf. In Europa stootte de club telkens enkele rondes door, maar behaalde geen noemenswaardige resultaten. In 2003/04 werd de club twaalfde, maar het volgende seizoen stond de club er weer met een vierde plaats. De volgende seizoenen eindigde de club in de middenmoot, maar in 2008/09 werd opnieuw de vierde plaats behaald.


=== Degradatie ===
In het seizoen 2009/2010 degradeerde de ploeg na 13 jaar uit de Bundesliga. Door de slechte resultaten in het begin van het seizoen werd eind september 2009 de trainer Lucien Favre samen met zijn assistent-coach Harald Gämperle ontslagen. Friedhelm Funkel werd in oktober 2009 de nieuwe trainer van Hertha BSC. Hij tekende een contract voor een seizoen. Om degradatie te voorkomen huurde het team drie nieuwe spelers in de winterstop; Theofanis Gekas, Levan Kobiasjvili en Roman Hubník moesten ervoor zorgen dat de club na de winterstop uit de kelder van de Bundesliga zou klimmen. Na de winterstop deed Hertha BSC het opvallend goed en wist het aardig wat punten te pakken. De ploeg uit de Duitse hoofdstad degradeerde uiteindelijk, na 33 speeldagen, op zaterdag 1 mei 2010 naar de 2. Bundesliga. In de Europa League drong het team in dat seizoen nog door tot de laatste 32, maar daarin werd er verloren van SL Benfica.
Onder leiding van trainer Markus Babbel en zijn assistent-trainer Rainer Widmayer probeerde Hertha BSC zich in de 2. Bundesliga weer te herpakken. In het seizoen 2010/2011 werd de club kampioen van de 2. Bundesliga en promoveerde terug naar de Bundesliga. Het seizoen 2011/2012 verliep in eerste instantie redelijk. Na 17 speeldagen stond de club uit Berlijn op een 11e plaats. Daarna ging het bergafwaarts. Vlak voor de winterstop gaf Babbel aan zijn contract niet te verlengen. Michael Skibbe was zijn opvolger, maar hij werd na 4 verloren wedstrijden alweer ontslagen. René Tretschok en Ante Čović namen als interim tijdelijk het stokje over, totdat één week later Otto Rehhagel de nieuwe trainer van Hertha BSC werd. Onder zijn leiding moest de Berlijnse ploeg tot aan de laatste speeldag vechten tegen directe degradatie. Dit gevecht werd in eerste instantie gewonnen, maar de ploeg uit de Duitse hoofdstad degradeerde op 15 mei 2012 na playoffs tegen Fortuna Düsseldorf (1:2 en 2:2) alsnog. In de 2. Bundesliga streed de club lange tijd met Eintracht Braunschweig voor de titel, maar werd uiteindelijk met een riante voorsprong kampioen.


== Erelijst ==
Duits landskampioenschap
1929/30, 1930/31
DFB-Pokal
Finalist: 1977, 1979, 1993
Ligapokal
2001, 2002
2. Bundesliga
2011, 2013
Kampioen Berlijn
1906, 1915, 1917, 1918 (als BFC Hertha)
1925, 1926, 1927, 1928, 1929, 1930, 1931, 1933, 1935, 1937, 1944, 1957, 1961, 1963, 1966, 1967, 1968, 1987 en 1988


== Hertha BSC in Europa ==
Hertha BSC speelt sinds 1963 in diverse Europese competities. Hieronder staan de competities en in welke seizoenen de club deelnam:

Champions League

1999/00

Europacup I

-

Europa League

2009/10

Europacup II

-

UEFA Cup

1971/72, 1975/76, 1978/79, 2000/01, 2001/02, 2002/03, 2003/04, 2005/06, 2006/07, 2008/09

Intertoto Cup

2006

Jaarbeursstedenbeker

1963/64, 1964/65, 1969/70, 1970/71


== Eindklasseringen ==


== Selectie 2014/2015 ==


== Bekende spelers ==


=== Belgen ===
Bart Goor


=== Nederlanders ===
Bram Appel
Dick van Burik
Ellery Cairo
Rob Maas
Bryan Roy
Maikel Aerts
John Heitinga
Roy Beerens


=== Overig ===


== Trainer-coaches ==


== Tweede Elftal ==
Het tweede elftal van Herta BSC Berlin komt uit in de Regionalliga Nordost. Dit betekent dat het tweede eltal alleen mag promoveren naar de 3. Liga indien het eerste elftal weet te promoveren naar de 1. Bundesliga. Anders is promotie reglementair niet toegestaan.


== Externe link ==
De officiële website