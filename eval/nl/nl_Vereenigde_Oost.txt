 vrouwen, vermomd als man, aanmonsterden. Daar waren diverse redenen voor. Onder meer omdat vrouwen vonden dat ze meer kans hadden om een toekomst op te bouwen in het oosten, en een betaalde passage te duur was. Ook waren er vrouwen die niet meer dan een jaar lang van hun vriend of man gescheiden wilden zijn. Verder waren er vrouwen met een crimineel verleden die het land ontvluchten om elders een nieuwe toekomst op te bouwen. Zo noemt scheepschirurgijn Nicolaas de Graaff hen: "spinhuishoeren, dronken straatvarkens en dieveggen, die 't in Holland niet langer dorsten houden of dikwijls meer perikel van 't spinhuis of schavot hebben gelopen, en daarom hebben zij haar in de schepen verstoken of zijnde alzoo in mansklederen naar Oost-Indië gevaren." Vaak werden vrouwen betrapt en ontmaskerd. Zij werden dan terug gebracht naar Nederland en daar veroordeeld.


== Zie ookBewerken ==


=== Schrijvende dominees, chirurgen en andere VOC-functionarissenBewerken ===
Philippus Baldaeus heeft als eerste Europeaan de cultuur, de religie van de Singalezen en de taal (grammatica) de Tamils, die in het noorden van het eiland wonen, beschreven.
François Caron schreef een belangwekkende analyse van Japan, die in de zeventiende eeuw meer dan twintig keer werd vertaald.
Pieter van Dam schreef in opdracht van de bewindhebbers, de Heren XVII een geschiedenis van de VOC, waarmee hij in 1693 begon en die hij in 1701 voltooide.
Nicolaas de Graaff maakte als scheepsarts in totaal zestien reizen over de hele wereld. Hij schreef een humoristisch verslag dat in 1701 postuum verscheen als Reisen van Nicolaus de Graaff, na de vier gedeeltes des werelds te samen met de Oost-Indise spiegel.
Hendrik Hamel lukte het na 13 jaar gevangenschap uit Korea te ontsnappen. Hij is vooral bekend geworden door zijn reisverslag. Het is in Europa tijdenlang de enige bron van informatie geweest over dat land.
Dirk van Hogendorp (1761-1822) klaagde het bewind in Indië met succes aan. Zijn in 1799 uitgegeven Bericht van den tegenwoordigen toestand der Bataafsche bezittingen in Oost-Indien en den handel op dezelve, waarin hij zich o.a. een tegenstander van de slavernij toonde, was geruchtmakend en werd met instemming ontvangen.
Johan Nieuhof was na een reis van 2.400 km van Kanton naar Peking (1655-1657) de meest toonaangevende Europese schrijver over China. De 150 prenten leidden in de 18e eeuw tot populariteit van de chinoiserie. Hij verdween in 1672 spoorloos op het eiland Madagaskar toen hij in een sloep aan land was gegaan op zoek naar drinkwater.
Aernout van Overbeke schreef Geestige en Vermaeckelicke Reys-beschryvinge Van den Heer Aernout van Overbeke Naer Oost-Indiën gevaren, ten dienste van de E.E. Heeren Bewinthebberen van de Oost-Indische Compagnie, Voor Raet van Justitie,in den Jare 1668. Vervattende verscheyde kluchtige voorvallen, en koddige gedachten op de selve, geduerende sijn Reyse van Amsterdam tot Batavia. Amsterdam: Jan Joosten, 1671.
Hendrik van Rheede schreef over de flora van India een standaardwerk Hortus Indicus Malabaricus, dat tussen 1678 en 1703 in twaalf delen werd uitgebracht. Het werk bevat gravures van grote kwaliteit en gedetailleerde beschrijvingen van 740 planten uit de Malabar, die medicinaal of economisch nut hadden.
Georg Eberhard Rumphius verbleef 49 jaar op Ambon en is de auteur van Het Amboinsche kruidboek. Het gigantische werk van maar liefst 1661 foliobladen werd naar de Republiek verscheept maar verdween naar de zeebodem in een zeegevecht. Gelukkig had Johannes Camphuys kopieën laten maken en het lukte uiteindelijk toch zijn werk uit te geven. Het werk legde de basis voor het wetenschappelijk onderzoek naar de flora en fauna van de Molukken en de zee eromheen.
Wouter Schouten, een chirurgijn, publiceerde in 1676 drie boeken over zijn reizen. De Oost-Indische voyagie behoort tot de beste reisverhalen die destijds zijn geschreven.
François Valentijn was een Nederlandse dominee die tweemaal is uitgezonden naar "de Oost". Eenmaal terug schreef hij Oud en Nieuw Oost-Indiën, een naar omvang en perspectief nooit weer bereikte beschrijving van Azië. Hij schreef over alle gebieden waar de Nederlanders handel dreven. Het bevat allerlei geografische, historische, juridische, politieke, en botanische beschrijvingen. Daarnaast geeft het werk een beeld van hoe een zeventiende-eeuwer tegen andere culturen aankeek. Er zijn weinig geschiedkundige boeken over de Nederlandse historie waaruit zo vaak geciteerd wordt als die van Valentijn.


== LiteratuurlijstBewerken ==
Amstel, A. van (2011) Barbaren, rebellen en mandarijnen. De VOC in de slag met China in de Gouden Eeuw
Bonke, Hans (1999) De Zeven Reizen van de Jonge Lieve: Biografie van een VOC-schip, 1760-1781 SUN
Bruijn, J.R., F.S. Gaastra en I. Schöffer (1979-1987) Dutch-Asiatic Shipping in the 17th and 18th centuries 3 delen, (met assistentie van A.C.J. Vermeulen) Martinus Nijhoff, 's-Gravenhage
Dam, Pieter van (1927-1954) Pieter van Dam's Beschryvinge van de Oostindische Compagnie (inleiding en voetnoten door D.W. Stapel) Zeven boeken, Martinus Nijhoff, 's-Gravenhage
Derks, Hans (2012) History of the Opium Problem: The Assault on the East, ca. 1600 - 1950, Brill, Leiden
Enthoven, Victor (2001) De Verenigde Oost-Indische Compagnie en de Staten-Generaal Volledige weergave via website legermuseum.nl
Gaastra, Femme (1989) Bewind en beleid bij de VOC. De financiële en commerciële politiek van de bewindhebbers, 1672-1702. Zutphen
Gaastra, Femme (2002) De Verenigde Oost-Indische Compagnie. Tussen oorlog en diplomatie. Onder redactie van G. Knaap en G. Teitler
Gaastra, Femme (1992) Inleiding tot het Archief Verenigde Oost-Indische Compagnie In: inventarisnummer 1.04.02, Nationaal Archief, 's-Gravenhage
Heijer, Henk J. den (2005) De geoctrooide compagnie: de VOC en de WIC als voorlopers van de naamloze vennootschap Kluwer, Deventer
Korte, P.J. (1984) De jaarlijkse financiële verantwoording in de VOC
Mostert, Tristan (2007) Chain of command: The military system of the Dutch East India Company 1655 - 1663 (thesis) Leiden
Parthesius, Robert (2010) Dutch Ships in Tropical Waters, The Development of the Dutch East India Compagny (VOC) Shipping Network in Asia (1595 - 1660) Amsterdam University Press, Amsterdam Volledige weergave via Google Books
Vugt, Ewald van (1985) Wettig opium. 350 jaar Nederlandse opiumhandel in de Indische archipel. In de Knipscheer


== Externe linksBewerken ==
Vaartips.nl: Oude zeegaande schepen
Oudst bewaarde VOC-kwitantie financiële participering
VOC-kenniscentrum.nl: Homepage (Koninklijk Instituut voor Taal-, Land- en Volkenkunde)
VOCsite.nl: Homepage (J.H.D. van Overbeek)
Tanap.net: Verenigde Oost-Indische Compagnie (Prof. F.S. Gaastra)
Atlas of Mutual Heritage Nationaal Archief Met 6200 afbeeldingen over VOC en WIC
De VOC. Scheepvaart tussen Nederland en Azië 1595-1795