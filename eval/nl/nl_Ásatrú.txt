 bewonderde men dat in deze mythologieën de daad, eer en heldendood worden verheerlijkt. Occulte ideologen van de nazi's waren bijvoorbeeld de ariosoof Guido von List, Erich Ludendorff en - lange tijd naaste medewerker van Hitler - Alfred Rosenberg, die echter wel verklaarde: "Odin war und ist tot." Adolf Hitler is nooit aanhanger geweest van dit "vernieuwde" heidendom en keerde zich onder andere in Mein Kampf tegen het vereren van Wodan, maar ontleende volgens sommige historici er wel veel ideeën aan voor zijn eigen ideologie.
Sommige hedendaagse rechts-extremistische groeperingen misbruiken Ásatrú om hun racistische ideeën te rechtvaardigen. Onder de naam Ásatrú wordt onder meer de neofascistische Nordische Zeitung van Jürgen Rieger gepubliceerd, een orgaan van de in Duitsland gevestigde neofascistische Artgemeinschaft. Mainstream Heidendom- en Asatru-groepen keuren deze praktijken echter af en zijn daarom ook nadrukkelijk apolitiek.


== Zie ook ==
Algemeen overzicht Germaanse goden
Germaans heidendom
Noordse mythologie