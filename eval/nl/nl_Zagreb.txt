grado en is een van de drukste wegen in Kroatië.
Zagreb heeft een goed wegennet met verschillende snelwegen rondom de stad. Er zijn echter wel file- en parkeerproblemen bij het stadscentrum. Om deze op te lossen zijn er enkele parkeergarages met meer dekken gebouwd.
Binnen de stad bestaat het openbaar vervoer uit twee netten: bij het centrum zijn trams en in de buitenwijken zijn bussen. Het collectieve bedrijf ZET (Zagrebački Električni Tramvaj, de Elektrische Tram van Zagreb) wordt gesubsidieerd door de gemeente. Er is flink geïnvesteerd in de modernisering van het materieel. De oude trams zijn vervangen door zo'n 200 voertuigen van het type TMK 2200.

De kabeltrein Uspinjaca in het historische gedeelte van de stad is een toeristische trekpleister. Er zijn voldoende Taxi's beschikbaar, maar het prijsniveau is er beduidend hoger dan in het openbaar vervoer. Staatsbedrijf HŽ (Hrvatske željeznice, Kroatische Spoorwegen) breidt zijn netwerk steeds meer uit in de voorsteden.
Voorts is een netwerk van 5 lijnen met lightrailvoertuigen gepland. Drie lijnen verbinden west met oost en twee voeren van noord naar zuid. Alle lijnen zullen in het stadscentrum ondergronds gaan.
De Luchthaven van Zagreb wordt jaarlijks door 1,7 miljoen reizigers bezocht. Rond 2016 staat de opening van een nieuwe terminal gepland, waarvan de aanleg in 2013 is gestart.


== EconomieBewerken ==
Zagreb ligt in een industrieel gebied van Kroatië. Voorbeelden zijn de metaalverwerkende industrie, de productie van elektronische apparaten, de textielindustrie, de chemische industrie, de farmaceutische industrie (Pliva), drukkerijen, de leerindustrie, de houtverwerkingsindustrie en de papierindustrie.
De stad heeft een bruto nationaal product van €19.950 (2004) per inwoner. De consumentenprijzen liggen wel wat lager dan in de rest van West-Europa.
In 2005 was 8% van de bevolking in Zagreb werkloos, ongeveer de helft van het nationaal gemiddelde.


=== ToerismeBewerken ===

Zagreb is voor Kroatië een belangrijke toeristenplaats, niet alleen als doorgang van West- en Centraal-Europa naar de Adriatische Zee, maar ook als een toeristische bestemming. Vanaf het einde van de Onafhankelijkheidsoorlog stroomden er jaarlijks ongeveer een half miljoen reizigers naar Zagreb toe, voornamelijk Oostenrijkers, Duitsers en Italianen. De stad zou nog veel meer toeristen kunnen trekken ware het niet dat velen Zagreb overslaan om naar de Kroatische kust te gaan en om andere historische steden te bezoeken als Dubrovnik, Šibenik en Zadar.
In 1994 vierde Zagreb zijn 900-jarig bestaan. In de loop der eeuwen is Zagreb niet alleen een culturele stad geworden met monumenten, musea en galerijen, maar ook een levendige stad met moderne winkels, kwaliteitsrestaurants en faciliteiten voor sport en recreatie.
Het historische gedeelte van de stad ten noorden van het plein van Ban Josip Jelačić bestaat uit de Opper Stad en het Kaptol, een middeleeuws complex van kerken, paleizen, musea, galerijen en regeringsgebouwen. De oude stad is te voet bereikbaar via het plein van Ban Josip Jelačić (het centrale gedeelte van Zagreb) of via de kabeltrein aan de straat Tomićeva.


== Bestuurlijke indelingBewerken ==
Hier volgt een lijst van de belangrijkste stadsdistricten (Kroatisch: "gradske četvrti"):


== OverigBewerken ==
De Universiteit van Zagreb werd in 1669 gesticht. De faculteitsgebouwen en de dormen zijn overal in de stad terug te vinden. Andere faculteiten in Zagreb zijn delen van polytechnische scholen, verschillende gymnasia en andere middelbare scholen.
Zagreb heeft ook zijn eigen filmindustrie, de Zagreb Film.


== Bekende inwonersBewerken ==


== StedenbandenBewerken ==
 Boedapest (Hongarije), sinds 1994
 Buenos Aires (Argentinië)
 Cluj-Napoca, (Roemenië)
 Kioto (Japan), sinds 1972
 Krakau (Polen), sinds 1975
 Lissabon (Portugal), sinds 1977
 Ljubljana (Slovenië), sinds 2001
 Mainz (Duitsland), sinds 1967
 Pittsburgh (Verenigde Staten), sinds 1980
 Podgorica (Montenegro)
 Sarajevo (Bosnië en Herzegovina), sinds 2001
 Shanghai (China), sinds 1980
 Sint-Petersburg (Rusland), sinds 1968
 Skopje (Macedonië), sinds 2011
 Tromsø (Noorwegen), sinds 1971
 Wenen (Oostenrijk), sinds 1994


== Externe linkBewerken ==
De stad Zagreb