 het eerst beschreven toen hij bezig was met het samenstellen van een meerdelige encyclopedie over natuurgeschiedenis. In het eerste hoofdstuk van het tiende boek doet hij niet alleen die suggestie, maar beweert hij ook dat een struisvogel zijn eieren laat uitkomen door er agressief naar te staren.


== Struisvogels en de mens ==

Zestigduizend jaar geleden versierden mensen van de prehistorische Howiesonspoort-cultuur in Zuid-Afrika eierschalen van struisvogels met eenvoudige patronen.
Struisvogels worden op sommige boerderijen gefokt voor hun vlees en hun veren. Ook de eieren zijn eetbaar. De veren worden voor luxueuze kleding en tooien gebruikt. Tevens levert de huid soepel leer.
Vroeger is er wel eens geëxperimenteerd om de dieren als lastdier of voor struisvogelraces in te zetten, aangezien ze een snelheid van 70 km per uur kunnen halen, maar hiervoor bleken ze niet geschikt. Struisvogels zijn namelijk snel moe en gemakkelijk afgeleid.


== Taxonomie ==
De struisvogel is het enige nog levende lid van de familie der struisvogels (Struthionidae). Lang was de verwantschap tussen de struisvogel en de andere grote loopvogels onduidelijk. DNA-onderzoek van Van Tuinen, Sibley en Hedges (1998) wijst uit dat de struisvogels nauw verwant zijn aan de nandoes van Zuid-Amerika, met als zustergroep de emoes en de kasuarissen van Nieuw-Guinea en Australië.
Er is een aantal ondersoorten bekend, die in huidskleur en grootte licht tot vrij sterk van elkaar verschillen. Zo onderscheidt men:
S. camelus australis, de Zuid-Afrikaanse struisvogel
S. camelus camelus, de Noord-Afrikaanse struisvogel
S. camelus massaicus, de roodnekstruisvogel
S. camelus syriacus, de Syrische struisvogel †
S. camelus molybdophanes, de Somalische struisvogel van Somalië, Ethiopië en noordelijk Kenia. Deze laatste ondersoort staat als aparte soort op de IOC World Bird List.
Ook is er een aantal fossiele soorten bekend.


== Fotogalerij ==