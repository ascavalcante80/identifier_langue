de Noord-Russische groep worden gerekend.


=== Centraal-Russische dialectenBewerken ===
De noordelijke grens van hun areaal loopt van Sint-Petersburg via Novgorod en Ivanovo tot Nizjni Novgorod en Tsjeboksary, de zuidelijke grens loopt van Velikije Loeki via Moskou tot Penza. Deze dialecten zijn overgangsdialecten. In het oosten wordt een onbeklemtoonde o als [o] uitgesproken, in het westen als een [a]; dit verschijnsel wordt akanje (аканье - "a zeggen") genoemd. Men onderscheidt de volgende subgroepen: West-Centraal-Russisch van Pskov, West-Centraalrussisch van Novgorod, Oost-Centraal-Russisch van Moskou en omstreken, Oost-Centraal-Russisch van Jegorevsk en omgeving, Oost-Centraal-Russisch van Temnikov en omgeving en Oost-Centraal-Russisch van het gebied rond Vladimir tot aan de Wolga.


=== Zuid-Russische dialectenBewerken ===
De areaalgrens van deze dialecten ligt ten zuiden van Velikije Loeki en loopt via Rjazan tot Tambov. In deze dialecten wordt de onbeklemtoonde a als een [a] uitgesproken, kent men een fricatieve g en een zachte t in de derde persoon van het werkwoord, waar de standaardtaal een harde t heeft. Binnen deze groep zijn er drie subgroepen: de dialectengroep van Rjazan, van het Dnjepr-gebied en van Oskol.
Werkelijk afwijkende vormen van het Russisch vindt men vooral onder andere etnische groepen in de voormalige Sovjet-Unie. Tijdens het keizerrijk werd er vanuit Moskou een agressieve russificatiepolitiek gevoerd, die in de Sovjettijd bij tijd en wijle werd voortgezet. Hierdoor is het Russisch veel te horen in met name de steden en onder de hoogopgeleide bevolking. Met de Slavische zustertalen het Wit-Russisch en het Oekraïens vormde het Russisch de mengtalen Trasjanka resp. Soerzjyk.


== Wisselwerking met het NederlandsBewerken ==


=== Nederlands en Duits in de Russische taalBewerken ===
Door de interesse van tsaar Peter de Grote in de Nederlandse scheepvaart zijn er meerdere Nederlandse woorden - met name termen uit de scheepvaart - in het Russisch beland:

Ook is er een groot aantal Duitse woorden in de Russische taal terechtgekomen:
Butterbrot - бутерброд (boeterbrod)
Perückenmacher - парикмахер (parikmacher, "kapper")
Rucksack - рюкзак (rjoekzak)
Schlagbaum - шлагбаум (sjlagbaum)


=== Russische woorden in het NederlandsBewerken ===
Er zijn ook enkele Russische woorden in het Nederlands terechtgekomen. Dit betreft voornamelijk de zogeheten realia, ofwel woorden die op typisch Russische zaken betrekking hebben:
pierewaaien (пировать (pirovat), feesten)
glasnost
perestrojka
matroesjka
datsja
doerak
oekaze
intelligentsia
kosmonaut
sovjet
mazout (België)


== Zie ookBewerken ==
Russen
Russisch braille
Mat (obscene volkstaal van het Russisch)
Padonki-jargon (Russische internettaal met veel elementen uit het Mat)
Lijst van cijfers in slavische talen


== Externe linksBewerken ==

multitran: Russisch↔Nederlands woordenboek online - met alternatieve schrijfwijzen
sokr: zoekfunctie voor Russische afkortingen (ru)