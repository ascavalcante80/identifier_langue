l: door de Slag bij Boyac√° kon hij in 1821 zelfs de republiek Gran Colombia uitroepen, bestaande uit Venezuela, Nieuw-Granada (Colombia inclusief Panama), het rijk Quito (Ecuador) en enkele kleinere gebieden elders in Latijns-Amerika. Op 12 mei 1817 werd het kanton uit de Moedervlag vervangen door zeven blauwe sterren, als verwijzing naar de zeven Venezolaanse provincies die de onafhankelijkheidsstrijd steunden. De vorm van de sterren was niet vastgelegd, waardoor er veel verschillende vlaggen in omloop waren. Op 20 november 1817 werd er een achtste ster bijgeplaatst, omdat na de verovering van Angostura er een achtste provincie (Guayana) aan de kant van de opstandelingen kwam te staan.
Bij de totstandkoming van Gran Colombia verdwenen de sterren uit de vlag.


=== Vlaggen sinds 1830 ===
De vlag die in 2006 op de "Dag van de Vlag" (12 maart) in gebruik werd genomen, verving een soortgelijke vlag met zeven sterren en een paard dat naar rechts rent en naar links omkijkt. Deze vlag was in gebruik sinds 1930, maar de wetgeving daaromtrent stamt uit 1954. Het patroon van de zeven sterren werd voor het eerst in 1863 officieel vastgelegd, maar komt al langer voor op vlaggen in Venezuela.


== Noten ==