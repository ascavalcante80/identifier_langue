estelde vermogen is ongeveer 2.900 megawatt (MW). In 2005 is de bouw van een vijfde kerncentrale, met een capaciteit van 1.600 MW, gestart naast twee reeds bestaande kerncentrales bij Olkiluoto. De oplevering van deze nieuwe centrale is inmiddels fors vertraagd en wordt veel duurder dan verwacht. op 1 juli 2010 heeft het Finse parlement goedkeuring verleend voor de bouw van nogeens twee kerncentrales en een opslagplaats voor nucleair afval. Deze nieuwe centrales komen naar verwachting in 2020 in gebruik en vergen een investering van 10 miljard euro.


=== HandelBewerken ===
De belangrijkste importproducten zijn voedsel, minerale brandstoffen, chemische producten, vervoermiddelen, ruwe materialen, textiel en ijzer en staal. De belangrijke exportproducten zijn houtproducten (die ongeveer 60 procent van de uitvoer vertegenwoordigen), machines, vervoermiddelen, schepen (20 procent), kleding en levensmiddelen. De belangrijkste handelspartners zijn Duitsland, het Verenigd Koninkrijk, Zweden, de Verenigde Staten, Rusland, Nederland en Japan.
Bekende Finse bedrijven zijn netwerkproducent Nokia, de hout- en papierconglomeraten Stora Enso en UPM Kymmene, lift- en roltrappenproducent Kone, luchtvaartmaatschappij Finnair en motorfabrikant Wärtsilä. Bekende Finse merknamen en designartikelen zijn verder onder meer Iittala, Marimekko, Fiskars en Arabia.


== StaatsinrichtingBewerken ==

Finland wordt geregeerd volgens de oorspronkelijk uit 1919 stammende maar in 2000 herziene grondwet. Het staatshoofd van Finland is de president, die via volksstemming voor een termijn van zes jaar wordt gekozen. De president is bevelhebber en leider van de strijdkrachten, speelt een belangrijke rol in buitenlandse zaken, en kan aanzienlijke invloed op wetgevende kwesties hebben. De wetgeving wordt behandeld door het eenkamerparlement (Eduskunta), waarvan de 200 leden gekozen worden voor een termijn van vier jaar door een systeem van evenredige vertegenwoordiging. Alle Finnen die minstens 18 jaar oud zijn kunnen stemmen. Het belangrijkste bestuurlijke orgaan van het land is het kabinet (geleid door de eerste minister), dat aan het parlement verantwoording schuldig is.
Finland staat al jaren bovenaan de lijst van vrije landen.


=== Politieke partijenBewerken ===
Keskusta (Centrumpartij; centrum-rechts)
SDP (Sociaaldemocraten)
Liberaalit (Liberalen; liberaal)
Kristillisdemokraatit (Christendemocraten)
RKP (Fins) / SFP (Zweeds) (Zweedse Volkspartij; centrum-rechts, partij voor de Zweedse minderheid)
Kokoomus (Nationale Coalitiepartij; centrum-rechts)
Vasemmistoliitto (Linkse Volkspartij; links-socialistisch)
Vihreä Liitto (Groene Liga; groenen)
Perussuomalaiset (Ware Finnen, centrum-rechts)
IKL ([1932-1944] Patriottische Beweging; fascistisch)
Maalaisliitto ([1906-1965] Agrarische Liga; centrum)
SKDL ([1944-1991] Volksdemocratische Partij; links-socialistisch/communistisch)


=== RegeringBewerken ===
Het Finse kabinet staat sinds 29 mei 2015 onder leiding van premier Juha Sipilä. De zittende president is sinds 2012 Sauli Niinistö. Finland heeft meerdere malen zowel een vrouwelijke president als premier gehad, in 2003 en in 2010-2011.


== Zie ookBewerken ==
Finland van A tot Z


== Externe linksBewerken ==
Finland Info
Fins Bureau voor Toerisme
Nederlandse Vereniging in Finland
Vereniging Nederland-Finland
Finlandsite