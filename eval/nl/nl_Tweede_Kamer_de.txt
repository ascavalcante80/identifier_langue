e staat binnen een dag op de site van de Tweede Kamer onder "Verslagen", de definitieve na drie tot vier weken op overheid.nl.


== Burgers ==
Sinds 1968 houdt de Kamer ook hoorzittingen, waarin deskundige of belanghebbende burgers inlichtingen kunnen verschaffen aan de Kamer of een van haar commissies.
Sinds 2006 kent de Kamer het burgerinitiatief. Kiesgerechtigden kunnen met 40.000 handtekeningen een onderwerp voordragen voor de Kameragenda. Dit onderwerp mag niet in strijd zijn met de Grondwet en mag niet de laatste twee jaar in de Kamer aan de orde zijn geweest. Sinds 1 januari 2008 kan de actie voor een burgerinitiatief ook op het internet worden gevoerd.


== Griffiers ==
Rechts van de voorzitter (gezien vanuit de voorzitter) zit de griffier, en links het hoofd van de griffie. Sinds 1 september 2015 is Renata Voss griffier van de Tweede Kamer. Zie ook lijst van griffiers van de Tweede Kamer der Staten-Generaal.


== Gebouw ==

De Tweede Kamer vergadert in het Tweede Kamergebouw aan het Plein in Den Haag. Sinds het ontstaan van het koninkrijk tot aan 1992 vonden de zittingen plaats in de Oude Zaal, die ongeveer hetzelfde uiterlijk had als de huidige Eerste Kamer. In 1992 betrok de Tweede Kamer de nieuwe vergaderzaal van de Tweede Kamer.


== Terminologie ==
AO is de afkorting van 'Algemeen Overleg' en betreft een vergadering van een Kamercommissie met een of meer bewindspersonen.
VAO is de afkorting van 'Verslag Algemeen Overleg' en betreft een kort plenair debat ter afronding van een algemeen overleg van een Kamercommissie.


== Zie ook ==
Eerste Kamer der Staten-Generaal
Historische zetelverdeling Tweede Kamer
Nederlandse wet
Onaanvaardbaarverklaring
Politiek spectrum
Politieke partijen in Nederland
Reglement van Orde van de Tweede Kamer
Torentjesoverleg
Tweede Kamerverkiezingen
Tweekamerstelsel


== Externe links ==
Officiële website
Kamerverslagen, Kamerstukken en Kamervragen vóór 1995.
Kamerverslagen, Kamerstukken en Kamervragen na 1995.
tweedekamer.nl Alle Kamerleden7


== Literatuur ==
In dit huis. Twee eeuwen Tweede Kamer. [Z.p.], 2015.