eider en TCAS beide iets anders opdragen. Volgens een Russische onderzoeker kon het ook gelegen hebben aan de dringende stem van de luchtverkeersleider tegenover de computerstem die alleen maar "Climb! Climb! Climb!" zegt.
Er is ook nog een andere factor die meegespeeld zou kunnen hebben: In het handboek van DHL (vlucht 611) stond dat TCAS altijd moet worden opgevolgd, wat de luchtverkeersleiding ook zegt. In het handboek van Bashkirian Airlines stond echter het advies om de opdrachten van de luchtverkeersleiding op te volgen - een tegenstrijdige TCAS-opdracht en een van de luchtverkeersleiding wordt daar echter niet genoemd.
Na een bijna-ongeluk op 31 januari 2001 met twee Japan Airlines-vluchten met in totaal 677 mensen aan boord (opnieuw met precies dezelfde hoofdoorzaak) werd er een voorstel gedaan om het TCAS te veranderen: Als vliegtuig A door TCAS wordt opgedragen te dalen en gaat klimmen, kan vliegtuig B in plaats van vliegtuig A worden opgedragen te dalen. Deze wijziging werd echter niet doorgevoerd. In zo'n geval zou vlucht 611 vlak voor de botsing opdracht krijgen te klimmen, en de botsing zou waarschijnlijk niet zijn gebeurd.


== Monument ==
Op de plek van het ongeluk werd zowat drie jaar later, op 3 mei 2004, een monument onthuld voor de slachtoffers. Het was een afgebroken ketting, omdat Vitaly Kalojev zijn dochters ketting vond. Ook in Oefa, op de begraafplaats, is een monument onthuld. De grafstenen lijken enigszins op stoelen en de opstelling is ook enigszins gelijk. De grafsteen bevat een kleine foto van de gestorvene, evenals een kruis bij een christen of een halve maan bij een moslim. Op de achterkant van elke grafsteen is een korte tekst gegraveerd.


== Vitaly Kalojev ==
Nielsen, de luchtverkeersleider, werd op 24 februari 2004 doodgestoken door de architect Vitaly Kalojev, die zijn vrouw en twee kinderen verloor door het ongeluk. Hij werd aanvankelijk tot acht jaar gevangenisstraf veroordeeld, dit werd echter verminderd tot vijf jaar omdat Kalojev voor een deel ontoerekeningsvatbaar was. Op 7 november 2007 werd hij, na 2/3 van deze straf uitgezeten te hebben, vrijgelaten. Hij keerde meteen naar Rusland terug, waar hij als held werd ontvangen. Op 18 februari 2008 werd hij daar tot vice-minister voor architectuur benoemd.


== Air Crash Investigation/ Mayday ==
Air Crash Investigation reconstrueerde deze ramp in de aflevering Mid-air collision. (Aflevering 4, seizoen 2).


== Zie ook ==
TCAS
Lijst van luchtvaartongevallen


== Externe links ==
Onderzoeksrapport van de BFU
Bijlagen 1 en 3
Bijlagen 2 en 4 t/m 10
Radiocontact met de luchtverkeersleiding
Foto's van het verongelukte DHL-toestel
Foto's van het verongelukte Bashkirian Airlines-toestel