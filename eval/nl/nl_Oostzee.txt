ang tot de Oostzee, wordt steeds ondieper doordat de zeebodem daar stijgt. Door deze natuurlijke drempel gedijen in de Oostzee steeds meer blauwe en groene algen. De algen verstikken andere soorten leven in de zee waaronder de kabeljauw, die inmiddels zeldzaam is geworden. Marko Reinikainen zegt dat grote gedeelten van de zee ecologisch dood zijn.


=== Extreem weer ===

Ieder jaar raakt een gedeelte van de Oostzee bevroren. In de winter van 2010-2011 raakt ongeveer 2/3 van de Oostzee bevroren, iets dat sinds de jaren 80 niet meer is voorgekomen. Niet alleen het grote oppervlakte, maar ook de dikte van het ijs (50-60 cm) is extreem. Bij een dergelijke dikte kunnen ijsbrekers zelfs niet meer voor doorvaart zorgen.
In Finland en Estland kunnen wegen op het ijs aangelegd worden, zodat ook de eilanden voor de kust bereikbaar blijven. Voor de kust van Gdańsk, toch een van de meest zuidelijk gelegen havens, kan op het ijs gelopen worden. Een van de oorzaken van het extreme weer is een harde wind, die er tevens voor zorgt dat er stuwijs ontstaat, soms met brokken ijs van 20 meter hoog.
Ook in het zuidwesten leverde het ijs problemen. Zo waren de havens van Køge en Ystad door een harde westenwind moeilijk bevaarbaar geworden door ijsvorming waardoor de veerdienst van en naar Bornholm alleen nog met Povl Anker bediend kon worden. Ook de havens van Trelleborg en Simrishamn waren moeilijk bereikbaar geworden.


== Externe link ==
(en) Baltic Sea Now website
(en) Baltic Sea Portal