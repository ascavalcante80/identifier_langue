 वैब सर्वर स्टैटिक सामग्री और डायनामिक सामग्री दोनों को भेजने में सक्षम होते हैं। स्टैटिक सामग्री वह सामग्री जो कि पूर्व निर्धारित है जैसे किसी कंपनी के बारे में जानकारी या कोई डॉक्यूमेंट. डायनामिक सामग्री वह सामग्री है जो क्लांइट के अनुसार, समय के अनुसार या फिर किसी और आधार पर बदलती रहती है। जैसे यदि मैं अपने शहर के ही समाचार देखना चाहूं तो मुझे केवल अपने शहर के समाचार ही दिखेंगे.
वैब सर्वर के लिये आजकल बहुत से सॉफ्टवेयर उपलब्ध हैं जैसे माइक्रोसोफ्ट का आई.आई. एस.(Microsoft IIS), अपाची (Apache), गूगल का जीएफी (GFE by Google), नैटस्केप (Netscape) आदि.इनमे से कुछ कॉमर्शियल सॉफ्टवेयर हैं तो कुछ मुफ्त.अपाची मुफ्त और मुक्त सॉफ्टवेयर है और अंतरजाल पर उपस्थित बहुत सी साइट्स इसी पर स्थापित हैं।