ाँ की नस्लीय बनावट इस प्रकार है:
९४% आइसलैण्डी और ६% डैनिश, स्वीडिश, नार्वेजियाई, अमेरिकी और अन्य।
आइसलैण्ड बहुत सीमा तक एक सजातीय देश है और यहाँ पूरे देश की जनसंख्या पर डीएनए शोध चल रहा है।
जीवन प्रत्याशा: पुरुष ७८.२३ वर्ष, महिला ८२.४८ वर्ष।
जनसंख्या वितरण: देश की ९३% जनसंख्या नगरीय क्षेत्रों में निवास करती है जिसमें से लगभग आधे से भी अधिक केवल राजधअनी रेक्जाविक में रहते हैं।
जनसंख्या की वृद्धि दर है ०.९%।


=== धर्म ===
आइसलैण्ड की बहुसंख्यक जनसंख्या ईसाई धर्म की है और अधिकांशतः लूथरन हैं।
धार्मिक बनावट: ९६% इवैंग्लिकल लूथरन, २% अन्य ईसाई और अन्य मतावलम्बी और २% कोई धार्मिक संबद्धता नहीं।


=== भाषा ===
यहाँ की आधिकारिक भाषा है आइसलैण्डी। यह भाषा पिछले १,००० वर्षों में बहुत अधिक नहीं बदली है, इसलिए आइसलैण्डवासी अभी भी वाइकिंग की उन गाथाओं को पढ़ सकते हैं जो सदियों पहले लिखे गए थे।


== शिक्षा और विज्ञान ==
आइस्लैंड में आठ वर्ष की शिक्षा अनिवार्य है। यहाँ दो विश्वविद्यालय, शिक्षक प्रशिक्षण विद्यालय, महाविद्यालय और तकनीकी संस्थान हैं। आइस्लैंड की साक्षरता दर १००% है।
प्रौद्योगिकी के मामले में आइसलैण्ड एक अत्यंत उन्न्त देश है। १९९९ तक, ८२.३% आइसलैण्डवासियों के पास कम्प्यूटर था। २००६ में आइसलैण्ड में प्रति १,००० व्यक्तियों पर १,००७ मोबाइल फ़ोन थे, जो विश्व में १६वां सबसे अधिक उच्चतम आँकड़ा था।
यूरोपीय मंगल एनालॉग शोध स्टेशन का मुख्यालय आइसलैण्ड में स्थित है।


== यातायात ==
आइसलैण्ड की सामाजिक संरचना निजी कारों पर बहुत निर्भर है। आइसलैण्ड में प्रति व्यक्ति कार स्वामित्व विश्व में उच्चतम में से एक है: २००८ में ६५६.७ प्रति एक हज़ार निवासी (www.statice.is) १७ वर्ष से ऊपर। अधिकांश आइसलैण्डवासी यात्रा करने, काम पर जाने, विद्यालय या अन्य गतिविधियों के लिए कारों का ही उपयोग करते हैं।।
आइसलैण्ड में यातायात का मुख्य साधन सड़क है। आइसलैण्ड में १३,०३४ किमी लंबी प्रशासित सड़कें हैं, जिनमें से ४,६१७ किमी पक्की और ८,३३८ कच्ची सड़कें हैं। रिंग रोड १९७४ में पूरी की गई थी और कुछ वर्ष पूर्व ही सभी समुदायों को सड़क से जोड़ा गया है और इससे पहले सड़कों के छोटे-२ भाग ही पक्के थे। आज, देशभर में सड़कों का निर्माण और सुधार किया जा रहा है और राजधानी रेक्जाविक के आसपास महामार्गों का निर्माण किया जा रहा है। अभी भी बड़ी संख्या में सड़कें कच्ची हैं जिनमें अधिकतर ग्रामीण क्षेत्रों में कम उपयोग में लाई जाने वाली सड़कें हैं। कस्बों में सड़कों पर गति सीमा ५० किमी/प्रति घंटा, पथरीली सड़कों पर ८० किमी/घंटा और पक्की सड़को़ पर ९० किमी/घंटा है। वर्तमान में आइसलैण्ड में कोई रेलमार्ग नहीं हैं।


== संदर्भ ==
↑ आइस्लैंड में कम्प्यूटर की पहुँच कितने लोगों तक है? (आइसलैण्डी)
↑ सीआईए वर्ल्ड फैक्टबुक
↑ यात्री कारें प्रति १,००० व्यक्ति


== बाहरी कड़ियाँ ==
आइसलैण्ड का प्रवेशद्वार
आइसलैण्ड के सरकारी कर्यालय
82237_cid_4608577,00.html आइसलैण्ड से समाचार