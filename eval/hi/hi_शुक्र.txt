बाद 25 अक्टूबर को वायुमंडल में प्रवेश कर शुक्र के परिदृश्य की पहली तस्वीरें भेजी | दोंनों ही यानों ने अपने अवतरण स्थलों के आसपास के तत्कालिक एकदम अलग ही परिदृश्य प्रस्तुत किये। वेनेरा 9 एक 20 डिग्री की ऐसी ढलान पर उतरा था जहां चारों ओर 30-40 सेमी के पत्थर बिखरे हुए थे | वेनेरा 10 ने मौसमी सामग्री सहित बेसाल्ट-प्रकार के बेतरतीब शिलाखंडों को दिखाया।
इस बीच, संयुक्त राज्य अमेरिका ने मेरिनर 10 को उस गुरुत्वीय गुलेल प्रक्षेपवक्र पर भेजा जिसकी राह शुक्र से होकर बुध ग्रह की ओर जाती थी। 5 फ़रवरी 1974 को मेरिनर 10 शुक्र से 5,790 किमी नजदीक से गुजरा और 4,000 से ज्यादा तस्वीरों के साथ वापस लौटा। इसने तब की सबसे अच्छी तस्वीरें हासिल की थी जिसमें दृश्य प्रकाश में शुक्र को लगभग आकृतिहीन दिखाया गया था। लेकिन पराबैंगनी प्रकाश ने बादलों को विस्तार मे दिखाया जिसे पृथ्वी-आधारित अवलोकनों ने पहले कभी नहीं दिखाया था।
अमेरिकी पायनियर वीनस परियोजना ने दो अलग-अलग अभियानों को शामिल किया था। पायनियर वीनस ऑर्बिटर को 4 दिसम्बर 1978 को शुक्र के आसपास की एक दीर्घवृत्ताकार कक्षा में स्थापित गया था। यह 13 साल से अधिक समय तक वहां बना रहा। इसने रडार के साथ सतह की नाप-जोख की तथा वायुमंडल का अध्ययन किया। पायनियर वीनस मल्टीप्रोब ने कुल चार जांच-यान छोडे जिसने 9 दिसम्बर 1978 को वायुमंडल में प्रवेश किया और इसकी संरचना, हवाओं और ऊष्मा अपशिष्टों पर डेटा प्रेषित किया।

अगले चार वर्षों में चार और वेनेरा लैंडर मिशनों ने अपनी जगह ले ली। जिनमें से वेनेरा 11 और वेनेरा 12 ने शुक्र के विद्युतीय तुफानों का पता लगाया तथा वेनेरा 13 और वेनेरा 14, चार दिनों की आड में 1 और 5 मार्च 1982 को नीचे उतरे और सतह की पहली रंगीन तस्वीरें भेजी। सभी चार मिशनों को ऊपरी वायुमंडल में गतिरोध के लिए पैराशूट के साथ तैनात किया गया था, लेकिन 50 किमी की ऊंचाई पर उनको मुक्त कर दिया गया, क्योंकि शुक्र का घना निचला वायुमंडल बिना किसी अतिरिक्त साधन के आरामदायक अवतरण के लिए पर्याप्त घर्षण प्रदान करता है। वेनेरा 13 और 14 दोनों ने एक्स-रे प्रतिदीप्ति स्पेक्ट्रोमीटर के साथ ऑन-बोर्ड मिट्टी के नमूनों का विश्लेषण किया और प्रविष्ठी टक्कर के साथ की मिट्टी की संपीडता मापने का प्रयास किया। वेनेरा 14 ने, हालांकि, खुद से अलग हो चुके अपने ही कैमरें के लेंस का ढक्कन गिरा दिया और इसकी प्रविष्ठी मिट्टी को छुने मे विफल रही। अक्टूबर 1983 में वेनेरा कार्यक्रम को बंद करने का तब समय आ गया, जब वेनेरा 15 और वेनेरा 16 को सिंथेटिक एपर्चर रडार के साथ शुक्र के इलाकों के मानचित्रण संचालन के लिए कक्षा में स्थापित किया गया।
1985 में सोवियत संघ ने, शुक्र और उसी वर्ष अंदरुनी सौरमंडल से होकर गुजर रहे हैली धूमकेतु, से मिले अवसर का संयुक्त अभियानों से भरपूर फायदा उठाया। 11 और 15 जून 1985 को हैली के पडने वाले रास्ते पर वेगा कार्यक्रम के दो अंतरिक्ष यानों से वेनेरा-शैली की एक-एक प्रविष्ठी गिराइ गई (जिसमें वेगा 1 आंशिक रुप से असफल रहा) और उपरी वायुमंडल के भीतर एक गुब्बारा-समर्थित एयरोबोट छोडा गया। गुब्बारों ने 53 किमी के करीब एक संतुलित ऊंचाई हासिल की, जहां दबाव और तापमान तुलनात्मक रुप से पृथ्वी की सतह पर जितना होता हैं। दोनों तकरीबन 46 घंटों के लिए परिचालन बने रहे और शुक्र के वातावरण को पूर्व धारणा से ज्यादा अशांत पाया | यहां अशांत वातावरण का तात्पर्य उच्च हवाओं और शक्तिशाली संवहन कक्षों से है |


=== रडार मानचित्रणसंपादित करें ===

प्रारंभिक भू-आधारित रडार ने सतह की एक बुनियादी समझ प्रदान की। पायनियर वीनस और वेनेरा ने बेहतर समाधान प्रदान किये।
संयुक्त राज्य अमेरिका के मैगलन यान को रडार से शुक्र के सतही मानचित्रण के लिए एक मिशन के साथ 4 मई 1989 को प्रक्षेपित किया गया था। अपने 4½ वर्षीय कार्यकलापों के दरम्यान प्राप्त की गई उच्च-स्पष्टता की तस्वीरें पूर्व के सभी नक्शों से काफी आगे निकल गई और यह अन्य ग्रहों की दृश्य प्रकाश तस्वीरों के बराबर थी। मैगलन ने रडार द्वारा शुक्र की 98% से अधिक भूमी को प्रतिबिंबित किया, और उसके 95% गुरूत्व क्षेत्र को प्रतिचित्रित किया। 1994 में अपने मिशन के अंत में, मैगलन को शुक्र के घनत्व के अंदाज के लिए वायुमंडल में तबाह होने भेज दिया गया था। शुक्र ग्रह को गैलिलियो और कैसिनी अंतरिक्ष यान द्वारा बाहरी ग्रहों के लिए अपने संबंधित मिशनों के गुजारे के दौरान अवलोकित किया गया है। लेकिन मैगलन एक दशक से भी ज्यादा तक के लिए शुक्र का अंतिम समर्पित मिशन बन गया।


=== वर्तमान और भविष्य के मिशनसंपादित करें ===
नासा के बुध के मेसेंजर मिशन ने अक्टूबर 2006 और जून 2007 में शुक्र के लिए दो फ्लाईबाई का आयोजन किया। धीमा करने के लिए इसके प्रक्षेपवक्र का मार्च 2011 में बुध की एक संभावित कक्षा में समावेश हुआ | मेसेंजर ने उन दोनों फ्लाईबाई पर वैज्ञानिक डेटा एकत्र किया।
वीनस एक्सप्रेस प्रोब यूरोपीय अंतरिक्ष एजेंसी द्वारा डिजाइन और निर्मित किया गया था। इसे स्टारसेम के माध्यम से प्राप्त एक रूसी सोयुज-फ्रेगट रॉकेट द्वारा 9 नवम्बर 2005 को प्रमोचित किया गया। 11 अप्रैल 2006 को इसने सफलतापूर्वक शुक्र के इर्दगिर्द एक ध्रुवीय कक्षा ग्रहण की। प्रोब शुक्र के वायुमंडल और बादलों का एक विस्तृत अध्ययन कर रहा है। इसमें ग्रह का प्लाज्मा वातावरण और सतही विशेषताओं, विशेष रूप से तापमान, के मानचित्रण शामिल है। वीनस एक्सप्रेस से उजागर प्राथमिक परिणामों से एक यह खोज है कि विशाल दोहरा वायुमंडलीय भंवर ग्रह के दक्षिणी ध्रुव पर मौजूद है।

]]
जापान एयरोस्पेस एक्सप्लोरेशन एजेंसी (JAXA) ने एक शुक्र परिक्रमा यान अकात्सुकी (औपचारिक रुप से "Planet-C") को तैयार किया, जो 20 मई 2010 को प्रक्षेपित हुआ था, पर यह यान दिसंबर 2010 में कक्षा में प्रवेश करने में असफल रहा | आशाएं अभी बाकी है, क्योंकि यान सफलतापूर्वक सीतनिद्रा में है और छह साल में एक और प्रविष्टि का प्रयास कर सकता है। नियोजित जांच-पड़ताल ने बिजली की उपस्थिति की पुष्टि हेतू सतही प्रतिचित्रण के लिए डिजाइन किया गया एक इंफ्रारेड कैमरा और उपकरणों को, साथ ही वर्तमान भूपटल के ज्वालामुखीकरण के अस्तित्व के निर्धारण को, शामिल किया है।
यूरोपीय अंतरिक्ष एजेंसी को 2014 में बुध के लिए एक बेपिकोलम्बो नामक मिशन शुरू करने की उम्मीद है। 2020 में बुध की कक्षा तक पहुंचने से पहले यह शुक्र के लिए दो फ्लाईबाई का प्रदर्शन करेंगे |
नासा ने अपने न्यू फ्रंटियर्स कार्यक्रम के तहत, सतह की स्थिति का अध्ययन करने और regolith के तात्विक और खनिजीय लक्षणों की जांच करने के लिए, शुक्र ग्रह पर उतरने के लिए एक वीनस इन-सीटु एक्सप्लोरर नामक लैंडर मिशन का प्रस्ताव किया है। यह यान, सतह में ड्रिल करने और उन प्राचीन चट्टान के नमूनों के अध्ययन के लिए जो कठोर सतही परिस्थितियों से अपक्षीण नहीं हुए है, के लिए एक कोर सेम्पलर से लैस किया जाएगा। शुक्र का वायुमंडलीय और सतही अन्वेषी मिशन "सर्फेस एंड एटमोस्फेयर जियोकेमिकल एक्सप्लोरल" (SAGE) को 2009 न्यू फ्रंटियर चयन में एक मिशन अध्ययन उम्मीदवार के रूप में नासा द्वारा चुना गया था। लेकिन मिशन को उड़ान के लिए नहीं चुना गया।
वेनेरा डी (रूसी: Венера-Д) अन्वेषी शुक्र के लिए एक प्रस्तावित रूसी अंतरिक्ष यान है | इसे शुक्र ग्रह के इर्दगिर्द रिमोट-सेंसिंग प्रेक्षण और एक लैंडर की तैनाती करने के अपने लक्ष्य के साथ 2016 के आसपास छोड़ा जाएगा। यह वेनेरा डिजाइन पर आधारित है। जो ग्रह की धरती पर लंबी अवधि तक जीवित रहने में सक्षम है। अन्य प्रस्तावित शुक्र अन्वेषण अवधारणाओं में रोवर, गुब्बारे और एयरोबोट शामिल हैं |


=== मानवयुक्त उड़ान अवधारणासंपादित करें ===

एक मानवयुक्त शुक्र फ्लाईबाई मिशन, अपोलो कार्यक्रम हार्डवेयर का प्रयोग कर, 1960 के दशक के अंत में प्रस्तावित किया गया था। मिशन को अक्टूबर के अंत या नवंबर 1973 की शुरुआत में शुरु करने की योजना बनाई गई और तकरीबन एक वर्ष तक चलने वाली इस उड़ान में तीन लोगों को शुक्र के पास भेजने के लिए एक सेटर्न V रॉकेट का प्रयोग किया गया। करीब चार महीने बाद, अंतरिक्ष यान शुक्र की सतह से लगभग 5,000 किलोमीटर की दूरी से गुजर गया।


=== अंतरिक्ष यान समय-सूचीसंपादित करें ===
यह शुक्र ग्रह को और अधिक बारीकी से अन्वेषण के लिए पृथ्वी से छोड़े गये प्रयासरत और सफल अंतरिक्ष यान की एक सूची है। शुक्र को पृथ्वी की कक्षा में स्थित हबल स्पेस टेलीस्कोप द्वारा भी प्रतिबिंबित किया गया है। सूदूर दूरबीन प्रेक्षण शुक्र के बारे में जानकारी का एक अन्य स्रोत है।


== औपनिवेशीकरणसंपादित करें ==

अपने बेहद प्रतिकूल परिस्थितियों के कारण शुक्र की धरती पर उपनिवेश मौजूदा प्रौद्योगिकी के बस के बाहर है | हालांकि, सतह से लगभग पचास किलोमीटर ऊपर वायुमंडलीय दबाव और तापमान पृथ्वी की सतह पर जितना ही हैं। शुक्र के वायुमंडल में वायु (नाइट्रोजन और ऑक्सीजन) एक हल्की गैस होगी जो अधिकांशतः कार्बन डाइऑक्साइड है। इसने शुक्र के वायुमंडल में व्यापक "अस्थायी शहरों" के प्रस्तावों के लिए प्रेरित किया है। एयरोस्टेट (हवा के गुब्बारे से भी हल्का) को प्रारंभिक अन्वेषण के लिए एवं अंतिम रुप से स्थायी बस्तियों के लिए इस्तेमाल किया जा सकता है | कई इंजीनियरिंग चुनौतियों में से एक इन ऊंचाइयों पर सल्फ्यूरिक एसिड की खतरनाक मात्रा हैं।


== सन्दर्भसंपादित करें ==