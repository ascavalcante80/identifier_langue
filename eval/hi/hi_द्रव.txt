प्रयत्न किए गए हैं। पहले के अध्ययनों के अधिकतर लेनार्ड जोन्स विभव (Lennard Jones poetntial) का उपयोग किया गया है। द्रवों का विवर सिद्धांत (Hole Theory of Liquids) अपेक्षाकृत नवीन सिद्धांत है।


== द्रवों के प्रकाशीय और विद्युतीय गुणसंपादित करें ==
बहुत से द्रव विद्युच्छुचालक हैं। इनकी चालकता का कारण यह है कि इनमें स्वतंत्र इलेक्ट्रॉन पाए जाते हैं। द्रव लवणों की विद्युच्चालकता उनके आयनीकरण पर निर्भर करती है। अन्य द्रव दो मुख्य भागों में बाँटे जा सकते हैं। जो द्रव विद्युन्मय वस्तु की ओर-आकर्षित होते हैं, उन्हें ध्रुवीय (polar) और जो आकर्षित नहीं होते उन्हें अध्रुवीय (non-polar) कहा जाता है। वास्तविकता यह है कि ध्रुवीय द्रवों के अणु में स्थायी रूप से कुछ द्वध्रुिव-आघूर्ण (dipole moments) होते हैं, परतु अध्रुवीय द्रवों के अणुओं में ऐसा नहीं होता। बेंजीन अध्रुवीय द्रव है। अध्रुवीय द्रवों का परावैद्युतांक (dielectric constant) १ और ३ के बीच में पाया जाता है। इनका दृश्य (visible) क्षेत्रीय वर्तनांक इनके रेडियो आवृत्तीय (radio frequency) परावैद्युतांक के वर्गमूल के बराबर होता है। ध्रुवीय द्रवों के परावैद्युतांक अध्रुवीय द्रवों के परावैद्युतांकों की अपेक्षा लगभग १० से १०० गुना अधिक होते हैं, किंतु इनका वर्तनांक (refractive index) लगभग उतना ही होता है। द्रव समान्यत: समदैशिक (isotropic) होते हैं।
द्रवों के वर्णक्रम इन्हीं पदार्थों के गैसीय आणविक वर्णक्रमों से बहुत कुछ मिलते जुलते हैं। पर द्रवों के रमन (Raman) और अवरक्त (infra-red) वर्णक्रम संगत गैसीय वर्णक्रम से कुछ भिन्न होते हैं।