ंडिबलों की पास लाने से उत्पन्न होती है। कुछ शलभ उड़ते समय अपने अग्रपक्ष को अपनी टाँग पर के काँटों से रगड़कर ध्वनि करते हैं।


== प्रवजन ==
लेपिडॉप्टेरा की कुछ जातियाँ संसार के एक भाग से दूसरे भाग का प्रवजन करती हैं। उत्तरी अमरीका की डैनेआस आर्किपस (Danaus archippus) नामक तितलियाँ सहस्रों की संख्या में शीतकाल में दक्षिण की ओर प्रवजन करती हैं, किंतु वसंत ऋतु में फिर उत्तरी भागों में लौट आती हैं। भारत में कोलिया (Colia) नामक तितलियाँ ग्रीष्म ऋतु में हिमालय पर्वत की ओर १७,००० फुट की ऊँचाई तक प्रवजन करती देखी गई हैं। पाइरेमिस कार्डुइ (Pyrameis cardui) नामक तितलियाँ वसंत ऋतु में उत्तरी अफ्रीका और दक्षिणी यूरोप से उत्तर की ओर आइसलैंड तक पहुँच जाती हैं। प्रवजन के समय तितलियों के झुंड महासागरों की ओर से आते हुए देखे गए हैं। कभी कभी ये तितलियाँ उन जहाजों पर भी आ जाती है जो स्थल से कई सो मील दूरी पर महासागर में जा रहे होते हैं।


== भौगोलिक वितरण ==
लेपिडॉप्टेरा उन स्थानों में तो अवश्य पाए जाते हैं, जहाँ पुष्पयुक्त पादप उग सकते हैं। ये कीट केवल उन्हीं स्थानों में नहीं रह सकते हैं जो ध्रुवों के पास हैं। उत्तर की ओर ८८� अक्षांश से दक्षिण की ओर ५०� अक्षांश तक ये पाए जाते हैं। कुछ जातियाँ तो सारे संसार में पाई जाती हैं। पाइरेमिस कार्डुइ नामक तितली दक्षिणी अमरीका के अतिरिक्त सभी देशों में पाई जाती है। अग्रोटिस इपसिलॉन (Agrotis ypsilon) शलभ सारे संसार में पाया जाता है। भारत में भी अनेकों जातियाँ पाई जाती हैं। संसार की कुछ सबसे सुंदर तितलियाँ भारत में ही पाई जाती है, किंतु सबसे अधिक जातियाँ ब्राज़िल में मिलती हैं।


== भूवैज्ञानिक (geological) वितरण ==
उत्तरी अमरीका में आदिनूतन (Eocene) और अल्पनूतन (Oligocene) युग के तितलियों के कुछ अवशेष मिले हैं। तथा कुछ शलभ बॉल्टिक सागर से प्राप्त ऐंबर में पाए गए हैं। वास्तव में लेपिडॉप्टेरा के फॉसिल बहुत थोड़ी संख्या में मिले हैं। इसका कारण संभवत: लेपिडॉप्टेराओं की कोमलता है।


== वर्गीकरण ==
पक्षों की रचना के आधार पर लेपिडॉप्टेरा गण दो उपगणों में विभाजित किया गया है : (१) होमोन्यूरा (Homoneura) में दोनों जोड़ी पक्षों का शिराविन्यास एक सा होता है, (२) हेटरोन्यूरा (Heteroneura) के दोनों पक्षों के शिराविन्यास में भेद पाया जाता है। कुछ कीटविज्ञानी इस गण को मादा के बाह्य जननांगों के आधार पर तीन उपगणों में विभाजित करते हैं, किंतु यह विभाजन उचित नहीं प्रतीत होता है, क्योंकि इसमें नर का कोई महत्व ही नहीं रहता।


== सन्दर्भ ग्रन्थ ==
ए.डी. इम्ल : ए जेनरल टेक्स्ट बुक ऑव एंटोमॉलोजी, रिवाइज़्ड वाई ओ.डब्लू.-रिचर्ड्स ऐंड आर.जी. डेविस (१९५७);
टी.वी.आर. ऐय्यर: ए हैंड बुक ऑव इकोनॉमिक एंटोमॉलोजी फॉर साउथ इंडिया (१९४०);
के पी. श्रीवास्तव : मॉरफॉलोजी ऑव लेमन बटरफ्लाई पैपीलियो डिमोलियस, थीसिस (१९५५);
एच.एम. लेफराय : इंडियन इंसेक्ट लाइफ़ (१९०९)


== बाहरी कड़ियाँ ==
European Butterflies and Moths by Christopher Jonko
Polish Butterflies and Moths by motylpodlaski.pl
Norwegian Butterflies and Moths (Huge picture archive)
Moths and Butterflies of Europe and North Africa
uk/ British Butterflies and Moths
Lepidoptera Lepidoptera.pro
Butterflies of Bulgaria
Photography of European Butterflies and Moths
Butterflies and Moths in the Netherlands
Swedish Moths and Butterflies Lepidoptera.se
Butterflies of Asturias – Spain
Lepidoptera of French Antilles
Butterflies of Asian Russia
Butterflies from Indo China
Butterflies of Turkey
uk/jamaicamoths/jamaicahome.htm Moths of Jamaica
Historic Moth illustrations
Lepidoptera (TSN {{{ID}}}). Integrated Taxonomic Information System.
Caught Between the Pages: Treasures from the Franclemont Collection Online virtual exhibit featuring a selection of historic entomological writings and images from the Comstock Library of Entomology at Cornell University
Japmoth Japanese moths. Access images via the numbers on the left.
Literaturatenbank Free downloads