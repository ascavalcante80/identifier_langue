र वह ज़ोर-ज़ोर से अपने पंख फड़फड़ाता है ताकि ज़मीन में घोंसले के लिए जगह साफ़ कर सके। फिर जब मादा अपने पंख नीचे करके उसका चक्कर काटती है तो वह अपना सर पेंचदार सलीखे से घुमाता है। फिर मादा ज़मीन पर बैठ जाती है और नर उसके साथ संसर्ग करता है।जिन शुतुरमुर्गों को पाला गया है वह अपना संसर्ग आचरण अन्य शुतुरमुर्गों के बजाय अपने मनुष्य रखवालों की ओर जताते हैं।
मादा अपने अण्डे एक सामुदायिक घोंसले में देती है जो ३० से ६० से. मी. गहरा और तकरीबन ३ मी. चौड़ा होता है और जिसे नर ने ज़मीन से मिट्टी खोद के बनाया होता है।

मुख्य मादा सर्वप्रथम अण्डे देती है और जब उनको सेने का समय आता है तो वह अन्य कमज़ोर मादाओं के अतिरिक्त अण्डे घोंसले से बाहर कर देती है और अमूमन घोंसले में २० अण्डे ही रहते हैं। मादा सामुदायिक घोंसले में अपने अण्डे पहचानने का ज़बर्दस्त हुनर रखती है।शुतुरमुर्ग के अण्डे सारे प्राणी जगत में सबसे बड़े अण्डे होते हैं और उसी आधार पर उनके अण्डों की ज़र्दी सबसे बड़ी कोशिका होती है, हालांकि पक्षी के आकार की तुलना में अन्य पक्षियों के मुकाबले में वह सबसे छोटे अण्डे होते हैं; औसतन वह १५ से. मी. लंबे, १३ से. मी. चौड़े और १.४ कि. वज़नी होते हैं – मुर्ग़ी के अण्डे से २० गुणा से भी ज़्यादा वज़नी! अण्डे क्रीम के रंग के चमकीले होते हैं, मोटे खोल वाले होते हैं और उनमें गॉल्फ़ की गेंद के समान छोटे-छोटे गड्ढे होते हैं।अण्डों को मादा दिन में तथा नर रात में सेते हैं।इस विधि से घोंसले की रक्षा हो जाती है क्योंकि मादा का रंग दिन के समय रेत के रंग से मेल खाता है जबकि रात के समय नर को काले रंग के कारण देख पाना लगभग नामुमकिन होता है। अण्डे सेने की अवधि लगभग ३५ से ४५ दिन तक की होती है। आमतौर पर नर चूज़ों की रक्षा करता है और उनको भोजन खाना सिखाता है हालांकि बच्चों को बड़ा करने में नर और मादा एक दूसरे की आपस में मदद करते हैं। चूज़ों की बचे रहने की दर काफ़ी कम होती है, एक घोंसले से सिर्फ़ एक ही बच्चा वयस्क अवस्था तक पहुँच पाता है।


== संदर्भ ==


== वाह्य कड़ियाँ ==

Neeraj arora