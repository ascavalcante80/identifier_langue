ll Italien. Det finns totalt 5 277 kilometer väg i Montenegro. Huvudknuten för järnvägen i landet finns i Bar, Montenegro har totalt 250 km järnväg, varav en tredjedel är tunnlar och viadukter.
Montenegro har två internationella flygplatser, en i huvudstaden Podgorica och en i Tivat.


== Försvar ==
Montenegro avskaffade värnplikten efter självständighetsförklaringen 2006. Istället infördes en yrkesarmé. Denna består av 340 officerare, 900 underofficerare och 900 kontraktsanställda underbefäl och meniga, samt 260 civilanställda (2006). Ytterligare 800 soldater skall anställas.


== Kultur ==
Montenegro är landet som åsyftas i Franz Lehárs operett Glada änkan, Die lustige Witwe (då det fiktiva europeiska furstendömet Pontevedro). Handlingen till filmen Casino Royale utspelar sig till viss del i Montenegro men är inspelad i Karlovy Vary och den lilla staden Loket, båda i Tjeckien.


=== Mat och dryck ===

Matkulturen längs den adriatiska kusten är i stort identisk med den dalmatiska med fisk och skaldjur, vitlök, olivolja och italienska rätter. Inne i landet liknar maten mer den serbiska, med mycket mer kött.
Staden Njeguši är känd för sin goda pršut (torkad skinka) och för sina ostar. En annan specialitet är kött tillagat "ispod sača", under ett metallock som täcks med glödande kol. En annan är lamm som långsamt har kokats i mjölk. Kačamak är en rätt gjord på majsmjöl som liknar polenta.


== Internationella rankningar ==


== Referenser ==
^ [a b] Monstat, Montenegro; 2011 First results, Census of population, households, and dwellings in Montenegro (pdf-fil) Läst 17 maj 2011.
^ [a b c] CIA World Factbook - Montenegro
^ ”Human Development Report 2013” (på engelska). Förenta nationerna. 2013. http://issuu.com/undp/docs/hdr_2013_en?mode=window. Läst 2013-04-04. 
^ Montebegro i Nordisk familjebok (andra upplagan, 1913)
^ http://www.britannica.com/EBchecked/topic/631533/vladika
^ Europeiska kommissionen (2011). Montenegro - EU Montenegro relations. http://ec.europa.eu/enlargement/candidate-countries/montenegro/relation/index_en.htm (hämtad 2012-01-30)
^ Europeiska unionens råd (2012). Council conclusions on Montenegro – 3180th GENERAL AFFAIRS Council meeting Luxembourg, 26 June 2012. http://ue.eu.int/uedocs/cms_data/docs/pressdata/EN/genaff/131206.pdf (hämtad 2012-08-19)
^ Utrikespolitiska institutet/ Montenegro
^ http://www.indexmundi.com/montenegro/unemployment_rate.html
^ Monstat - Montenegrinska Statistikmyndigheten
^ Dragicevich, Peter Montenegro - Food & Drink i Eastern Europe, Lonely Planet (2009) s. 560