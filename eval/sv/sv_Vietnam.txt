 vandringar i de omkringliggande bergen.
I södra Vietnam ligger Ho Chi Minh-staden som är landets ekonomiska centrum. Här kan turister besöka återföreningspalatset, Krigsminnesmuseet eller de många buddhistiska templen i Cholon. I området runt Ho Chi Minh-staden finns välbesökta tempel som tillhör Cao Dai och tunnelsystem, bland annat i Cu Chi, från Vietnamkriget (eller "amerikanska kriget" som det kallas i Vietnam). Mekongdeltat med sina flytande städer och rika växtlighet ligger på gränsen mot Kambodja.


== Geografi ==

Huvudstaden i Vietnam är Hanoi, men den största staden är Ho Chi Minh-staden (tidigare Saigon). Andra stora städer är Hai Phong och Da Nang. Ba Bể-sjön är den största naturliga sjön och ligger i nordöstra delen av Vietnam. Viktiga floder är Mekong i söder och Röda Floden i norr. Vid flodernas delta är jordbruksmarken väldigt bördig och där är befolkningstätheten störst.
75% av landet består av berg och kullar och högsta berget är Fan Si Pan som är 3145,9 m högt. Gränsen mot Laos och Kambodja utgörs till större delen av en bergskedja.
Vietnam är indelat i 59 provinser (tỉnh, singular och plural) och 5 kommuner* (thành phố, singular och plural):


== Demografik ==
Huvudartikel: Vietnams befolkning
Den största etniska gruppen är vietnameser, Kinh. Bergsfolk finns i de högre belägna delarna i nordväst och i centrala delarna där det bland annat bor Muong, Hmong och olika Thaifolk. De kineser som bor i Vietnam kallas Hoa.
Religioner är buddhism (65-70 %), katolicism (ca 8 %), konfucianism, daoism, caodai och hoa hao. Dock är religionsfriheten begränsad i landet.
Officiellt språk är vietnamesiska.


== Se även ==
Vietnamesisk musik
Vietnamesisk poesi


== Referenser ==
^ http://www.gso.gov.vn/default_en.aspx?tabid=599&ItemID=9788
^ http://www.svd.se/nyheter/utrikes/harda-fangelsestraff-for-kritiska-bloggare_7525970.svd
^ http://www.swedenabroad.com/sv-SE/Ambassader/Hanoi/Handel/Kommersiella-relationer-med-Vietnam/
^ "Vietnam". Landguiden.se. Läst 23 februari 2014.


== Externa länkar ==
(engelska) Frihetsdeklarationen
(engelska) Thanh Nien News (English / Tiếng Việt)
(engelska) Nhan Dan Online (English / Tiếng Việt)
(franska) Le Viêt Nam, aujourd'hui