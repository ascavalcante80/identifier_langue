gt djur för hinduer och därför äter man absolut inte nötkött. Det beror dels på att kon blivit en symbol för liv och rikedom och dels för att kons mjölk anses väldigt nyttig och ren (sāttvika). Kon symboliserar även de fyra tidsåldrarna. Mjölk ifrån en ko som blivit illa behandlad anses dock syndig att dricka. Många hinduer äter ägg, fisk och kött (förutom nötkött).
Man får inte heller dricka alkohol inom hinduismen, och i många delar av Indien råder alkoholförbud.


== Inflytande ==
Både modern hinduism, buddhism och jainism härstammar från den vediska religionen, som utgjorde ett förstadium till bhaktipräglad hinduism. Därför delar buddhismen och jainismen somliga föreställningar med hinduismen. Så är exempelvis buddhisternas tro på återtillblivelse som ett resultat av livshungern ett gemensamt drag med hinduismen, men däremot ser buddhisterna reinkarnation av atman som en villfarelse. Många av den vediska religionens gudomar, och även några hinduiska gudomar som tillvuxit i popularitet vid en senare tidpunkt, ingår i den buddhistiska världsbilden.
Sikhismen är en från islam och hinduismen självständig religion, som uppkom på 1400-talet, men då den uppkom i en miljö som var kraftigt färgad av både hinduism och islam, föreligger en sådan kulturell färgning.
Konversion till traditionell hinduism sker endast undantagsvis, eftersom traditionell hinduism främst är en icke-missionerande etnisk religion. Sedan 1800-talet finns det emellertid reformhinduiska rörelser som aktivt uppmuntrar konversion, exempelvis Ramakrishnamissionen och Hare Krishna. Andra reformhinduiska rörelser, exempelvis Brahmo Samaj (som efter flera decennier utvecklades till en självständig religion) och Arya Samaj, har företrädesvis varit upptagna med inomhinduiska reformer, snarare än att förmå icke-hinduer att konvertera till hinduismen.
I bahá'í-tron är Krishna en s.k. gudsmanifestation, en profet och religionsgrundare jämbördig med Moses, Zoroaster, Jesus, Buddha, Muhammed, Báb och bahá'í-trons grundare Bahá'u'lláh. Inom islams ahmadiyya-riktning betraktas hinduismen som en av de accepterade profetreligionerna, och grundaren, Mirza Ghulam Ahmad, ansåg sig vara en avatar av Vishnu (ett synsätt som inte accepteras av alla ahmadiyya-utövare idag).
Teosofiska Samfundet, som grundades 1875, påverkades i början av 1880-talet av både hinduism och buddhism. Till skillnad från den hinduiska och buddhistiska synen på reinkarnation, anser Teosofiska Samfundet att utvecklingen alltid går uppåt, och att människor inte kan återfödas som djur. Fragment av purana-litteraturens mytologiska historia, bl.a. den Noa-liknande gestalten Manu och Brahmas söner, kumari, vävdes in i Teosofiska Samfundets spekulativa historieuppfattning. Under åren 1878-1882 samarbetade Teosofiska Samfundet med Arya Samaj. Delar av Teosofiska Samfundets världsbild har under andra hälften av 1900-talet påverkat delar av New Age-rörelsen, exempelvis kollektivet Findhorn.


== Referenser ==
^ Jacobsen, Knut A, Hinduismen – Historia, tradition och mångfald,s. 24 Uddevalla
^ Hinduism i Encyclopaedia Britannica
^ Jan-Erik Lane & Svante Ersson, Culture and politics: a comparative approach, Ashgate Publishing, Ltd, 2005, sid. 149, ISBN 978-0-7546-4578-8
^ Wramming, Ylva (1996) Uppslag religion. Stockholm: Almqvist & Wiksell Förlag
^ Ewald, Stefan (huvudred och huvudförfattare) (1996) Religionslexikonet. Stockholm: Bokförlaget Forum. Original: Enzyklopädie der Religionen (1990) Översättning från tyskan av Joachim Retzlaff. Tysk originalupplaga av topic Ferlag GmbH, Karlsfeld hei München. R.C.S. Libri & Grandi Opere S.p.ASA., Milano, Italien 1990. Uppslagsord: "hinduism".
^ Wibeck, Sören (2003). Religionernas historia.. Lund: Historiska Media 
^ Sanatana dharma på veda.com
^ Hinduism på engelska Wikipedia.
^ Hinduism by country på engelska Wikipedia. Läst 2014-05-15.
^ Ewald, Stefan, Denzler, G., Lohner, A. & Graf, W (sv. bearbetn. & granskn: Beskow, Per & Svensson, Jonas. Bidrag fr. Bryder, Peter, Vramming, Ylva & Peterson, Bengt), (tysk originalupplaga1990; svensk upplaga 1996). Religionslexikonet. Stockholm: Bokförlaget Forum. Sid. 535 - Uppslagsord: "buddhism" och "hinduism". ISBN 91-37-11539-1 
^ Wibeck, Sören (2003) Religionernas historia, ss 298 - 300. Lund: Historiska media.
^ Supreme Court of India, 1966-01-14, sid 3
^ Vramming, Ylva (1996) Uppslag religion. Almqvist och Wiksell förlag
^ ibid
^ Bra böckers världshistoria (1983), ss 220-227 om induskulturen och ariernas ankomst. Redaktörer:
^ [a b c] Encyclopedia.com, (2013). ”Indus valley civilization”. The Columbia Encyclopedia, 6th ed. 2013. The Encyclopedia.com advertising network. http://www.encyclopedia.com/doc/1E1-Indusval.html. Läst 27 november 2013. 
^ [a b] Swanson, Emily, Musser, Ann & Beukhof, Christine, (1998). ”Harappan Civilization”. The Web Chronology Poject. (David W. Koeller). http://www.thenagain.info/webchron/India/Harappa.html. Läst 27 november 2013. 
^ [a b] Edholm, Erik af (2011): "Hinduism" Nationalencyklopedin (NE). (Länken och sidan kontrollerad 2013-11-27.)
^ "Indus Civilization." (1992) The New Encyclopedia Britannica. 1992 ed.
^ Encyclopedia.com, (2013). The Columbia Encyclopedia, 6th ed. 2013 ”Aryan”. The Encyclopedia.com advertising network. http://www.encyclopedia.com/topic/Aryan.aspx#2-1E1:Aryan-full=The Columbia Encyclopedia, 6th ed. 2013. Läst 27 november 2013. 
^ Wramming (1996)
^ Ewald, Stefan, Denzler, G., Lohner, A. & Graf, W (sv. bearbetn. & granskn: Beskow, Per & Svensson, Jonas. Bidrag fr. Bryder, Peter, Vramming, Ylva & Peterson, Bengt), (tysk originalupplaga1990; svensk upplaga 1996). Religionslexikonet. Stockholm: Bokförlaget Forum. Sid. 535 - Uppslagsord: "hinduism" och "buddhism". ISBN 91-37-11539-1 
^ Ewald, Stefan, Denzler, G., Lohner, A. & Graf, W (sv. bearbetn. & granskn: Beskow, Per & Svensson, Jonas. Bidrag fr. Bryder, Peter, Vramming, Ylva & Peterson, Bengt), (tysk originalupplaga1990; svensk upplaga 1996). Religionslexikonet. Stockholm: Bokförlaget Forum. Sid. 535 - Uppslagsord: "buddhism" och "atman". ISBN 91-37-11539-1 
^ Bowker, John (ed),, (1997). The Oxford Dictionary of World Religions. Oxford: Oxford University Press. ISBN 0-19-213965-7 
Jacobsen, Knut A. (2004) Hinduism: Historia, tradition, mångfald. Stockholm, Natur och Kultur.
Woodhead, Linda (red)(2002), Religions in the Modern World. Traditions and Transformations, Routledge, London.


== Se även ==
Den klassiska indiska litteraturen
Fornindiska språk
Gud
Hinduisk mytologi
Indisk mytologi
Karma
Religionstillhörigheten i Indien 1991
Upplysning
Varna
Traditionella skolan