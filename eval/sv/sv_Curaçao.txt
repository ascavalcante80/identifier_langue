n strax utanför hamninloppet.
Towboat, en sedan tidigt 1900-tal sjunken bogserbåt på 5 meters djup i Caracasbai.
Korallskogar finns längs hela sydvästkusten med större eller mindre korallskogar på 10 till 30 meters djup.
Blue Cave är en undervattensgrotta vid kusten strax söder om Santa Cruz-bukten.
Nordöstkusten är besvärlig att dyka på då det är strömt men där finns de bästa hummerfångstplatserna.


== Andra sevärdheter ==
Ön är av vulkaniskt och korallfossilt ursprung med ett tätt busklandskap och en och annan saltvattenslagun (Saliñas på papiamento). I nordväst finns några höjder med högsta toppen Sint Christoffelberg på 375 meter över havet. Hato-grottan i närheten av flygplatsen är en kalkstensgrotta med en fladdermuspopulation. Grottan användes av slavar som gömställe och för religiösa ceremonier. Grottan vid Shete Boka har petroglyfer från öns urbefolkning och landskapet utanför minner om öns vulkaniska ursprung och havets erosion genom de olika havsnivåförändringarna på grund av istider.
Den karibiska flamingon häckar på ön och syns till främst i Saliña Sint Marie.


== Curaçao i kulturen ==
Curaçao har besjungits av Povel Ramel i sången Måste vägen till Curaçao gynga så?.


== Referenser ==
^ Bengt Gauffin Vad betyder 1966, s. 33


== Externa länkar ==
Curacao-gov.an - Curaçaos regerings officiella webbsida
Curacao-Tourism.com - Curaçaos turistbyrå
Curacaoarchitecture.com - Curaçaos arkitektur
Karta över Curaçao