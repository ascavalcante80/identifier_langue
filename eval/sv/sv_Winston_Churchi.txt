inentens delning i ett kommunistiskt öst och demokratiskt väst: From Stettin in the Baltic to Trieste in the Adriatic, an Iron curtain has descended across the continent. När Churchill sedan under kalla krigets inledande år, vid 1950-talets början, var i avslutningsskedet av författandet av sin version av andra världskrigets historia, och där lät förstå att det i själva verket var amerikanernas och överbefälhavaren Eisenhowers handlande som var orsaken till att exempelvis tjeckerna levde under kommunistisk regim, blev han 1953, för att undvika politisk kontrovers, föranlåten att ändra i sitt manuskript, eftersom denne samtidigt valts till USA:s president. Strax före Stalins död samma år anförtrodde Churchill vännen och privatsekreteraren John Colville, att han trodde att det kommunistiska systemet skulle vara borta från Östeuropa inom loppet av dennes förväntade livslängd (Colville berättade detta 1985; Berlinmuren föll fyra år senare).
Churchill engagerade sig efter andra världskriget för europeisk samverkan (dock ej i Kol- och stålunionens form, föregångaren till dagens EU), och argumenterade bland annat för ett konfederativt uppbyggt europeiskt råd, något som också kom till stånd år 1949, då han deltog i Europarådets första session.
År 1951 återkom Churchill som premiärminister. Hans andra ämbetsperiod kom att präglas av hans ambitioner att försvara återstoden av det gamla ”imperiet”, och han kämpade i det längsta mot upplösningstendenserna, inte sällan med militärt maktspråk, som i exempelvis Mau-Mau-gerillans Kenya. Han var också mån om de särskilda relationerna med USA.


=== Ålderman ===
År 1953 drabbades Churchill av ett slaganfall (stroke), och 1955 tvingades han av åldersskäl lämna premiärministerämbetet. Han tog ej heller emot den sedvanliga pär-titeln med plats i överhuset, utan förblev sina konstitutionella ideal trogen och avslutade 1964 sin politiska bana som underhusets ålderman (Father of the House).
Winston Churchill led ibland av depressioner. Han kallade själv tillståndet 'sin svarta hund' (black dog).


=== Nobelpristagare ===
Från 1948 till 1954 utkom Churchills The Second World War i sex band, och 1953 tilldelades han nobelpriset i litteratur. Svenska Akademiens motivering löd: ”...för hans mästerskap i historisk framställning samt för den lysande talekonst, med vilken han framträtt som försvarare av höga mänskliga värden.” Samma år dubbades han av drottning Elizabeth II till riddare av Strumpebandsorden, och blev sir Winston. År 1963 förärade den amerikanska kongressen och president John F. Kennedy honom titeln ”amerikansk hedersmedborgare”.


=== Statsbegravning ===
Efter sin bortgång, strax efter klockan nio (svensk tid) den 24 januari 1965 (på dagen sjuttio år efter sin far), erhöll sir Winston Churchill under stora hedersbetygelser en statsbegravningsceremoni i Saint Pauls-katedralen i London den 30 januari 1965. Gravsättningen ägde därefter rum på Bladons lantkyrkogård i Oxfordshire, inte långt från hans födelseplats Blenheim.


== Måleri ==
Winston Churchill var en flitig amatörmålare. Omkring 500 verk finns efterlämnade av hans hand.


== Bilder ==


== Se även ==
Slaget om Storbritannien
Franklin D. Roosevelt
Josef Stalin
Adolf Hitler


== Bibliografi ==
The Story of Malakand Field Force (1898; ”Striden om Malakand”)
The River War (1899; ”Kriget vid floden”)
Savrola (1900; Churchills enda roman )
Lord Randolph Churchill (1906)
The World Crisis (1923–29)
My Early Life (1930; ”Min ungdom”)
Marlborough: His Life and Times (1933–38; ”Marlborough och hans tid”)
The Second World War (1948–54; ”Andra världskriget”).
A History of the English-Speaking Peoples (1954–58; ”Historia” 1–4)


== Referenser ==


=== Noter ===
^ http://www.winstonchurchill.org/learn/speeches/quotations
^ BBC: Great Britons
^ 1888: Action this day, The Churchill Centre.]
^ Cowles, Virginia (1955). Churchill: Mannen och hans tid. Stockholm. Sid. 135 
^ [a b] Engelska Wikiquote, 30 december 2006.
^ Lukacs, Jonh (2005). Churchill: Visionären. Statsmannen. Historikern. Stockholm. Sid. 140 
^ Vinthagen, Stellan Ickevåldsaktion – En social praktik av motstånd och konstruktion Göteborgs Univ. 2005, s 57
^ Churchill, Winston (1941). Blod, svett och tårar. Stockholm. Sid. 73f 
^ Radiotal 1 oktober 1939, se The Churchill Center eller engelska wikiquote
^ Churchillfakta, från Mark Leonard (Översatt från engelska)
^ Wolodarski, Peter (9 juli 2007). ”Peter Wolodarski: London klarar det”. Dagens Nyheter. http://www.dn.se/DNet/jsp/polopoly.jsp?d=577&a=437056&previousRenderType=1. Läst 15 september 2010. 
^ De falska citatens värld, Föreningen Vetenskap och Folkbildning
^ Churchill 1941, s. 255f
^ You Do Your Worst – and We Will do Our Best, The Churchill Centre
^ Cowles 1955, s. 319f
^ Jenkins, Roy (2002). Churchill. London. Sid. 697 
^ Wikiquote Tal efter den brittiska segern vid det andra slaget vid El Alamein (10 november 1942).
^ ”The politics of drinking in power” (på engelska). BBC News. 6 januari 2006. http://news.bbc.co.uk/2/hi/uk_news/politics/4587382.stm. Läst 15 september 2010. 
^ Bell, Philip (2003). Världen efter 1945. Sid. 27. ISBN 91-518-4058-8 
^ Fact File : VE Day, BBC – WW2 People's War
^ Gilbert, Martin (1988). Winston S. Churchill, vol. VIII: Never Despair 1945–1965. London 
^ Tal i Fulton 5 mars 1946
^ Churchills privatläkare Charles Wilson skriver i Winston Churchill: The Struggle for Survival (1966): ”...he was afflicted by fits of depression that might last for months. He called them the 'Black Dog'.”
^ http://www.winstonchurchill.org/i4a/pages/index.cfm?pageid=433
^ http://nobelprize.org/nobel_prizes/literature/laureates/1953/churchill-bio.html


=== Källor ===
Churchill, Winston (1941). Blod, svett och tårar: Tal hållna av Winston S. Churchill. Stockholm 
Händelser man minns – en krönika 1920–1969, Harald Schiller, 1970
Nationalencyklopedin, 2007


== Vidare läsning ==
Adler, Peter (2012). Churchill i talarstolen – ett retoriskt porträtt. Stockholm: Carlssons. ISBN 978-91-7331-510-4 
Johansson, Alf W. (2007). ”Churchill (Född till ledare)”. Populär historia (nr. 1): sid. 22–31. http://www.popularhistoria.se/o.o.i.s?id=43&vid=1319&template=.print.t. 
Journath, Michael (2006). ”Vi minns honom som ledaren för kampen mot Hitler – men i sin ungdom var han en obotlig äventyrare”. Allt om vetenskap (nr. 10): sid. 94–103. 
Pearson, John (1996). Dynastin Churchill. ISBN 91-37-10907-3 


== Externa länkar ==
 Wikimedia Commons har media som rör Winston Churchill.

Winston Churchill i Libris
Författaren och målaren Winston Churchill
The Churchill Centre
Nobelstiftelsens officiella webbplats, biografi över Winston Churchill