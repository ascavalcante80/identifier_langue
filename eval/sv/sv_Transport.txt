inaler för dessa transportmedel.

Terminaler, som exempelvis flygplatser, hamnar och järnvägsstationer, är platser där passagerare och gods kan överföras från ett fordon eller transportsätt till ett annat. För passagerartransporter är terminaler ofta integrerade för olika transportsätt. Flygplatser förbinds exempelvis med tåg, som ansluter flygplatser med stadskärnor och förorter. Det finns även terminaler för bilar som parkeringsplatser, medan bussar kan vara verksamma från enkla hållplatser. För gods fungerar terminaler som omlastningspunkter, även om vissa gods transporteras direkt från produktionsanläggningen till användning.
Finansiering av infrastrukturen kan antingen vara offentlig eller privat. Transporter är ofta ett naturligt monopol och en nödvändighet för allmänheten. Vägar, och i vissa länder även järnvägar och flygplatser, finansieras via skatter. Nya infrastrukturprojekt kan innebära stora utgifter, och detta finansieras ofta genom lån. Många infrastrukturägare kräver därför särskilda användaravgifter, såsom landningsavgifter på flygplatser eller vägtullar på vägarna. Oberoende av detta får myndigheterna införa skatt på köp eller användning av fordon.


== Se även ==
Energi
Konossement
Transport av farligt gods


== Referenser ==
^ Transportindustriförbundet - (augusti 2006). ”Godstrafik på järnväg”. http://www.swedfreight.se/Documents/transportdokument/godstrafik_pa_jarnvag.pdf. Läst 25 mars 2012. 


== Externa länkar ==

 Wikimedia Commons har media som rör Transport.