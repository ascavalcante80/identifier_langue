 (Two, Three och Four World Trade Center) ska ligga längs Greenwich Street där de tidigare Four och Five World Trade Center låg och kommer att bli 411, 378 respektive 298 höga. Ytterligare en byggnad (Five World Trade Center), som kommer att bli 226 meter hög, kommer att ligga en gata söder om själva komplexet, där Deutsche Bank Building en gång stod. Norr om komplexet ligger det sedan 2006 färdigbyggda Seven World Trade Center, på samma plats som den tidigare byggnaden med samma namn stod. Ett museum tillägnad de omkomna vid attentatet den 26 februari 1993 och terrorattackerna den 11 september 2001 finns även vid dessa byggnader, på platsen där tvillingtornen en gång stod. En sjunde byggnad (Six World Trade Center) diskuteras men det är inte helt säkert om den kommer att byggas. Alternativt kan en existerande byggnad i närheten få namnet i framtiden. Om Six World Trade Center byggs blir den den sista byggnaden att uppföras i det nya World Trade Center.


=== Byggnader i det nya komplexet ===
* = Under konstruktion.


=== Övriga förslag ===


==== World Trade Center Twin Towers II ====
World Trade Center Twin Towers II var ett inofficiellt initiativ för att återuppbygga de gamla tornen istället för uppföra fler nydesignade konstruktioner som 1 World Trade Center. Vissa förändringar skulle göras, som säkrare konstruktion, 15 extra våningar och fler observationsdäck, men i det stora hela skulle de vara så lika de gamla tornen som möjligt. Byggnationen av 1 World Trade Center behöver, enligt de som stödjer det här projektet, inte avbrytas men däremot kortas ner till att bli en lägre byggnad med mindre inflytande.


== Arkeologiska fynd ==
Vid utgrävning av WTC-området upptäcktes tisdagen den 13 juli 2010 ett 9,8 meter långt båtskrov, troligen från 1700-talet. Arkeologer tror att det har använts som fyllnadsmaterial för att förstora Manhattan ut i Hudsonfloden. Skrovet grävdes ut under några dagars tid, eftersom det är väldigt skört. Ett stort ankare har också hittats några meter från skrovet, men det är oklart om det har tillhört båten.


== Se även ==
World Trade Center, film skriven av Andrea Berloff och regisserad av Oliver Stone
One World Trade Center
China World Trade Center Tower III


== Referenser ==
^ http://www.wtc.com/about/wtchistory-wtc-timeline
^ http://www.nyctourist.com/wtc_new1.htm
^ http://www.youtube.com/watch?v=surobbVs3xM
^ http://www.youtube.com/watch?v=eDd5ffmGChQ
^ Workers unearth 18th Century ship at 9/11 site, BBC den 15 juli 2010.


== Externa länkar ==

 Wikimedia Commons har media som rör World Trade Center.

World Trade Center Facts
Youtubefilm om One World trade Center på 10-årsdagen av 11 september-attackerna.
Youtubefilm om World Trade Center Twin Towers II