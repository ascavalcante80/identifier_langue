av den siffran svarade de 27 EU-länderna för drygt 64%. De flesta vinproducerande länder konsumerar själva huvuddelen av sina viner. Det är lättare att hitta vinländer med en hög exportandel i Nya världen, exempelvis Australien, Chile och Nya Zeeland.
Anmärkning: den odlade arealen inkluderar vindruvsodlingar för bordsdruvor och russinproduktion. Vinexporten inkluderar inte enbart viner producerade i landet, utan även återexport.


== Vinkonsumtion ==

Konsumtionen av vin varierar stort mellan olika länder. Generellt är den högst i vinproducerande länder, och bland övriga länder högre i länder med hög BNP per capita. Under flera decennier har den inhemska konsumtionen trendmässigt minskat i de vinproducerande länderna i södra Europa, mycket på grund av att yngre personer sprider sitt drickande mellan både öl och vin, samt att det blivit betydligt mindre vanligt att dricka stora mängder vin till maten vid lunchtid under arbetsdagar. Detta har lett till minskad regional och inhemsk efterfrågan på viner av enklare kvalitet med överproduktion och prispress som följd. Samtidigt har konsumtionen i bland annat norra Europa och Nordamerika ökat.


=== Vinimport ===
Anmärkning: Vinimporten innefattar även viner som återexporteras, och kan därför avvika från konsumtionssiffrorna. I Europa förekommer också framställning av "europeiska bordsviner" genom blandning av viner från olika europeiska viner.


=== Hälsopåverkan av vinkonsumtion ===

I likhet med övriga alkoholdrycker kan intag av vin leda till berusning och alkoholism, och vara särskilt skadligt vid vissa sjukdomstillstånd eller i kombination med vissa läkemedel. Emellertid finns också åtskilliga epidemiologiska studier som visar att måttlighetsdrickare lever längre än helnykterister, som i sin tur lever längre än storkonsumenter av alkohol. Skillnaden består i minskad risk för hjärt- och kärlsjukdomar, och den minskade risken förknippas främst med rött vin, även om mekanismerna inte tycks helt klarlagda.
Slutsatserna om vilken konsumtionsmängd som utgör måttlighetsdrickande varierar dock något mellan olika forskare och olika länders hälsorådgivande organ. Svenska Folkhälsoinstitutet rekommenderar högst 14 standardglas à 15 cl vin per vecka för män, och högst 9 standardglas per vecka för kvinnor, samt att berusningsdrickande (minst 5 standardglas vid samma tillfälle för män, och 4 för kvinnor) inte förekommer alls.
Vissa personer uppger sig få allergiska reaktioner mot vin eller vissa vintyper. Vad i vinet som detta kan tänkas bero på är ej helt klarlagt. Vissa, särskilt i USA, har skyllt på innehållet av svavel (i form av sulfitjoner), vilket har lett till att de flesta viner på etiketten anger att de innehåller sulfiter. Bland många forskare finns dock en utbredd skepsis till om sulfitjonerna kan förklara de allergiska reaktionerna. Eftersom allergiska reaktioner mot rött vin tycks vanligare än mot vitt, har det diskuterats om histaminer (som är vanligare i röda viner) kan vara en bidragande orsak.


== Druvsorter ==
Se Lista över vindruvor.
Det finns runt 8 000 kända druvsorter, inklusive vilt växande druvsorter och druvsorter som huvudsakligen används för produktion av bordsdruvor och russin. Ett mindre antal är mera vanliga i vintillverkning.


== Kemisk sammansättning ==
Förutom de mängdmässigt dominerande komponenterna vatten och etanol innehåller vin en stor mängd av kemiska föreningar som ger det dess karakteristiska smak, doft och utseende. Bland dessa kan nämnas olika sockerarter, fenoler och olika syror.


=== Socker ===
Vindruvan innehåller framför allt sockerarterna glukos och fruktos, och dessa kan därför förekomma i viner där musten inte jästs ut helt. Glukosen förbrukas snabbare än fruktos vid alkoholjäsning, så söta viner innehåller oftast en hög andel fruktos, som också har en mer intensiv söt smak än glukos. En viss mängd sackaros kan finnas i mousserande viner, eftersom den dosage de får efter flaskjäsningen består av denna sockerart. Den sackaros som tillsätts vid chaptalisering brukar däremot omvandlas till alkohol och ej finnas kvar i det färdiga vinet.


=== Fenoler ===
Vin innehåller en stor mängd olika fenoler. De tanniner som ger röda viner deras sträva karaktär är ett slags polyfenoler.


=== Syror ===
Bland syrorna kan bland annat nämnas vinsyra, äppelsyra, mjölksyra och citronsyra. Vinsyra och äppelsyra är de vanligaste syrorna i vindruvorna. Vissa vita viner och de flesta röda viner genomgår malolaktisk jäsning, då äppelsyran omvandlas till mjölksyra med hjälp av bakterier, vilket ger vinet en mjukare karaktär.


== Referenser ==
^ Rådets förordning nr 1493/1999 av den 17 maj 1999 om den gemensamma organisationen av marknaden för vin
^ Keys, David (28 December 2003). ”Now that's what you call a real vintage: professor unearths 8,000-year-old wine”. The Independent (London). http://www.independent.co.uk/news/science/now-thats-what-you-call-a-real-vintage-professor-unearths-8000yearold-wine-577863.html. Läst 25 juni 2008. 
^ Berkowitz, Mark (1996). ”World's Earliest Wine”. Archaeology (Archaeological Institute of America) "49" (5). http://web.archive.org/web/20110605195324/http://www.archaeology.org/9609/newsbriefs/wine.html. Läst 25 June 2008. 
^ Robinson, Jancis, red (2006). The Oxford Companion to Wine (3:e uppl). Oxford: Oxford University Press. ISBN 0-19-860990-6 
^ Systembolagets lanseringsplan 2008:1
^ [a b c] OIV - Situation du secteur vitivinicole mondial en 2004
^ Wine etymology, etymonline.com, hämtad 24 februari 2007.
^ Goode, Jamie (2005). Wine Science. London: Mitchell Beazley. Sid. 14. ISBN 1-84000-968-3 
^ Torstensson, Lars och Pappinen, Lauri (2002). Odla och tillverka vin. Sundbyberg: Pagina. ISBN 91-636-0697-6 
^ Torstensson och Pappinen (2002). a.a. Sid. 24 
^ Johnson, Hugh (2004). The Story of Wine (2:e uppl). London: Mitchell Beazley. Sid. 11-12. ISBN 1-84000-972-1 
^ Turning Leaf:s webbplats: Experiencing the Aroma Wheel
^ Goode (2005). a.a. Sid. 14-15 
^ Patrick E. MacGovern et al., "Neolithic Resinated Wine", Nature, volym 381, 1996. Hämtad: 2013-12-20.
^ CSIRO: White grapes - what's the difference?
^ Wein-Plus Glossar, uppslagsordet Antike Weine, hämtad 29 juli 2007
^ Ashk Dahlén, Vinets historia i Iran, Dragomanen. Årsskrift utgiven av Svenska forskningsinstitutet i Istanbul, nr. 16, 2014.
^ Wein-Plus Glossar, uppslagsordet Falerner, hämtad 29 juli 2007
^ Hiort af Ornäs, Catarina (2007). Munskänkarnas vinbok (5:e reviderade uppl). Stockholm: Forum. Sid. 12. ISBN 978-91-37-12981-5 
^ Hiort af Ornäs (2007). a.a. Sid. 253 
^ Hiort af Ornäs (2007). a.a. Sid. 270 
^ Ett vanligt påstående är att munken Dom Perignon skulle ha uppfunnit champagnen som vi känner den idag, och åtföljs ibland av uppdiktade citat av typen Jag dricker stjärnor!. Detta är dock felaktigt. Dom Perignon var en skicklig vinmakare och innovatör, och lär ha varit den som införde principen att blanda viner från olika druvsorter och årgångar för att förbättra kvaliteten på Champagnevinerna; en princip som fortfarande används i dagens Champagne. Vid hans tidevarv var Champagnevinerna dock inte mousserande.
^ Hiort af Ornäs (2007). a.a. Sid. 280-281 
^ Kjörling, Andreas. ”Vinets historia del 7”. Vinguiden. vinguiden.com. http://www.vinguiden.com/?artikelID=338&M=5. 
^ Torstensson och Pappinen (2002). a.a. Sid. 31 
^ Torstensson och Pappinen (2002). a.a. Sid. 67 
^ Ecovins webbplats
^ Torstensson och Pappinen (2002). a.a. Sid. 51-52 
^ Goode (2005). a.a. Sid. 68-77 
^ Clos de la Coulée de Serrant: Biodynamics menu Anmärkning: ägaren till Clos de la Coulée de Serrant, Nicolas Joly, är en av förgrundsfigurerna inom biodynamisk vinodling
^ Vinklubben, notis 24 januari 2006: Rättvisemärkt vin på Systembolaget
^ Systembolaget webbplats
^ Vegan Wine Guide Frequently Asked Questions
^ Krav från Federal Drug Administration (FDA)
^ Goode, Jamie (2005). The science of wine: from vine to glass. Berkeley: University of California Press. Sid. 109–110. ISBN 0-520-24800-7 
^ Goode (2005). a.a. Sid. 190-196 
^ Statens Folkhälsoinstitut: Alkohol
^ Goode (2005). a.a. Sid. 197-199 
^ ”Alla druvor blir inte vin”. Svenska Dagbladet. 23 april 2005. http://www.vinguiden.com/?artikelID=338&M=5. 
^ Clarke, Oz och Rand, Margaret (2004). Druvan bakom vinet. Stockholm: Wahlström & Widstrand. ISBN 91-46-20348-6 
^ Robinson, red (2006). a.a. Sid. 746 
^ Inkluderar alla druvsorter som endera fått en specialartikel i Druvan bakom vinet eller tas upp i kurskompendiet till Munskänkarnas vinkurs.


== Externa länkar ==

 Wikimedia Commons har media som rör Vin.

 Wiktionary har ett uppslag om vin.

Systembolaget: det svenska detaljhandelsmonopolet med vin och sprit
Vin & Sprithistoriska museet
Vinklubben oberoende artiklar & recensioner av vin