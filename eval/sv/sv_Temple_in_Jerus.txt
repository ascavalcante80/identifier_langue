fferkött, i vissa fall som en del av en ceremoni, men även som en del i sitt uppehälle. Levitstammen skulle inte äga land utan försörjas genom övriga israeliters tionde till templet. Dessutom skulle tiondet säkerställa att de fattiga och behövande kunde få socialt underhåll (5 Mos 14). Mose lag påbjuder särskild omsorg om "främlingen, den faderlöse och änkan". Detta torde vara ett skäl till Jesu reaktion beskriven i Matt 21, där han driver ut dem som tjänar pengar på de fattiga genom att dyrt sälja nya "godkända offerdjur" när prästerna underkänt de fattigas gåvor, och speciella tempelmynt eftersom penningoffer inte kunde ges i den vanliga valutan.


== Templet i kristendomenRedigera ==
Enligt kristendomen identifierade sig Jesus med syndoffret och påskalammet som offrades för folkets räddning vid påsk (pesach). Kristi blod är offerblodet som bars in i det allra heligaste till försoning (Hebr. 9), som fullbordande av all offerritual, i det himmelska tabernakel som är den förebilden till det jordiska templet. Enligt De tidigare tempeloffren har enligt kristendomen bara varit symboliska, tillfälliga offer, som inte fullkomligt löste syndaproblemet, utan var förebild för Jesu offer (Hebr 10). Således gör tron på Jesu offer ytterligare offer meningslösa. Dessutom kopplas Abrahams nästan fullbordade offer av sin son Isak, till förbundet med Gud, där Gud på samma plats, Jerusalem, senare låter sin son Jesus offras. Evangelierna anger att templet i förlåten rämnade i det ögonblick som Jesus gav upp andan på korset och det står att den kristustroende har rätt att själv gå in i det allra heligaste i andlig mening, genom Jesus som överstepräst (Hebr 10:19).
Många kristna kyrkobyggnader byggda i traditionell stil är vända i motsatt riktning, med ingången i väster och altare i öster, likt flertalet icke-kristna tempel, och har inte tabernaklets tredelning. Under nytestamentlig tid kunde alla troende medverka i gudstjänsten allt efter andlig inspiration (1 Kor 12-14) och alla troende räknades som präster (1 Petr 2:9). Under efterapostolisk tid infördes däremot en speciell prästtjänst med drag från judendomen, där bara utvalda personer fick hantera de heliga föremålen och tjäna vid altaret. Nya testamentet talar inte om präster i egenskap av tjänare för de troende, utan för detta finns apostlar, herdar/pastorer, profeter, evangelister och lärare i församlingarna (Ef 4:11). För herdetjänst och praktisk omsorg nämns äldste, församlingsledare ("episkopos"/biskop) och diakoner. Begreppet tempel är i nytestamentliga begrepp inte kopplade till en byggnad, utan till sammanslutningen av de troende, som ett tempel, en plats för Guds uppenbarelse, med enskilda individer som byggstenar (1 Petr 2:5; 2 Kor 6:16). Även individen ses som tempel för den helige Ande (1 Kor 3:16).


== Templets påverkanRedigera ==
Salomos tempel antas ha blivit förebild för andra tempel i Mellanöstern under följande sekler, som man funnit vid arkeologiska utgrävningar, med liknande tredelad struktur. Även frimurarnas tempel uppges ha detta tempel som inspiration.


== ReferenserRedigera ==
^ The Discovery of the Ark of the Covenant
^ A place for the Jews on the Temple Mount


== Externa länkarRedigera ==
Seek Out the Welfare of Jerusalem Analytical studies by the Lubavitcher Rebbe, Rabbi Menachem M. Schneerson on the Rambam's rulings concerning the construction and the design of the Beis HaMikdosh.
visit of the Temple Institute Museum in Jerusalem conducted by Rav Israel Ariel
Video tour of a model of the future temple described in Ezekiel chapters 40–49 from a Christian perspective.
The Bible Unearthed: Archaeology’s New Vision of Ancient Israel and the Origin of Its Sacred Texts