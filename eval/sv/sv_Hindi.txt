 säga att verben vanligen kommer sist i satsen. Hindi är delvis ergativt, vilket innebär att verb i vissa fall kongruerar med objektet i stället för med subjektet. Hindi har ingen bestämd artikel. Räkneordet ek kan användas som obestämd artikel i singular om denna behöver betonas.
Hindi använder postpositioner. Det direkta och indirekta objektet bildas med ko: बच्चे को दूध दीजिए | Bacce ko dūdh dījie. (ordagrant: Barn-till mjölk ge.) Ge barnet mjölk.
Överhuvudtaget använder hindi postpositioner i stället för prepositioner:
मकान में सात कमरे हैं | Makān meṃ sāt kamare haiṃ. (ordagrant: Hus-i sju rum finns.) I huset finns sju rum.


=== Genus och numerus ===
Hindi har två genus för substantiv; maskulinum och femininum. Det finns två numerus; singular och plural.


=== Kasus ===
Hindi använder kasusböjning i begränsad omfattning och substantivs roll i en sats anges vanligtvis genom postpositioner. För substantiv och adjektiv finns två kasus, direkt kasus, som används för substantiv som inte följs av postpositioner, oblikt kasus, som används för substantiv so följs av postposition. Adjektiven kongruerar med substantiven till kasus. Vissa substantiv har dessutom vokativkasus.
Det är typiskt för hindi att man bildar genitiv med possessivartkeln ka (maskulinum)/ ki (femininum)/ ke (plural):
उस आदमी का बेटा विद्यार्थी है | Us ādamī kā beṭā vidyārthī haiṃ. (ordagrant: denne mans hans son student är) Denne mans son är student.


=== Pronomen ===
Hindis pronomen i första, andra och tredje person har ingen genusåtskillnad. Pronomenet i tredje person är egentligen det samma som det demonstrativa pronomenet. Verbets böjning visar vanligen skillnaden i genus. Pronomen har fler kasus än substantiv, nämligen även ackusativ och genitiv.


=== Ordföljd ===
Standardordföljden i hindi är subjekt-objekt-verb, men för att åstadkomma ändrad betoning eller mer komplex struktur kan denna regel lätt åsidosättas.
Den vanliga ordföljden i en sats är
1. Subjekt
2. Adverb (i deras standardföljd)
3. Indirekt objekt med eventuell bestämning
4. Direkt objekt med eventuell bestämning
5. Eventuell negationsterm eller interrogativ, och slutligen
6. Verb med eventuella hjälpverb. (Snell, s.93)


=== Tempus, aspekt och modus i verbsystemet ===
Hindis verbstruktur fokuserar på aspekt och distinktioner grundade på tempus uttrycks vanligen med verbet honā (att vara) som hjälpverb. Det finns tre aspekter: imperfektiv, progressiv och perfektiv. Det finns tre enkla tempus: presens, dåtid, futurum och konjunktiv (som beskrivs som ett modus av många lingvister). Verben böjs inte bara efter numerus och person utan även efter genus. Hindi har dessutom modus imperativ och konditionalis.  Verben böjs ofta med hjälpverb. Exempelvis bildas pågående form med hjälpverbet rahna (att vara i färd med). Hjälpverbet står efter huvudverbet:
लड़के बग़ीचे में खेल रहे हैं |Laṛke baġīce meṃ khel rahe haiṃ. Ordagrant: Pojkar trädgård-i leka är i färd med. (Pojkarna leker i trädgården.)


== Se även ==
Hindis litteraturhistoria


== Källor ==
Den här artikeln är helt eller delvis baserad på material från Nordisk familjebok, Hindi, 1904–1926.
Noter
^ [a b c d e] Hindi i engelskspråkiga Wikipedia 19 juli 2006
^ Census of India
^ Hindi i Ethnologue
^ [1]
^ Shapiro, M: Hindi, refererad i engelskspråkiga Wikipedia, artikeln Hindi.
^ [a b] Hindustani i Nordisk familjebok (andra upplagan, 1909)
^ Kachru, Yamuna. ”Urdu-Persian”. Hindi. http://books.google.co.uk/books?id=ooH5VfLTQEQC&pg=PA2&lpg=PA2&dq=urdu+heavy+persian&source=bl&ots=dG3qgmaV95&sig=WivP7AW9eRlTcp4oscBoHCBFEE0&hl=en&ei=9sp8SqzpLI6y-AaM5vxG&sa=X&oi=book_result&ct=result&resnum=9#v=onepage&q=urdu%20heavy%20persian&f=false. 
^ 
^ 
^ The Iranian Languages
^ Urdu/Hindi: An Artificial Divide: African Heritage, Mesopotamian Roots
^ 
^ 
^ 
^ 
^ 
^ 
^ 
^ 
^ Qatar Map
^ 
^ 
^ 
^ Hindi#Hindi and Urdu i engelskspråkiga Wikipedia 24 juli 2006
^ Hindi#Dialects i engelskspråkiga Wikipedia 23 juli 2006
^ Från tyska, engelska och nynorska Wikipedia februari 2007
^ Shapiro, M: "Hindi"
^ Hindi#Grammar i engelskspråkiga Wikipedia 25 juli 2006
^ Tyska Wikipedia februari 2007