lbygge under sundet som planeras ersätta färjan pågår (2014).
Vägen DK 3 leder österut från staden via badorten Międzyzdroje och staden Wolin till polska fastlandet och Szczecin. En järnvägsförbindelse mot Szczecin finns från Świnoujścies hamn. Västerut finns en gränsövergång till Tyskland vid Ahlbeck. Sedan 2008 har stadens västra del åter järnvägsförbindelse över tyska gränsen, med Usedomer Bäderbahn från den nya stationen Świnoujście Centrum, över sträckan Świnoujście Centrum – Wolgast - Züssow – Stralsund. Från Züssow finns anslutning vidare mot Berlin.
De närmaste internationella flygplatserna finns i Goleniów nära Szczecin och i Berlin.


== Kända invånare ==


=== Personer födda i Świnoujście ===
Marcin Adamski (född 1975), fotbollsspelare.
Klara Bauer (1836-1876), författare, publicerade under pseudonymen Karl Detlef.
Marzena Cieślik (född 1981), Miss Polen 2006.
Elsa von Freytag-Loringhoven (1874–1927), dadaistisk konstnär.
Hans-Werner Grosse (född 1922), segelflygare.
Christel Peters (1916-2009), skådespelare.
Alfred Ploetz (1860-1940), nazistisk läkare, grundare av rashygienläran.
Ernst Scherenberg (1839-1905), poet.
Walter Schmiele (1909-1998), författare och översättare.
Gisela Stein (1935-2009), skådespelare.
Leopold von Ubisch (1886-1965), tysk-norsk zoolog.
Karl Zech (1892-1944), SS-Gruppenführer och nazistisk riksdagsledamot.


=== Andra personer med anknytning till staden ===
Kejsaren Vilhelm II av Tyskland hade som tradition att uppehålla sig i Swinemünde och vid badorterna på Usedoms kust varje år från 1882 i början av augusti, och de tre tyska badorterna Bansin, Heringsdorf och Ahlbeck väster om staden benämns därför Die drei Kaiserbäder; staden Swinemünde omnämns ibland som den fjärde av dessa. De kejserliga besöken bidrog till att etablera Usedoms popularitet som turistmål och många av tidens berömdheter besökte kurbaden. Den polska positivistiska författaren Maria Konopnicka (1842-1910) besökte ofta stadens kurbad.
Den tyske realistiske författaren Theodor Fontane (1819-1898) gick i skolan i staden, där hans far drev ett apotek på 1820-talet.


== Källor ==
Den här artikeln är helt eller delvis baserad på material från tyskspråkiga Wikipedia, Świnoujście


== Externa länkar ==

 Wikimedia Commons har media som rör Świnoujście.

Świnoujście
Staden Świnoujście - Travel and Tourism Information