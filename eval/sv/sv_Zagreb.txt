=
Zagreb har stått värd för flera internationella mästerskap, däribland Europamästerskapet i fotboll 1976 (tillsammans med Belgrad), Sommaruniversiaden 1987, Sprinteuropamästerskapen i kanotsport 1999 och 2012, Sprintvärldsmästerskapen i kanotsport 2005 och Världsmästerskapen i bordtennis 2007.


== Ekonomi och näringsliv ==

Zagreb är Kroatiens ekonomiska och finansiella centrum. I staden ligger bland annat landets nationalbank och enda börs. Det är också här de flesta inhemska företagen har sitt huvudkontor. Stadens främsta näringsgrenar ligger inom textil-, metall-, läkemedels- och livsmedelsindustrin. Här finns även tillverkning och förädling inom trä- och läderindustrin.
Zagrebs strategiska läge i landet och regionen gör att staden betraktas som ett nav i handeln mellan Central- och Östeuropa samt ett viktigt affärscentrum. Den finansiella aktiviteten innebär att ekonomisk statistik för huvudstaden i flera fall uppvisar bättre siffror än för landet i övrigt. I januari 2013 uppgick den månatliga genomsnittslönen för en Zagrebinvånare till 6 699 HRK (genomsnittslönen för hela landet under det första kvartalet 2013 uppgick till 5 399 HRK). 2013 uppgick stadens arbetslöshet till 10,8%, lägre en riksgenomsnittet.


=== Marknader ===
Dolac i stadens historiska kärna är Zagrebs främsta marknadsplats och här förekommer försäljning av bland annat kött, fisk, kryddor och souvenirer. Vid Blommornas torg förekommer främst blomsterförsäljning och vid Brittiska torget förekommer bland annat försäljning av antikviteter.


=== Varuhus och köpcentrum ===
Zagreb har ett stort shoppingutbud. Ilica där det första moderna shoppingcentret Kastner & Öhler (idag Nama) öppnade i början av 1900-talet är stadens främsta shoppinggata. Sedan Kroatiens självständighet 1991 har utbudet på varuhus kommit att öka och flera shoppingcentrum har öppnats både i stadens centrala och perifera delar. Till de främsta hör City Center one, Arena Centar, Avenue Mall och West gate. Till köpcentrum av större betydelse hör även Importanne centar, Ban centar, Branimir centar och Centar Kaptol. Utbudet av lokala och internationella märken är stort och flera internationella affärskedjor finns representerade i staden. I augusti 2014 öppnade det första Ikea-varuhuset i Kroatien (och det forna Jugoslavien) i Zagrebs sydöstra utkant.


== Utbildning och forskning ==

Zagrebs universitet grundades år 1669 och är det äldsta i denna del av Europa. National- och universitetsbiblioteket är stadens och landets främsta bibliotek.
I Zagreb finns 22 institut, däribland Ruđer Bošković-institutet som arbetar med forskning kring atomfysik. Kroatiens nationalakademi har sitt säte i Zagreb.


== Internationella relationer ==
Zagreb deltar i flera internationella samarbeten, däribland Eurocities, och genom bilaterala avtal har staden flera vänorter i Europa och världen över.


=== Vänorter ===


== Referenser ==


=== Fotnoter ===
^ [a b c d e f g h] Kroatiska statistiska centralbyrån, folkräkningen 2011 Läst 27 juli 2014. (kroatiska)
^ Gračanin, Hrvoje (2012). ”Zagrebačko područje do osnutka Biskupije” (på kroatiska) ( PDF). Povijest grada Zagreba. Knjiga 1. Od prethistorije do 1918. Novi Liber. sid. 1–32. http://bib.irb.hr/datoteka/616758.Zagrebacko_podrucje_do_osnutka_Biskupije.pdf. Läst 22 mars 2015. 
^ Andautonia.com
^ Zagreb Tourist Info
^ Zagrebs stadsfullmäktige officiella webbplats (kroatiska)
^ Zagrebs stadsfullmäktiges officiella webbplats (engelska)
^ DZS - Kroatiska statistiska centralbyrån (kroatiska)
^ Staden Zagrebs officiella webbplats (kroatiska)
^ Staden Zagrebs officiella webbplats (kroatiska)
^ Zagreb.hr - Staden Zagrebs officiella webbplats (kroatiska)
^ Genomsnittlig befolkningstäthet år 2011.
^ Zagreb.hr (kroatiska)
^ Kroatiska statistiska centralbyrån (engelska)
^ Kroatiska statistiska centralbyrån (engelska)
^ Zagrebs turistförening (engelska)
^ Zagreb.com (engelska)
^ Večernji list (kroatiska)
^ Večernji list (kroatiska)
^ i nezaposlenost 2013.docx/ Zagreb.hr (kroatiska)
^ Hotel Dubrovnik (engelska)
^ retaildetail.eu (engelska)
^ Zagreb.hr - Zagrebs officiella webbplats (engelska)
^ [a b c d e f g h i j k l m n o] ZG Portal (kroatiska)
^ Kyotos officiella webbplats (engelska)
^ Anmp.pt (portugisiska)
^ Cm-lisboa.pt (portugisiska)
^ Budapest.hu - Staden Budapests officiella webbplats (ungerska)
^ Sarajevo.ba - Staden Sarajevos officiella webbplats (engelska)
^ Ljulbljana.si - Staden Ljubljanas officiella webbplats (slovenska)


== Externa länkar ==
 Wikimedia Commons har media som rör Zagreb.