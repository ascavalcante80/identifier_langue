wer ville göra honom till presidentkandidat 1956 men partiets ledning sade klart nej. Istället föredrog han ett stillsamt och tillbakadraget liv på sin advokatbyrå i New York.
Under 1960-talet när den konservativa flygeln inom republikanerna fick allt mer makt inom partiet drog sig Dewey allt mer tillbaka från partipolitiken. President Lyndon B. Johnson erbjöd honom plats inom federala kommissioner eller en plats inom Högsta Domstolen men Dewey avvisade alla erbjudanden. 1964 lämnade han alla politiska uppdrag sedan den starkt konservative Barry Goldwater nominerats som partiets kandidat. Hans efterträdare som guvernör, Nelson Rockefeller, yttrade sig med avsmak över nomineringen, som ledde till att demokraten Johnson vann valet med det största rösteantalet någonsin för en amerikansk president.
1970 började änkemannen Dewey att uppvakta skådespelaren Kitty Carlisle Hart och det talades allmänt om bröllop och samtidigt började republikaner, störda av den riktning Nixonadministrationen tog att uppvakta Dewey i syfte att han i sin tur skulle tala Richard M. Nixon till rätta i samband med dennes kritiserade bombkrig i Vietnam.
Dewey avled av en hjärtinfarkt under en semester i Florida 1972.


== Trivialt vetande ==
Han var den förste presidentkandidaten i ett amerikanskt val som var född under 1900-talet.
En av Knattarnas (Kalle Ankas brorsöner) engelska namn är Dewey. Tecknaren Al Taliaferro döpte honom efter just Thomas Dewey.


== Källor ==
Mycket av artikelns fakta är hämtad från den engelsk - språkiga wikipedian, citatet av Elliot Bell om den ryska björnen är hämtad från David McCulloughs biografi Truman från 1992 .
 Wikimedia Commons har media som rör Thomas Dewey.