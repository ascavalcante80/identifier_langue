iktorias barnbarn Vilhelm II.


== Eftermäle ==

Drottning Viktoria var Storbritanniens första moderna regent. Tidigare regenter hade varit aktivt inblandade i utövandet av regeringsmakten. En serie juridiska reformer ledde till att underhusets makt ökade på bekostnad av överhuset och monarken, vars roll blev mer symbolisk. Sedan Viktorias tid har regenten haft, med Walter Bagehots ord, ”rätt att bli rådfrågad, rätt att ge råd och rätt att varna”.
Viktorias regentskap blev mer symboliskt än politiskt, med stark tonvikt på moralfrågor och familjevärden, i kontrast till de sexuella, ekonomiska och personliga skandaler som hade sammankopplats med tidigare medlemmar av Huset Hannover och som hade dragit vanrykte över monarkin. Under Viktorias regering uppstod i Storbritannien idén om ”familjemonarkin”, vilken den spirande medelklassen kunde identifiera sig med.
Internationellt var Viktoria en betydande figur, inte bara i framtoning eller i termer av Storbritanniens inflytande genom imperiet, utan även på grund av släktskapsband genom Europas kungafamiljer, vilket gav henne smeknamnet ”Europas mormor”. Ett exempel på denna ställning kan ses i det faktum att tre av de viktigaste regenterna över länder som var inblandade på motsatta sidor i första världskriget antingen själva var barnbarn till Viktoria eller gifta med ett av hennes barnbarn. Åtta av Viktorias nio barn gifte sig med medlemmar av europeiska kungafamiljer, och den resterande, prinsessan Louise, gifte sig med en skotsk hertig.
Viktoria var den första kända bäraren av blödarsjuka i kungaätten, men det är oklart hur hon ådrog sig detta. Hon kan ha fått det som en följd av en spermiemutation, då hennes far var femtiotvå år gammal när Viktoria koncipierades. Det har också ryktats om att hertigen av Kent inte var Viktorias biologiske far, och att hon i själva verket var dotter till sin mors irländskfödde privatsekreterare och påstådda älskare, Sir John Conroy. Samtidigt som det finns tecken som tyder på att ett förhållande förelåg mellan hertiginnan och Conroy (Viktoria själv hävdade inför hertigen av Wellington att hon hade bevittnat en incident mellan dem) finns inget i Conroys sjukdomshistoria som tyder på att det skulle ha funnits blödarsjuka i hans familj, och blödarsjuka brukar normalt inte vara ärftligt på faderns sida. Det är betydligt troligare att hon fick det från sin mor, även om det inte finns någon känd historia av blödarsjuka i hennes mors släkt. Även om Viktoria själv inte drabbades av sjukdomen överförde hon den till prinsessan Alice och prinsessan Beatrice som bar den, och prins Leopold som drabbades av sjukdomen.
År 2007 är de följande europeiska regenterna och före detta regenterna ättlingar till Viktoria: drottningen av Storbritannien, kungen av Norge, kungen av Sverige, drottningen av Danmark, kungen av Spanien, kungen av Grekland (avsatt) och kungen av Rumänien (avsatt).
Drottning Viktoria upplevde impopularitet under de första åren som änka, men blev senare mycket omtyckt under 1880-talet och 1890-talet. 2002 gjorde televisionsbolaget BBC en undersökning och en lista över de 100 främsta britterna genom tiderna där drottning Viktoria kom på artonde plats.
Några nymodigheter under den viktorianska eran var frimärken, varav det första, One Penny Black som gavs ut 1840, hade en bild av drottningen, och järnvägen, som Viktoria var den första brittiska regenten som åkte med.
Flera platser i världen har uppkallats efter Viktoria, däribland två australiska delstater, (Victoria och Queensland), huvudstäderna i British Columbia och Saskatchewan i Kanada, huvudstaden på Seychellerna, Kanadas näst största ö, en öken i Australien, Afrikas största sjö och Victoriafallen.
Drottning Viktoria är fortfarande den mest firade brittiska regenten i historien och har statyer till sin ära över hela brittiska imperiet. Den mest framträdande statyn är Victoria Memorial utanför Buckingham Palace, som byggdes som en del i omformningen av slottets fasad ett årtionde efter hennes död.


== Anfäder ==


== Barn ==


== Referenser ==
Den här artikeln är helt eller delvis baserad på material från engelskspråkiga Wikipedia


=== Noter ===
^ The Life and Times of Queen Victoria av Dorothy Marshall, s. 16
^ Queen Victoria av Giles St. Aubyn, s. 11
^ Victoria: A Biography av Christopher Hibbert, s. 13–15
^ Hibbert
^ The Life and Times of Victoria av Dorothy Marshall, s. 60
^ Marshall, s. 76
^ Queen Victoria av Giles St. Aubyn, s. 56
^ Victoria’s Daughters av Jerrold M. Packard, s. 14–15
^ Victoria: A Biography av Christopher Hibbert, s. 44
^ Hibbert, s. 48
^ The Life and Times of Victoria av Dorothy Marshall, s. 72
^ Queen Victoria av Giles St. Aubyn, s. 161
^ St. Aubyn, s. 162
^ St. Aubyn, s. 163
^ Queen Victoria av Giles St. Aubyn, s. 86–87
^ Queen Victoria av Giles St. Aubyn, s. 226
^ Queen Victoria av Giles St. Aubyn, s. 212–213
^ Queen Victoria av Giles St. Aubyn, s. 391
^ The Life and Times of Victoria av Dorothy Marshall, s. 155
^ Marshall, s. 168
^ Marshall, s. 170
^ Svenska Dagbladet, 23 januari 1901


=== Tryckta källor ===
Auchincloss, Louis. Persons of Consequence: Queen Victoria and Her Circle. Random House, 1979. ISBN 0-394-50427-5
Cecil, Algernon. Queen Victoria and Her Prime Ministers. Eyre and Spottiswode, 1953.
Eilers, Marlene A. Queen Victoria’s Descendants. 2d enlarged & updated ed. Falköping, Sweden: Rosvall Royall Books, 1997. ISBN 0-8063-1202-5
Farnborough, T. E. May (1st Baron). Constitutional History of England since the Accession of George the Third. 11th ed. Longmans, Green, 1896.
Hibbert, Christopher. Queen Victoria: A Personal History. Viking, 2000. ISBN 0-306-81085-9
Hicks, Kyra E. ”Martha Ann’s Quilt for Queen Victoria”. Brown Books, 2007. ISBN 978-1-933285-59-7
Potts, D. M. & W. T. W. Potts. Queen Victoria’s Gene: Haemophilia and the Royal Family. Alan Sutton, 1995. ISBN 0-7509-1199-9
”Queen Victoria.” Encyclopædia Britannica. 11th ed. Cambridge University Press, 19


=== Webbkällor ===
The Royal Household. (2004). ”Victoria.” Official Website of the British Monarchy.


== Externa länkar ==

 Wikimedia Commons har media som rör Viktoria av Storbritannien.