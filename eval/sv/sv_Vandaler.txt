och utan en stark ledare. Vandalriket förintades då den östromerske fältherren Belisarius besegrade dem i Nordafrika i vad som ibland kallas Vandalkriget år 533-544 som resultat av kejsar Justinianus I vilja att åter expandera det östromerska riket västerut. Vandalernas sista kung tillfångatogs och de överlevande vandalerna gick snart upp i den inhemska befolkningen.


== KungarRedigera ==
Vandalrikets kungar 406-533:
406-428 Gunderik
428-477 Geiserik (Geiserich)
477-488 Hunerik (Hunerich, Honorik)
484-496 Gunthamund (Gundamund)
496-523 Trasamund (Thrasamund)
523-530 Hilderik (Childerich)
530-533 Gelimer


== VandalismRedigera ==
På grund av vandalernas påstådda grymhet och förstörelseiver vid Roms plundring används ibland ordet vandaler om personer som ägnar sig åt skadegörelse eller annan okynnesbrottslighet, vilket kallas vandalism. Att vandalerna skulle varit mer brutala och inriktade på att förstöra än andra, är dock ett historiskt missförstånd, som till stor del måste läggas Voltaire och abbé Henri Grégoire till last.
Plundringen av Rom var knappast den värsta man känner till från historien. Rom lämnades förvisso uttunnat, men inte bränt, härjat och förstört, men Voltaires försök att framställa vandalerna som blinda förstörare genom myntningen av ordet "vandaler" har slagit rot och blivit ett begrepp i nutidens flora av ord som egentligen saknar saklig grund. Abbé Henri Grégoire skall 1794 ha myntat ordet "vandalism".


== Externa länkarRedigera ==
Dick Harrison. Vandalerna var inga vandaler. s. 8-12. I: Forskning & framsteg, nr. 8, 2002