rskrig vars mål var att få tillbaka Karelen med stöd av Tyskland. Dessutom tog man i bruk en tes enligt vilken Finland förde ett eget krig mot Sovjetunionen skilt från de tyska målen. Mot slutet av kriget gjorde Tyskland påtryckningar som skulle ha tvingat Finland att strida vid Tysklands sida till krigsslutet.
Krigslyckan hade vänt och Sovjetunionen hade den 22 juni 1944 krävt att Finland skulle ge upp utan villkor. Man var inte villig att göra det, trots att landet var i desperat behov av militärt bistånd. Det enda landet som kunde erbjuda sådan hjälp var Tyskland men tyskarnas villkor var att Finland inte slöt en enskild fred med Sovjetunionen utan tyskt godkännande. President Risto Ryti förband sig till det så kallade Ribbentrop-avtalet genom ett personligt brev, så att man senare genom hans avgång kunde lösgöra sig från dess förpliktelser. Med den materiella hjälpen från Tyskland lyckades man stabilisera fronten. Efter det började man skynda sig med en lösning för att lösgöra Finland från kriget.
Försöken att dra sig ur kriget med Sovjetunionen uppnåddes genom den så kallade mellanfreden i Moskva. Stridigheterna avslutades 4 september 1944 och fredsavtalet undertecknandes 19 september 1944. Bland fredsvillkoren fanns ett krav på att tyskarna skulle fördrivas ur Finland samt att det finska kommunistpartiet skulle legaliseras.


==== Lapplandskriget (15 september – 27 april 1945) ====

I norra Finland fanns vid den tiden 210 000 tyska soldater, ungefär 60 000 häst- eller motorfordon samt 200 stridsflygplan och pansarvagnar. Mellanfredens krav om att tyskarna skulle fördrivas ledde till Lapplandskriget som pågick från september 1944 till april 1945. Till en början skedde inte många strider eftersom de tyska trupperna var väldigt samarbetsvilliga i tillbakadragandet men den sovjetiska övervakningskomissionens viceordförande, generallöjtnant G. Savonenkov, krävde den 30 september av regeringen att man senast nästa morgon skulle påbörja aktiv krigföring mot tyskarna. Anfallet mot Kemi nästa dag, samt de påföljande anfallen mot Torneå och mot Rovaniemi (16 oktober) utgjorde fullskaligt krig.
Kriget orsakade stora förluster för Lappland eftersom den tyska generalen Lothar Rendulic använde sig av den brända jordens taktik under det att de tyska trupperna drog sig tillbaka. 41 306 byggnader, 516 landsvägs- och 218 järnvägsbroar, 48 färjor och ungefär 80 procent av alla båtar i området förstördes.


=== Finland sedan 1945 ===


==== "Farans år" (1944–1948) ====
I och med mellanfreden i Moskva hade Finland lyckats undvika ockupation. Däremot var relationerna till Sovjetunionen oklara. Då Mellanfreden slöts sändes en sovjetisk kontrollkommission till Helsingfors för att övervaka att villkoren i fredsavtalet följdes. Ledare för denna kontrollkommission var Andrej Zjdanov, en hårdför kommunist och Stalins högra hand.
Zjdanov drev igenom att åtta ledande finländska politiker åtalades för krigsbrott mot Sovjetunionen. Mannerheim utsåg kommunisten Yrjö Leino till inrikesminister vilket gav kommunisterna makt över ordnings- och säkerhetspolisen. Enligt Yrjö Leinos son försökte Zjdanov förmå kommunisterna att gripa makten i Finland. Leino skall dock ha spelat ett dubbelspel och läckt planerna till polisen och armén.
Efter Pragkuppen, det kommunistiska maktövertagandet i Tjeckoslovakien i februari 1948, började rykten spridas i Finland om en planer på liknande kupp i Finland. Den nye presidenten, Juho Kusti Paasikivi, koncentrerade armén till Helsingfors då det befarades att polisen, som leddes av Leino i egenskap av inrikesminister, skulle delta i kuppen.
Det blev dock ingen kupp. Om det berodde på dubbelspel från Leinos sida, på lyckade förebyggande åtgärder från Paasikivis sida eller på att Sovjetunionen helt enkelt tappat intresset, vet vi inte idag. Efter andra världskriget hade Paasikivi genomfört en total omläggning av Finlands utrikespolitik där man dels iakttog neutralitet, dels ville ha Sovjetunionens förtroende; kanske var det denna politik som lyckades. Istället för en kupp träffades ett nytt avtal med Sovjetunionen: VSB-fördraget (Fördraget om vänskap, samarbete och ömsesidigt bistånd, idag oftast kallat VSB-avtalet). Detta blev basen för ländernas relationer fram till Sovjets upplösning 1992.


==== Perioden fram till Kekkonen (1949–1956) ====
Den första halvan av 1950-talet kännetecknades av återuppbyggnad efter kriget och hårda villkor, för individer såväl som samhället. VSB-avtalet tvingade Finland att vara ytterst försiktigt i sina relationer med omvärlden. Ett typiskt exempel är bildandet av Nordiska Rådet 1952, där Finland erbjöds fullt medlemskap men avstod ända till 1955, eftersom man var rädd att Sovjetunionen skulle reagera negativt.


==== Epoken Kekkonen (1956–1982) ====
Paasikivi-linjen fortsatte under president Kekkonen, som tveklöst hade ett gott samarbete med de sovjetiska generalsekreterarna Chrusjtjov och Brezjnev. Denna typ av beroendepolitik i det fördolda har internationellt fått namnet finlandisering.


==== Finland efter Kekkonen (1982–) ====
Kekkonen var Finlands president ända fram till 1982 och efterträddes av Mauno Koivisto som fortsatte den försiktiga politiken. Utrikeshandeln med Sovjetunionen var av stor vikt för den finländska industrin och när Sovjetunionen stod inför upplösning drabbades Finland av en svår konjunkturnedgång. Finland blev medlem i EU 1995, samtidigt som Sverige och Österrike.


== Se även ==
Finlands ambassad i Stockholm
Lista över Finlands statsöverhuvuden
Flaggdagar i Finland
Finlands län
Kommuner i Finland
Lista över städer i Finland
Finsk mytologi
Sisu


== Referenser ==


=== Noter ===
^ [a b c] http://vrk.fi/default.aspx?docid=8639&site=3&id=0
^ [a b] ”Nationalräkenskaper”. Statistikcentralen. 12 juli 2007. http://www.stat.fi/tup/suoluk/suoluk_kansantalous_sv.html. Läst 2007-09-07. 
^ ”Human Development Report 2013” (på engelska). Förenta nationerna. 2013. http://issuu.com/undp/docs/hdr_2013_en?mode=window. Läst 2013-04-04. 
^ ”Andelen personer med främmande språk som modersmål 90 procent av befolkningsökningen år 2013”. Statistikcentralen. http://www.stat.fi/til/vaerak/2013/vaerak_2013_2014-03-21_tie_001_sv.html. Läst 13.5.2015. 
^ ”Invånare per kvardratkilometer”. http://tilastokoulu.stat.fi/verkkokoulu_v2.xql?course_id=tkoulu_vaesto&lesson_id=5&subject_id=10&page_type=sisalto. Läst 2013. 
^ Meinander, Henrik. Finlands historia (sid 21), Helsingfors, 2006, ISBN 978-951-52-2408-8)
^ ”Befolkningsuppgifter - Kommunerna.net”. Finlands Kommunförbund. http://www.kommunerna.net/sv/databanker/statistik/befolkning/Sidor/default.aspx. Läst 2013-12-03. 
^ ”Immigration”. 2011-01-19. http://www.uppslagsverket.fi/bin/view/Uppslagsverket/Immigration. Läst 2013-11-11. 
^ [a b c] Alla Världens Länder 2000 Bonnier Lexikon
^ Human Development Report 2013
^ Gynther och Carlson 2009
^ Finland population structure Statistics Finland
^ http://svenska.yle.fi/nyheter/artikel.php?id=201710
^ CIA – The World Factbook, Finland, Findikator.fi, [1]
^ http://www.hbl.fi/text/inrikes/2008/4/5/d11909.php
^ [a b c] http://www.ne.se/finland/ekonomi-och-n%C3%A4ringsliv Läst 2014-04-28
^ http://www.ne.se/finland/f%C3%B6retag-med-h%C3%B6gst-oms%C3%A4ttning Läst 2014-04-28
^ http://www.landguiden.se/Lander/Europa/Finland/Ekonomi Läst 2014-04-28
^ http://www.ne.se/finland/historia/efterkrigstiden Läst 2014-04-28
^ http://www.landguiden.se/Lander/Europa/Finland/Ekonomi Läst: 2014-05-05
^ Transparency International: Corruption Perceptions Index 2006 (Engelsk)
^ Kyrkolag 26.11.1993/1054, 4 kap. 3 § (Finlex, 2010-06-22)
^ [a b] Lag om öppettider för detaljhandeln och frisersalonger 27.11.2009/945 (Finlex)
^ Nyår, påsk och midsommar firas både kyrkligt och sekulärt; vissa uppgifter är inte hämtade ur lagtexterna
^ Lag om minuthandelns och vissa arbetsrörelsers öppettider
^ Virtual Finland – The Finnish Media: outlets increase, audiences diversify
^ ”Publikberättelse 2012”. YLE. http://yle.fi/yleisradio/sites/default/files/attachments/publikberattelse_2012.pdf. Läst 2013-11-11. 
^ ”TV-mittaritutkimuksen tuloksia”. Finnpanel. http://www.finnpanel.fi/tulokset/tv/vuosi/share/viimeisin/. Läst 2013-11-11. 
^ [a b] Bataljon Sederholm, av Erik Björklund, Schildts Förlags AB 2010.
^ [a b] http://countrystudies.us/finland/24.htm
^ Olle Leino (1973). Vem tackar Yrjö Leino? Ett mänskligt och politiskt dokument om Finlands kommunistiske inrikesminister 1945–48. Stockholm: Askild & Kärnekull. ISBN 91-7008-235-9 


=== Allmänna källor ===
CIA – The World Factbook: Finland
Statistikcentralen i Finland


=== Tryckta källor ===
Jason Lavery; The History of Finland, Westport, Greenwood Press, 2006, (engelska)
Suomen historian pikkujättiläinen, Werner Söderström Osakeyhtiö, WS Bookwell Oy, 2001.
Meinander, Henrik; Finlands historia, Helsinki, 2006, ISBN 978-951-52-2408-8.
Topelius, Zacharias: Finland framställdt i teckningar, Stockholm, Bokförlaget Atlantis, 2011.
Wahlbäck, Krister: Jättens andedräkt. Finlandsfrågan i svensk politik 1809-2009, Stockholm, Bokförlaget Atlantis, 2011.


=== Översättningar ===
Delar av denna artikel är översatta från artikeln om Finland på den finskspråkiga versionen av Wikipedia.


== Externa länkar ==
Finland, officiell webbplats
Findikator, officiell statistisk information om Finland
Finlands officiella turismsida
Statsrådet (regeringen), officiell webbplats
Finlands ambassad i Sverige
Finlands ledare (presidenter, talmän, partiledare med mera)
Finland Online Community (engelska)