en hand kanske hade kunnat sprida sig in i nationalparken påskyndades i alla fall utvecklingen av bäverstammen genom den utplantering som gjordes i mitten av 1990-talet. Mellan 1996 och 2006 växte antalet bäverkolonier från en till nio. En bidragande faktor bakom ökningen var vargens återkomst till nationalparken, vilket inneburit färre wapitihjortar och därmed mer av det för bävrarna begärliga videt.


== Skogsbränder ==

En serie blixtnedslag gav 1988 upphov till en stor skogsbrand i delar av parken. Tusentals brandmän bekämpade eldsvådan för att förhindra byggnader från att bli lågornas rov. Kontroversiellt nog gjordes inga försök att totalt utrota bränderna utan de fick brinna till dess höstregnen föll. Ekologer menade att bränder är en del av Yellowstones ekosystem och att då stoppa bränderna helt (som varit praxis tidigare) skulle resultera i en chockad, sjuk och försvagad skog. Relativt få djur i parken dog av bränderna och efter eldsvådan har många ungträd växt upp på egen hand, gamla utblickar blev synliga åter igen och många tidigare okända arkeologiskt och geologiskt intressanta platser hittades och katalogiserades av vetenskapsmän. National Park Service har idag en policy att skapa små kontrollerade bränder för att förhindra en ny farlig okontrollerbar skogsbrand.


== Se även ==
Yellowstonefloden
Yellowstonesjön
Yellowstone-calderan


== Referenser ==
^ [a b c] ”National Geographic”. http://travel.nationalgeographic.com/travel/national-parks/yellowstone-national-park/. Läst 20 oktober 2010. 
^ [a b c d] Henrik Ekman (2010) Vargen : den jagade jägaren. Norstedts. ISBN 978-91-1-302419-6.


== Externa länkar ==

 Wikimedia Commons har media som rör Yellowstone nationalpark.

Yellowstone National Park (officiella hemsidan)
Yellowstone NP (om världsarvet)
UNESCO World Heritage Centre - Yellowstone
UNEP World Conservation Monitoring Centre - Yellowstone
Foton från Yellowstone Nationalpark