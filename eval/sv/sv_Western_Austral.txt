en även jordbruk, tillverkningsindustri, fiske och turism är betydande näringar.
Gruvproduktionen är omfattande och varierad. Western Australia är världens största producent av aluminium, med 20% av världsproduktionen, och världens tredje största producent av järnmalm, med 15% av världsproduktionen. Guld utvinns främst i sydost, runt Kalgoorlie-Boulder och utgör 75% av Australiens guldproduktion. Längst i norr, i Kimberley finns stora diamantfyndigheter. Utöver detta produceras även nickel, kol, naturgas och olja. Den stora efterfrågan på råvaror, främst från Asien under senare år har inneburit en kraftig högkonjunktur i Western Australia, med stigande fastighetspriser och brist på många yrkesgrupper som följd. Delstatens andel av Australiens samlade exportvärde har i och med detta stigit till över 40%.
Näst gruvnäringen är jordbruket den viktigaste inkomstkällan. Produkter relaterade till får, såsom ull och kött, samt vete och korn utgör de viktigaste produkterna. Levande boskap exporteras i stora mängder, på specialbyggda fartyg skeppas 1000-tals levande får ut. Vid Margaret River finns vinodlingar. Även fiskeindustrin är stor längs kusten. Bland exportprodukterna finns räkor, krabbor, hummer, haj och tonfisk. Valfångst upphörde 1978.
Tillverkningsindustrin är främst koncentrerad till området kring Perth och innefattar bland annat oljeraffinering, smältverk för aluminium, nickel och järnmalm, verkstadsindustri särskilt med inriktning på produkter för gruvnäringen, livsmedelsindustri, och varvsindustri. Perth är också ett centrum för bank- och finansväsendet, och en rad bolag har sina huvudkontor där.


== Källor ==


=== Fotnoter ===
^ ”States of Australia” (på engelska). World Statesmen. http://www.worldstatesmen.org/Australian_States.html#Western-Australia. Läst 29 december 2012.