 har undertecknat avtalet, men väntar ännu med tillämpningen: Malawi, Moçambique och Seychellerna. Två länder – Angola och Kongo-Kinshasa - står tills vidare helt utanför överenskommelsen.
Men - bortsett från varierande framgång i praktiken - grunden för regional integration är lagd och, förr eller senare, kommer alla länder i regionen att inse att utveckling kommer med utbyte. Bara detta utbyte inte störs eller ödeläggs av politiska spänningar i en omgivning där det blir viktigare att värna om maktpositioner än att skapa sunda förutsättningar för ekonomiskt framåtskridande.


=== Handeln med EU och övriga världen ===
Fortfarande är EU det handelsblock som står för den största andelen av Zimbabwes export. Inom unionen är Storbritannien och Tyskland största handelspartners. Utöver tobak och grönsaker exporteras bomull, kött och socker. Enligt ambassadens kontakter har Zimbabwe dock misslyckats med att fylla vissa av sina exportkvoter till EU. Flera förklaringsgrunder har getts, alltifrån nedåtgående kapacitet i jordbruket, orsakad av en politiskt motiverad landreform, fördyrade insatsvaror och bränslebrist, över klimatologiska störningar (torkan i söder och översvämningar i norr i början av året), till spridningseffekter från Europas mardröm med galna kor och mul– och klövsjuka.
Under perioden 1999-2000 var handelsutbytet mellan Sverige och Zimbabwe fortsatt litet. Enligt Exportrådets siffror har Sveriges export till Zimbabwe under den senaste femårsperioden sjunkit drastiskt, från drygt 134 miljoner kronor år 1996 till 53,5 miljoner kronor år 2000. Sveriges import från Zimbabwe har under samma period gått motsatt väg, från knappt 90 miljoner kronor till knappt 139 miljoner kronor.
I den situation av ökande internationell politisk isolering som Zimbabwe försatt sig i, har man sökt sig nya partners på världsscenen. Typiskt nog har president Mugabe och hans parti vänt sig till vad man kanske kan kalla "lone rangers" i den internationella ekonomin, med Kina, Libyen och Malaysia i första ledet. Ambassadens kontakter har genomgående karaktäriserat de allianser som knutits med dessa länder – till exempel ett avtal med Malaysia om handelsutbyte med särskilda Zim-dollarbaserade betalningsarrangemang - som mer politiskt än ekonomiskt betingade.


=== Handelspolitik och handelsförbindelser ===
Det grundläggande intresse för att utvidga handel och utbyte med omvärlden som vuxit fram i Zimbabwe efter självständigheten finns nog i grunden kvar. Men den kamp om makt och inflytande som nu rasar – med landfrågan som främsta tillhygge – kastar en våt filt över goda föresatser därvidlag. Potentialen för framgångsrik ekonomisk utveckling finns, men är alltså svår att utnyttja effektivt.
Så länge man inte förmår skapa - och följa - stabila spelregler och en öppen ekonomi med drastiskt mindre inslag av centralstatlig inblandning och marknadsmanipulation, och så länge humankapitalet inte fullkomligt eroderas av HIV/AIDS-epidemin och/eller förvärrad "brain drain", så kommer det att bli svårt att vända utvecklingen till något väsentligt bättre.
Den tveksamhet som funnits hos många afrikanska länder inför nya förhandlingsområden i kommande globala handelsförhandlingar kvarstår i stort sett. Det omfattar också Zimbabwe. Men – efter Seattle och inför Doha – ser strategin för att tillvarata ländernas särskilda intresse av att minska obalanser gentemot I-världen ut att utvecklas på regionalt, eller snarare sub-regionalt, plan. De integrationssträvanden som beskrivits ovan har otvivelaktigt gett länderna i (södra) Afrika en delvis ny plattform för samlat agerande för större styrka vid förhandlingsbordet.
Inom både COMESA och SADC diskuteras nu, enligt Sveriges ambassad i Harares sagesman, gemensamma eller samordnade förhållningssätt till de globala handelsfrågorna. Särskilt viktiga områden, som de allra flesta länder i Södra Afrika kan komma att samlas kring, är jordbruksfrågorna – en framträdande gemensam nämnare för de flesta - och servicesektorn. Förhandlingsmål kan komma att formuleras kring krav på flexibilitet i handelns liberalisering, med utgångspunkt från de särskilda behov av skydd för inhemska och tillträde till främmande marknader som upplevs som gemensamma för regionen.


== Internationella rankningar ==


== Referenser ==
^ [a b] Zimbabwe National Statistics Agency; Census 2012, preliminary report (pdf-fil) Läst 26 december 2012.
^ Davidson, Basil, Afrikas historia, Stockholm: Rabén & Sjögren, 1969, s. 97f.
^ Davidson, Basil, Afrikas historia, Stockholm: Rabén & Sjögren, 1969, s. 129-131
^ [a b c d e f g h i j k l m n o p q r s t u v w x y z aa ab ac ad] Promemoria från svenska ambassaden i Harare 24 juni 2001
^ ”Massgripanden i Zimbabwe”. HD. 9 juli 2007. http://hd.se/utrikes/2007/07/09/massgripanden-i-zimbabwe/. 
^ Reserve Bank of Zimbabwe (engelska)
^ ”Zimbabwes inflation: 66 000 procent”. HD. 14 februari 2008. http://hd.se/utrikes/2008/02/14/zimbabwes-inflation-66-000-procent/. 
^ Zimbabwe Inflation (engelska)
^ [a b] National Geographic Sverige, 2013, nr 5, ISSN: 1502-3648, sida 80
^ TT-Reuters (16 januari 2009). ”100 biljoner - ny sedelvalör i Zimbabwe”. Dagens Nyheter. http://www.dn.se/nyheter/varlden/100-biljoner-ny-sedelvalor-i-zimbabwe-1.482241. Läst 16 januari 2009. 
^ How to stay alive when it all runs out, 2007-07-12. The Economist.
^ CIA - The World Factbook (engelska)


== Externa länkar ==
 Kartor i Wikimedia Atlas relaterade till Zimbabwe