tydelsen finns i läsarens ögon. Konservativa invänder: Hur kan man kommunicera en sådan teori som den poststrukturalistiska, om man inte tror på ordens förmåga att kommunicera? Också poststrukturalismen kan uppfattas som att man inte tar författarnas intentioner på allvar.
Gnosticismens ståndpunkter återuppväcks också i många kyrkor och deras skrifter studeras. Konservativa svarar med de gamla argumenten från Kyrkans första tid, till exempel att det är Nya Testamentets skrifter som går tillbaka till apostlarna, inte gnostikernas.


=== LitteraturRedigera ===
Kristologins historiska utveckling
Gebremedhin, Ezra. (1992). Arvet från kyrkofäderna: Den kristna läroutvecklingen under den patristiska perioden. Skellefteå: Artos.
Gregorios av Naziansos. (död 391). Epistel 101. Engels översättning i: Nicene and Post-Nicene Fathers of the Christian Churc, Second Series, vol. VII, Edinburgh: T&T Clark, 1893. (Nytryck: Grand Rapids, Michigan: Eerdmans, 1989.)
Hägglund, Bengt. (1956, 1981). Teologins historia: En dogmhistorisk översikt. Malmö: Liber.
Irenaeus av Lyon. (mellan år 182-188). Adversus Haeresis (Mot villolärorna). Engelsk översättning i: Ante-Nicene Fathers, vol. I, Edinburgh: T&T Clark, 1885. (Nytryck: Grand Rapids, Michigan: Eerdmans, 1993.)
Kelley, J.D.N. (1977). Early Christian Doctrines. London: A&C Black.
The Oxford Dictionary of the Christian Church. (1974). Cross, F.L. (ed.) Oxford: Oxford University Press.
Bibelvetenskap, liberalteologi och konservativa svar
Albrektson, Bertil & Ringgren, Helmer. (1979). En bok om Gamla Testamentet. Lund: Liber.
Blomberg. Craig. (1987). The Historical Reliability of the Gospels. Downers Grove, Illinois: Inter-Varsity.
En bok om Nya Testamentet. (1989). Gerhardsson, Birger (ed.). Lund: Liber.
Fornberg, Tord. (2004). Det trovärdiga vittnet: En bok om Nya Testamentet. Skellefteå: Artos.
Holmberg, Bengt. (2001). Människa och mer: Jesus i forskningens ljus. Lund: Arcus.
In Defence of Miracles: A Comprehensive Case for God's Action in History. (1997). Ed. Couglas Geivett & Gary R. Habermas. Leichester, England: Apollos.
Jesus' Resurrection: Fact or Figment? A Debate Between William Lane Craig & Gerd Lüdemann. (2000). Ed. Paul Copan & Ronald K Tacelli. Downers Grove, Illinois: Inter-Varsity.
Populär framställning:
Strobel, Lee. (2002). Fallet Jesus: Fakta och indicier - en reporters personliga granskning. Örebro: Libris.
Postmodernism och relativism, konservativa svar
Carson, D.A. (2002). The Gagging of God: Christianity Confronts Pluralism. Zondervan.
Populär framställning:
Copan, Paul. (1998). "True For You, But Not For Me": Deflating the Slogans that Leave Christians Speechless. Minneapolis, Minnesota: Bethany House.
Gnosticism - kanonfrågan
Metzger, Bruce M. (1987). The Canon of the New Testament: Its Origin, Development, and Significance. Oxford: Claredon.


== Kristologins utveckling i de ekumeniska konciliernaRedigera ==

De ekumeniska koncilierna var Kyrkans högsta beslutande organ, och är så fortfarande i Katolska kyrkan. Deras beslut i lärofrågor anses som ofelbara av de historiska kyrkorna. Även de lutherska kyrkorna fäster stor vikt vid dessa koncilier, men anser inte att de är ofelbara, utan att deras utsagor är riktiga, för att de är förankrade i Bibeln.
Här redovisas de utsagor som koncilierna fastslagit om Kristi väsen. Senare koncilier upprepade ofta formuleringar beslutade av tidigare koncilier. I denna sammanställning återges endast första förekomsten av en viss formulering.


=== 1) Nicaea I 325Redigera ===
"En Herre Jesus Kristus,
Guds Son,
född av Fadern,
enfödd,
det är av Faderns väsen (ousía - ουσια),
Gud av Gud, ljus av ljus, sann Gud av sann Gud,
född, inte skapad,
av samma väsen (homooúsios - ομοουσιος) som Fadern,
genom vilken allting kom till, det i himmelen och det på jorden,
som för oss människor och för vår frälsning steg ner och blev han kött, blev människa, led och uppstod på tredje dagen, steg upp till himlarna och skall komma för att döma levande och döda."
"Dem som säger arr det fanns en [tid] då han inte fanns, och att innan han föddes så fanns han inte, och att han blev till ur det som inte är, eller ur någon annan substans (hypóstasis - υποστασις) eller väsen (ousia - ουσια), eller som hävdar att Guds son undergår ändring eller förändring - dessa förbannar den katolska och apostoliska Kyrkan."


=== 2) Konstantinopel I 381Redigera ===

"Född av Fadern före all tid"
"blev människa genom den Helige Ande av Jungfru Maria"
"På Hans rike skall inte vara någon ände", det vill säga Han skall inte på nytt uppgå i Fadern.


=== 3) Efesos 431Redigera ===
"Fullkomlig (teleios - τελειος) Gud och
fullkomlig människa med förnuftig själ (psyché logiké - ψυχη λογικη) och kropp,
född av Fadern före tidsåldrarna efter Gudomen,
densamme i de yttersta dagarna för oss och för vår frälsning av jungfru Maria enligt mandomen,
av samma väsen (homooúsios - ομοουσιος) som Fadern efter sin Gudom,
densamme av samma väsen (homooúsios - ομοουσιος) som vi efter sin mandom.
Ty av de två naturerna (fýsis - φυσις) blev en förening (hénosis - ενωσις).
Därför bekänner vi en Kristus, en son, en herre.
På grund av denna förståelse av den osammanblandade (asýnchytos - ασυγχυτος) föreningen
bekänner vi den heliga jungfrun som Gudsföderska (theotókos - θεοτοκος),
ty Gudsordet blev kött och blev människa
och från konceptionen förenade med sig det tempel han tog från henne."


=== 4) Kalcedon 451Redigera ===
"... i allt lik oss utom när det gäller synd ..."
"... ev Kristus, Son, Herre, enfödd,
i två naturer utan sammanblanding (asynchýtos - ασυγχυτως), utan förvandling (atréptos - ατρεπτως), oupplösligt (adiairétos - αδιαρετως), oskiljaktigt (achorístos - αχωριστως),
ingenstans togs skillnaden mellan naturerna bort genom föreningen,
snarare bevaras de två naturernas egenskaper och kommer samman i en enda person (prósopon - προσωπον), en hypostas (hypóstasis - υποστασις),
inte delad eller söndrad till två personer (prósopon - προσωπον),
utan en och densamme enfödde Sonen Ordet Herren Jesus Kristus ..."


=== 5) Konstantinopel II 553Redigera ===
Detta koncilium formulerade inte som de tidigare någon bekännelse, utan dess ståndpunkter är formulerade som förbannelser över villoläror.
Treenigheten
"Om någon inte bekänner att Fader, Son och Ande har en natur (fýsis - φυσις) eller väsen (ousía - ουσια), en kraft / makt (dýnamis - δυναμις) och en makt / ära / härlighet (exousía - εξουσια),
en Treenighet av samma väsen (homooúsios - ομοουσιος),
en Gudom, tre hypostaser (hypóstasis - υποστασις) eller personer (prósopon - προσωπον), att tillbe,
så vare han förbannad."
Sonen
Utsagorna är vid detta koncilium långa och mångordiga. Här följer en sammanfattning.
De två naturerna har inte varsin hypostas.
Det finns bara en hypostas (hypóstasis - υποστασις), en person (prósopon - προσωπον), Gud Ordet, en i den heliga Treenigheten.
Denna person har med sig förenat den mänskliga naturen. Enheten består i sammansättning (sýnthesis - συνθεσις) eller hypostas (hypóstasis - υποστασις). Ingen ny person uppstod på så sätt. Personen är inte heller gjord av de båda naturerna.
Denna enda person har också lidit på korset.
Ordet var inte enbart med eller i Kristus. De två är inte ett enbart såsom i ett äktenskap. Ordet kom inte till Kristus i dopet.


=== 6) Konstantinopel III 680-681Redigera ===
"Och två naturliga (fysikós - φυσικος) viljor (thelesis - θελησις) eller viljor (thélema - θελημα) i honom,
och två naturliga aktiviteter / energier (enérgeia - ενεργεια),
utan åtskillnad (adiairétos - αδιαρετως), förändring (atréptos - ατρεπτως), delning (amerístos - αμεριστως) eller sammanblandning (asynchýtos - ασυγχυτως)".
"Och de två naturliga viljorna är inte i konflikt, ...
utan hans mänskliga vilja följer, och motstår eller kämpar inte, utan underordnar sig hans Gudomliga och helt kraftfulla vilja.
Ty köttets vilja måste röra sig, men underordna sig den gudomliga viljan, ...".


=== KällorRedigera ===
Decrees of the Ecumenical Councils. Volume One: Nicaea I to Lateran V. (325-1517. Utgiven 1990). Tanner, Norman P. (ed.). London: Sheed & Ward, and Washington DC: Georgetown University Press.


== Se ävenRedigera ==
Jesus
Jesusmyten
Ahistoriska hypotesen
Jesus' historicitet
Patristik / Kyrkofader
Koncilium
Treenighetsläran / Kritik mot Treenighetsläran