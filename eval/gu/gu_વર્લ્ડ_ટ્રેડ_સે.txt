 સબસ્ટેશન આ ઇમારતની નીચેના માળ પર આવેલું હતું, અને ત્યાંથી લોઅર મેનહટનની વીજળીની માગ પૂરી કરવામાં આવતી હતી. વર્લ્ડ ટ્રેડ સેન્ટરમાં November 2003માં હંગામી પીએટીએચ (PATH) સ્ટેશન ખોલવામાં આવ્યું હતું, અને તેની જગ્યાએ પછી સાન્ટીયાગો કેલેટ્રાવા દ્વારા ડિઝાઇન કરાયું કાયમું સ્ટેશન બનાવવામાં આવ્યું હતું.
મુખ્ય વર્લ્ડ ટ્રેડ સેન્ટરની સાઇટ પર સિલ્વરસ્ટેઇન અને પોર્ટ ઓથોરિટી સહિત સંખ્યાબંધ પક્ષકારો જોડાયેલા હતા, જેમાં પોર્ટ ઓથોરિટીમાં ન્યૂ યોર્ક સ્ટેટના ગવર્નર જ્યોર્જ પટાકી પાસે કેટલીક સત્તા હતી. મૃતકોના કુટુંબો તેમજ આજુબાજુ વિસ્તારના લોકો અને મેયર માઇકલ બ્લૂમર્ગ અને બીજા લોકો પૂરતા અભિપ્રાય મેળવવા માગતા હતા. ગવર્નર પટાકીએ પુનઃબાંધકામ કામગીરીની દેખરેખ રાખવાના સત્તાવાર કમિશન તરીકે November 2001માં લોઅર મેનહટન ડેવલપમેન્ટ કોર્પોરેશન (એલએમડીસી (LMDC))ની રચના કરી હતી. એલએમડીસી (LMDC)એ આ સાઇટ માટેની સંભવિત ડિઝાઇન મેળવવા માટે એક સ્પર્ધાનું આયોજન કર્યું હતું. ડેનિયન લાઇબ્સકિન્ડની મેમરી ફાઉન્ડેશનની ડિઝાઇનને વર્લ્ડ ટ્રેડ સેન્ટર સાઇટ માટેના માસ્ટર પ્લાન તરીકે સ્વીકારાઈ હતી. આ પ્લાનમાં ૧,૭૭૬ ફુટ (૫૪૧ મી) ફ્રીડમ ટાવર (હાલમાં વન વર્લ્ડ ટ્રેડ સેન્ટર તરીકે જાણીતો), એક સ્મારક અને સંખ્યાબંધ ઓફિસ ટાવર્સનો સમાવેશ થતો હતો. વર્લ્ડ ટ્રેડ સેન્ટર સાઇટ મેમોરિયલ સ્પર્ધામાંથી રિફ્લેક્ટિંગ એબસન્સ ના નામ હેઠળની માઇકલ અરદ અને પીટર વોકરની January 2004માં ડિઝાઇન પસંદ કરાઈ હતી.
13 માર્ચ, 2006ના રોજ બાકીનો કાટમાળ દૂર કરવા માટે અને સરવેની કામગીરી કરવા માટે કામદારો વર્લ્ડ ટ્રેડ સેન્ટરની સાઇટ પર આવ્યા હતા. તેનાથી નેશનલ સપ્ટેમ્બર 11 મેમોરિયલ એન્ડ મ્યુઝિયમના બાંધકામનો સત્તાવાર પ્રારંભ થયો હતો, જોકે તે વિવાદ અને કેટલાંક કુટુંબોના વિરોધ વગરનો ન હતો. April 2006માં પોર્ટ ઓથોરિટી અને લેરી સિલ્વરસ્ટેઇને એક સમજૂતી કરી હતી, જે મુજબ ટાવર ટુ, થ્રી અને ફોર માટે લિબર્ટી બોન્ડ મારફતે ભંડોળ આપવાના બદલામાં સિલ્વરસ્ટેઇને ફ્રીડમ ટાવર અને ટાવર ફાઇવને વિકસિત કરવાના હકો છોડી દીધા હતા. April 27, 2006ના રોજ ફ્રીડમ ટાવર માટેનું ખાતમુહૂર્ત કરવામાં આવ્યું હતું.
મે 2006માં આર્કિટેક્ટ રિચાર્ડ રોજર્સ અને ફુમિહિકો મેકીને અનુક્રમે ટાવર થ્રી અને ફોર માટેના આર્કિટેક્ટ તરીકે જાહેર કરવામાં આવ્યા હતા. ટાવર ટુ, થ્રી અને ફોરની અંતિમ ડિઝાઇન September 7, 2006ના રોજ ખુલ્લી મૂકાઈ હતી. ટાવર ટુ અથવા 200 ગ્રીનવિચ સ્ટ્રીટની કુલ ૧,૩૫૦ ફુટ (૪૧૦ મી) ઊંચાઇમાં છતની ઊંચાઈ ૧,૨૫૪ ફુટ (૩૮૨ મી) અને ત્રિસ્તંભીય શિખરની ઊંચાઇ ૯૬ ફુટ (૨૯ મી) હશે. ટાવર થ્રી અથવા 175 ગ્રીનવિચ સ્ટ્રીટની છતની ઊંચાઈ 1,155 ફીટ (352 મીટર) હશે અને એન્ટેનાની ઊંચાઈ સુધી પહોંચશે.૧,૨૫૫ ફુટ (૩૮૩ મી) ટાવર ફોર અથવા 150 ગ્રીનવિચ સ્ટ્રીટની એકંદર ઊંચાઈ ૯૪૬ ફુટ (૨૮૮ મી) હશે. June 22, 2007ના રોજ પોર્ટ ઓથોરિટી ઓફ ન્યૂ યોર્ક એન્ડ ન્યૂ જર્સીએ જાહેરાત કરી હતી કે જેપી માર્ગેન ચેઝ હાલમાં ડોઇચે બેન્કનું બિલ્ડિંગ છે તે સાઇટ 5 પર 42 માળની ઇમારત એટલે કે ટાવર 5નું નિર્માણ કરશે અને કોહન પીટર્સન ફોક્સની આ બિલ્ડિંગના આર્કિટેક્ટ માટે પસંદગી કરાઈ છે.


=== વિવાદ ===
1 વર્લ્ડ ટ્રેડ સેન્ટરનાં બાંધકામ અંગે તેની ડિઝાઇનથી લઇને નામમાં ફેરફાર સુધીની ટિકા થઈ હતી. ન્યૂ યોર્ક સિટીના મેયર માઇકલ બ્લૂમબર્ગે 2003માં જણાવ્યું હતું કે ‘ફ્રીડમ ટાવર હવે વન વર્લ્ડ ટ્રેડ સેન્ટર બનશે નહીં, જે ફ્રીડમ ટાવર તરીકે જ હશે.’ 2005માં ડોનાલ્ડ ટ્રમ્પે તત્કાલિન ફ્રીડમ ટાવરની ડિઝાઇનની આકરી ટીકા કરતા તેને ‘ભયાનક ડિઝાઇન’ તરીકે ઓળખાવી હતી.


== ડબલ્યુટીસી (WTC) અમેરિકન ધ્વજ ==
September 12, 2001ના રોજ સવારે 5:30 વાગ્યે 9/11 હુમલા પછી ટાવર ધરાયાશી બન્યા પછી ન્યૂ યોર્ક સિટી પોલીસ સાર્જન્ટ ગેરાલ્ડ કેન અને ડિટેક્ટીવ પીટર ફ્રીશિયા ‘ગ્રાઉન્ડ ઝીરો’ પર રાહત ટીમને મદદ કરી રહ્યા હતા. તેમના ધ્યાનમાં આવ્યું હતું કે વર્લ્ડ ટ્રેડ સેન્ટરની સામે ચર્ચ સ્ટ્રીટમાં એક સમયે લહેરાતો વિશાળ અમેરિકન ધ્વજ આ ઇમારત ધરાશાયી બની ત્યારે તેની ધ્વજસ્તંભમાં તુટી ગયો હતો અને કેટલાંક ફુટ દૂર સ્ટ્રીટલાઇટ પર ઊંધો લટકતો હતો. આ બંને વ્યક્તિએ આ વિસ્તારમાં સૈનિકો અને ફાયરફાઇટર્સની મદદ લીધી હતી, તેમણે સ્ટ્રીટલાઇટની ટોચ સુધી નિસરણી મૂકી હતી. ડિટેક્ટીવ ફ્રિશિયા નિસરણીના પગથિયા ચડીને ટોચ સુધી ગયા હતા અને ધ્વજને છોડી નીચે જમીન પર લઈ આવ્યા હતા. કેરિકે પછીથી આ ધ્વજ નાસા (NASA)ના અધિકારીઓનો સોંપ્યા હતો અને તેને ઇન્ટરનેશનલ સ્પેશ સ્ટેશન માટેની December 5-17, 2001 મિશનના ભાગ રૂપે અવકાશયાન એન્ડીવર (એસટીએસ-108 (STS-108))માં લઇ જવામાં આવ્યો હતો. ધ્વજદિને June 14, 2002માં નાસા (NASA)ના સીન ઓ’કીફી અને કમાન્ડર ડોમ ગોરી અને એન્ડીવર ના સભ્યોએ અમેરિકન મ્યુઝિયમ ઓફ નેચરલ હિસ્ટરીના રોઝ સેન્ટર ખાતે યોજાયેલા સમારંભમાં ન્યૂ યોર્ક સિટીના લોકોને અમેરિકાના ધ્વજને પરત કર્યો હતો. આ ધ્વજ ન્યૂ યોર્ક સિટીના કમિશનર ઓફ રેકોર્ડ સ્વીકાર્યો હતો અને તેનું રક્ષણ કરે છે અને આ ધ્વજ ગ્રાઉન્ડ ઝીરો ખાતેની વાર્ષિક 9/11 કાર્યક્રમનો એક ભાગ છે.


== લોકપ્રિય સંસ્કૃતિમાં ==
વર્લ્ડ ટ્રેડ સેન્ટર એક સુવિખ્યાત ઇમારત હતી અને તે સંખ્યાબંધ ફિલ્મો, ઘણા ટીવી પ્રોગ્રામ, કાર્ટૂન, કોમિક બુક્સ, વિડિયો ગેમ અને મ્યુઝિક વિડિયોમાં જોવા મળી છે. ગોડસ્પેલ ના એક હિસ્સાનું ફિલ્માંકન વર્લ્ડ ટ્રેડ સેન્ટરનું બાંધકામ પૂર્ણતાને આરે હતું ત્યારે આ ઇમારતની ટોચ પર કરવામાં આવ્યું હતું. 1971ના ઉનાળામાં બનાવવામાં આવેલી રોબર્ટ રેડફોર્ડની ફિલ્મ ધ હોટ રોક માં હેલિકોપ્ટર આંશિક રીતે પૂરા થયેલા ટાવર્સની આજુબાજુ ઉડતું હોય તેવું દૃશ્ય લેવામાં આવ્યું હતું. (આ દૃશ્યમાં એક જગ્યાએ અંદર બાંધકામ કામગીરી ચાલતી હોવાનું જોઇ શકાય છે), 1976ની ફિલ્મ કિંગ કોંગ નું અંતિમ દૃશ્યનું શુટીંગ એમ્પાયર સ્ટેટ બિલ્ડિંગની જગ્યાએ વર્લ્ડ ટ્રેડ સેન્ટરની ટોચ પર કરવામાં આવ્યું હતું. 1983ની ફિલ્મ ટ્રેડિંગ પ્લેસિસ નું ફિલ્માંકન ડબલ્યુટીસી (WTC)ની બહાર તેમજ 4 ડબલ્યુટીસી (WTC)ના ન્યૂ યોર્ક બોર્ડ ઓફ ટ્રેડ ફ્લોર પર કરવામાં આવ્યું હતું. કેવિન મેકકેલિસ્ટર લોઅર મેનહટનની મુલાકાત લે છે ત્યારે બંને ટાવર્સ Home Alone 2: Lost in New York માં દેખાય છે.
1981ની ફિલ્મ એસ્કેપ ફ્રોમ ન્યૂ યોર્ક માં 1 ડબલ્યુટીસી (WTC)ના છત પર ગ્લાઇડર ઉતારવામાં આવ્યું હતું. 1998ની ફિલ્મ એન્ટઝ ના અંતિમ દૃશ્યમાં આ ટાવર્સ દર્શાવવામાં આવ્યા છે. 2001ની ફિલ્મ એ.આઇ. આર્ટિફિશિયલ ઇન્ટેલિજન્સ માં પણ ટાવર્સ દર્શાવવામાં આવ્યા છે, તેમાં નજીકના સમયના અને 2000 વર્ષ પહેલાના બંને દ્રશ્યોમાં ટાવર્સ દેખાય છે, આ ફિલ્મને 9/11 હુમલાના ત્રણ મહિના પહેલા રિલીઝ કરવામાં આવી હતી અને ડિરેક્ટર સ્ટીવન સ્પીલબર્ગે આ દ્રશ્યોને પછીના ડીવીડી રિલીઝમાં પણ જાળવી રાખવાનું પસંદ કર્યું હતું.
11 સપ્ટેમ્બરના હુમલા સંબંધિત ઘટનાઓનું સંખ્યાબંધ દસ્તાવેજી ફિલ્મો અને સામાન્ય ફિલ્મોમાં નિરુપણ કરાયું છે, જેમાં 2006માં બનાવવામાં આવેલી બે મુખ્ય ફિલ્મો ઓલિવર સ્ટોન્સની વર્લ્ડ ટ્રેડ સેન્ટર અને પોલ ગ્રીનગ્રાસની યુનાઇટેડ 93 નો સમાવેશ થાય છે. 9/11 પછી તરત રિલીઝ થયેલી કેટલીક ફિલ્મોમાં આકાશ પરના શોટમાંથી ટ્વીન ટાવર્સને ડિજિટલી દૂર કરાયા હતા, આવી એક ફિલ્મ સ્પાઇડર-મેન છે. 2008માં લોકપ્રિય ટીવી ધારાવાહિકનું પુનઃપ્રસારણ કરતા મોટાભાગના નેટવર્કે ટ્વીન ટાવર્સને જાળવી રાખવાનું પસંદ કર્યું હતું, આવો નિર્ણય ફ્રેન્ડ્ઝ ના શુટિંગ અને ધ સિમ્પ્સન ના એપિસોડમાં એસ્ટાબ્લિશિંગ શોટમાં જોવા મળી છે.
એચબીઓ (HBO)ની સેક્સ એન્ડ સિટી ના પ્રારંભિક એપિસોડ તેમજ ધ સોપ્રાનોસ ના આ ઇમારતના નાશ પછીના એપિસોડમાંથી વર્લ્ડ ટ્રેડ સેન્ટરના દ્રશ્યોને દૂર કરવામાં આવ્યા હતા, તેનો હેતુ 9/11ના મૃતકોનો આદર જાળવવાનો હતો.
ફોક્સ સિરિઝ ફ્રીન્જ ની સિઝન વન ફાઇનલમાં વર્લ્ડ ટ્રેડ સેન્ટરને ન્યૂ યોર્ક સિટીની સમાંતર વિશ્વ સાથે અકબંધ દર્શાવવામાં આવ્યો છે.


== આ પણ જુઓ ==
ગ્રાઉન્ડ ઝીરો
11મી સપ્ટેમ્બરનો હુમલો


== સંદર્ભો ==


== વધુ વાંચન ==
Cudahy, Brian J. (2002). Rails Under the Mighty Hudson. Fordham University Press. ISBN 0823221903. 
Darton, Eric (1999). Divided We Stand: A Biography of New York's World Trade Center. Basic Books. ISBN 0465017274. 
Fanella, David A., Arnaldo T. Derecho, S.K. Ghosh (September 2005). Design and Construction of Structural Systems (NCSTAR 1-1A) (PDF). Final Report on the Collapse of the World Trade Center Towers. National Institute of Standards and Technology (NIST). 
Gillespie, Angus K. (1999). Twin Towers: The Life of New York City's World Trade Center. Rutgers University Press. ISBN 0813527422. 
Glanz, James and Eric Lipton (2003). City in the Sky. Times Books. ISBN 0805074287. 
Lew, H.S., Richard W. Bukowski, Nicholas J. Carino (September 2005). Design, Construction, and Maintenance of Structural and Life Safety Systems (NCSTAR 1-1) (PDF). Final Reports of the Federal Building and Fire Investigation of the World Trade Center Disaster. National Institute of Standards and Technology (NIST). 
Reeve, Simon (1999). The New Jackals: Ramzi Yousef, Osama bin Laden and the Future of Terrorism. Northeastern University Press. ISBN 1555535097. 
Ruchelman, Leonard I. (1977). The World Trade Center: Politics and Policies of Skyscraper Development. Syracuse University Press. ISBN 0815621809. 
National Construction Safety Team (September 2005). Federal Building and Fire Safety Investigation of the World Trade Center Disaster (NCSTAR 1-6) (PDF). Structural Fire Response and Probable Collapse Sequence of the World Trade Center Towers. National Institute of Standards and Technology (NIST). 


== બાહ્ય લિંક્સ ==
વર્લ્ડ ટ્રેડ સેન્ટર – સિલ્વરસ્ટીન પ્રોપર્ટીઝ
વર્લ્ડ ટ્રેડ સેન્ટર – પોર્ટ ઓથોરિટી ઓફ ન્યૂ યોર્ક એન્ડ ન્યૂ જર્સી
વર્લ્ડ ટ્રેડ સેન્ટર પ્રોગ્રેસ – પોર્ટ ઓથોરિટી ઓફ ન્યૂ યોર્ક એન્ડ ન્યૂ જર્સી
નેશલન સપ્ટેમ્બર 11 મેમોરીયલ એન્ડ મ્યુઝિયમ વર્લ્ડ ટ્રેડ સેન્ટર ખાતે
World Trade Center at the Open Directory Project
બિલ્ડીંગ ટ્વીન ટાવર્સ: એ ટ્રાઇબ્યુટ – લાઇફ મેગેઝીનનો સ્લાઇડ શો