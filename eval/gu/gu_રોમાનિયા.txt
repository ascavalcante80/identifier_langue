ાનું તેનું લક્ષ્ય છે. દાનુબે ડેલ્ટા, આયર્ન ગેટ્સ (દાનુબે ગોર્જ), સ્કારિસોરા ગુફા અને એપુસેની પર્વતોમાં આવેલી અનેક ગુફાઓ જેવા મોટા કુદરતી સ્થળો હજુ વધારે પ્રખ્યાત બનવાના બાકી છે.


== સંસ્કૃતિ ==

રોમાનિયા અનોખી સંસ્કૃતિ ધરાવે છે, જે તેની ભૌગોલિકતા અને અલગ પ્રકારના ઐતિહાસિક વિકાસને આભારી છે. રોમાનિયનોની પોતાની જેમ જ તેને મૂળભૂત રીતે ત્રણ પ્રદેશોના સંગમ તરીકે ઓળખવામાં આવે છે: મધ્ય યુરોપ, પૂર્વીય યુરોપ, અને બાલ્કન્સ, પરંતુ આમાંથી કોઈની પણ સાથે તેનું સાચા અર્થમાં મિલન થઈ શકતું નથી. રોમનના પાયા પર રોમાનિયન ઓળખ સ્થાપિત થઈ છે અને આ સાથે અન્ય અસરો ઉપરાંત ડેસિઅન તત્વો હોવાની પણ ભરપૂર શક્યતા છે. પ્રાચીન કાળના પાછલા સમયમાં અને મધ્ય યુગ દરમિયાન રોમાનિયાની નજીક સ્થળાંતર કરીને વસનારા સ્લાવિક લોકોની; મધ્યયુગમાંથી ગ્રીકો, અને બીઝેન્ટાઈન સામ્રાજ્ય; ઓટ્ટોમન સામ્રાજ્યના લાંબા સમયના પ્રભુત્વની; હંગેરીયનની; અને ટ્રાન્સીલ્વેનિયામાં રહેતા જર્મનોની ગાઢ અસર જોવા મળે છે. પશ્ચિમી સંસ્કૃતિ, ખાસ કરીને ફ્રેન્ચ, અને જર્મન સંસ્કૃતિની ધેરી અસર નીચેઆધુનિક રોમાનિયન સંસ્કૃતિના ઉદભવ અને વિકાસની શરૂઆત લગભગ 250 વર્ષ પહેલા થઈ હતી.


=== કલા ===

1848ની ક્રાંતિની સાથે અને 1859માં બે દાનુબિયન હુકુમતોના એકીકરણ સાથે રોમાનિયન સાહિત્યના વિકાસની સાચી શરૂઆત થઈ . રોમાનિયનોના મૂળ અંગે ચર્ચાઓ શરૂ થઈ અને ટ્રાન્સીલ્વેનિયામાં તથા ફ્રાંસ, ઈટાલી અને જર્મનીમાં રોમાનિયન વિદ્વાનોએ અભ્યાસની શરૂઆત કરી. આધુનિક રોમાનિયન સાહિત્યમાં જર્મન તત્વજ્ઞાન અને ફ્રેન્ચ સંસ્કૃતિનો સંગમ કરવામાં આવ્યું અને મિહાઈ એમિનેસ્કુ, જ્યોર્જ કોસબુક, ઈઓઆન સ્લાવિકિ જેવા ઉચ્ચ કક્ષાના કલાકારોએ રોમાનિયન સાહિત્યની ઉત્કૃષ્ટ રચનાઓ આપી. રોમાનિયાની બહાર તેઓની બહુ ઓછા જાણીતા છે, પરંતુ જૂની લોકકથાઓમાંથી આધુનિક કાવ્યોની રચના દ્વારા સાચા રોમાનિયન સાહિત્યને જન્મ આપવા બદલ રોમાનિયામાં તેઓ ખૂબ પ્રશંસા પામ્યા છે. તેમાંથી એમિનેસ્કુને સૌથી વધારે મહત્વના અને પ્રભાવક રોમાનિયન કવિ ગણવામાં આવે છે, અને તેમની કૃતિઓ માટે હજુ પણ લોકો તેમને ચાહે છે, ખાસ કરીને લ્યુસીઆફારુલ નામની કવિતા અત્યંત લોકપ્રિય છે. 19મી સદીના ઉત્તરાર્ધમાં વિશાળ યોગદાન આપનાર અન્ય લેખકો છેઃમિહૈલ કોગ્લેનિસીએનુ (રોમાનિયાના પ્રથમ વડાપ્રધાન પણ હતા), વેસિલે એલેકસાન્ડ્રી, નિકોલ બાલ્કેસ્કુ, ઈઓન લુકા કારેગિઅલ, અને ઈઓન ક્રેનેગા.

20મી સદીના પૂર્વાર્ધને ઘણા રોમાનિયન વિદ્વાનો રોમાનિયન સંસ્કૃતિના સુવર્ણ યુગ તરીકે ઓળખાવે છે અને આ સમય દરમિયાન જ રોમાનિયા આંતરરાષ્ટ્રીય ઓળખ તથા યુરોપીયન સાંસ્કૃતિક પ્રવાહો સાથે મજબૂત રીતે જોડાયુ હતું. વિશ્વ સંસ્કૃતિ પર જબરજસ્ત અસર છોડનાર મહત્વના કલાકાર શિલ્પિ કોન્સેન્ટિન બ્રાન્કુસિ હતા, જેઓ આધુનિક ચળવળના કેન્દ્રીય વ્યક્તિ અને અમૂર્તનો પાયો નાખનાર, લોક સર્જનોના પ્રાચીન સ્રોતમાંથી પ્રેરણા લઈને વિશ્વ શિલ્પમાં નવો ચીલો ચાતરનાર હતા. તેમના શિલ્પોમાં સાદગીની સાથે અભિજાત્યપણુ હોય છે, જેણે આધુનિકવાદી શિલ્પીઓને નવો રાહ બતાવ્યો હતો. તેમના કૌશલ્યને અંજલિ તરીકે તેમની એક કૃતિ "બર્ડ ઈન સ્પેસ" (Bird in Space)ની 2005માં $27.5 મિલિયનની બોલી લાગી હતી, જે કોઈ પણ શિલ્પ માટેની વિક્રમી કિંમત હતી. બે વિશ્વ યુદ્ધના સમયગાળા દરમિયાન ટ્યુડર અર્ઘેઝી, લ્યુસિયન બ્લેગા, યજીન લોવિનેસ્કુ, ઈઓન બાર્બુ, લિવિઉ રેબ્રેનુજેવા લેખકોએ તે સમયના યુરોપીયન સાહિત્ય સાથે રોમાનિયન સાહિત્યને એકરૂપ બનાવવા પ્રયત્ન કર્યા હતા. જ્યોર્જ એનેસ્કુ પણ આ સમયના જ હતા અને તેઓ કદાચ સૌથી વધુ જાણીતા રોમાનિયન સંગીતકાર હતા. તેઓ કવિ, વાયોલિનવાદક, પિયાનીવાદક, વૃંદગાયનના સંચાલક, શિક્ષક અને તેમના સમયના સૌથી મહાન કલાકારોમાંથી એક હતા, તેમના માનમાં દર વર્ષે બુકારેસ્ટમાં ક્લાસિકલ સંગીતનો જ્યોર્જ એનેસ્કુ મહોત્સવ યોજાય છે.

વિશ્વયુદ્ધો બાદનો સામ્યવાદ ભારે નિયંત્રણો લઈને આવ્યો અને લોકોને અંકુશમાં રાખવા સાંસ્કૃતિક જગતનો ઉપયોગ કર્યો. અભિવ્યક્તિના સ્વાતંત્ર્યને અનેક રીતે સતત કચડવામાં આવ્યું, પરંતુ ગેલ્લુ નૌમ, નિશિતા સ્ટેનેસ્કુ, મરિન સોરેસ્કુ અથવા મરિન પ્રેડા જેવાઓએ નિયંત્રણને ફગાવવામાં સફળતા મેળવી અને "સમાજવાદી વાસ્તવવાદ" સાથે તેને તોડ્યા અને રોમાનિયન સાહિત્યમાં નાની "નવજાગૃતિના" આગેવાન બન્યા. નિયંત્રણોના લીધે ઘણા લોકો આંતરરાષ્ટ્રીય ખ્યાતિ મેળવી શક્યા નહિ, પરંતુ કોન્સ્ટેન્ટિન નોઈકા, ટ્રિસ્ટાન ત્ઝારા અને મિર્કીઆ કાર્ટારેસ્કુ જેવા કેટલાક લોકો આ બંધનને તોડવામાં સફળ રહ્યા અને વિવિધ રાજકીય કારણોસર અનેક વખત જેલવાસ વેઠવા છતાં પોતાની કૃતિઓ વિદેશમાં પ્રકાશિત કરી.

કેટલાક કલાકારોએ સંપૂર્ણ રીતે દેશ છોડી દેવાનું પસંદ કર્યું અને દેશની બહાર રહીને પણ પોતાનું યોગદાન આપવાનું ચાલુ રાખ્યુ. તેમાંથી યુજીન ઈઓનેસ્કુ, મિર્સીઆ એલિએડ અને એમિલ સિઓરાનએમિલ સિઓરાન/2} તેમની કૃતિઓ માટે સમગ્ર વિશ્વમાં જાણીતા બન્યા. દેશની બહાર રહીને જાણીતા બનનાર અન્ય સાહિત્યકારોમાં કવિ પૌલ સેલાન અને નોબેલ વિજેતા એલિ વિસેલ હતા અને બંને હોલોકોસ્ટમાં બચી ગયા હતા. લોકકલાકાર ટ્યુડર ઘેઓર્ઘ અને પાન ફ્લ્યુટ(વાંસળી)ના નિષ્ણાત ઘેઓર્ઘ ઝામ્ફિર- સમગ્ર વિશ્વમાં જેમણે 120 મિલિયનથી વધારે આલબમ વેચ્યા હોવાનું નોંધાયું છે- જેવા કેટલાક જાણીતા રોમાનિયન સંગીતકારો હતા.
ક્રિસ્ટિ પુઈઉ દ્વારા દિગ્દર્શિત ધી ડેથ ઓફ મિ. લાઝારેસ્કુ ((The Death of Mr. Lazarescu), (કેન્સ 2005 પ્રિક્સ અન સર્ટેઈન રીગાર્ડ((Prix un certain regard)-વિજેતા), અને ક્રિસ્ટિઅન મુંગિઉ દિગ્દર્શિત 4 મંથ્સ, 3 વીક્સ એન્ડ 2 ડેઝ (4 Months, 3 Weeks and 2 Days), (કેન્સ 2007 પાલ્મે ડીઓર (Palme d'Or) વિજેતા) જેવી ફિલ્મો દ્વારા રોમાનિયન સિનેમાએ તાજેતરમાં વિશ્વના ફલક પર પોતાની નોંધ લેવડાવી છે. પાછળની ફિલ્મવેરાઈટી ના જણાવ્યા અનુસાર "ફિલ્મ જગતમાં રોમાનિયાની વધુ નવી શક્તિઓનો પુરાવો છે."


=== સ્મારકો ===

યુનેસ્કો(UNESCO)ની વર્લ્ડ હેરિટેજ સાઈટ્સની યાદીમાં રોમાનિયાના ટ્રાન્સીલ્વેનિયામાં હથિયારોથી સજ્જ દેવળોના સેક્સન ગામો, સુંદર બાહ્ય અને આંતરિક ચિત્રો ધરાવતા ઉત્તરી મોલ્ડેવિયાના સચિત્ર ચર્ચો, ગોથિક પદ્ધતિ અને પરંપરાગત લાકડાના બાંધકામના મિશ્રણનું અનોખુ ઉદાહરણ આપતા મરામુર્સના લાકડાના ચર્ચો, હોરેઝુના મઠો, સિઘિસોઆરાના નગરો અને ઓર્સ્ટી પર્વતોના ડેસિઅન કિલ્લાઓ જેવા સ્થળોનો સમાવેશ કરાયો છે. વિશ્વ ધરોહર યાદીમાં રોમાનિયાનું યોગદાન બહાર રહે છે, કારણકે એક-બે વિશેષ સ્મારકોની જગ્યાએ તેમાં દેશના વિવિધ સ્થળે પથરાયેલ કેટલાક સ્મારકોના જૂથ છે. 2007માં બ્રુકેન્થલ નેશનલ મ્યુઝિયમ માટે જાણીતા શહેર સિબિઉનો પણ લક્ઝેમબર્ગની સાથે યુરોપીયન સાંસ્કૃતિક પાટનગરમાં સમાવેશ કરાયો છે.


=== રાષ્ટ્ર ધ્વજ ===

રોમાનિયાનો રાષ્ટ્ર ધ્વજ ઉભા પટ્ટાઓ સાથે ત્રણ કલરમાં છે: ધ્વજની કાઠીથી શરૂ થઈને ભૂરો, પીળો અને લાલ. તેની પહોળાઈ-લંબાઈનું પ્રમાણ 2:3 છે. રોમાનિયાનો રાષ્ટ્ર ધ્વજ ઘણા અંશે ચાડને મળતો આવે છે.


=== રમત ગમત ===

રોમાનિયામાં ફૂટબોલ (સોકર) સૌથી વધારે લોકપ્રિય રમત છે. તેનું સંચાલક મંડળ રોમાનિયન ફૂટબોલ ફેડરેશન છે, જે યુઈએફએ (UEFA) અંતર્ગત આવે છે. શ્રેષ્ઠ દરજ્જાની રોમાનિયન પ્રોફેશનલ ફૂટબોલ લીગે 2006-07 સીઝનમાં સરેરાશ 5147 દર્શકોને આકર્ષ્યા હતા. આંતરરાષ્ટ્રીય સ્તરે રોમાનિયન નેશનલ ફૂટબોલ ટીમે 7 વખત ફૂટબોલ વર્લ્ડ કપમાં ભાગ લીધો છે અને 1990ના દસકા દરમિયાન તેમનો સૌથી વધારે સફળ સમયગાળો હતો, જ્યારે 1994 વર્લ્ડ કપમાં યુનાઈટેડ સ્ટેટ્સમાં રોમાનિયા ક્વાર્ટર-ફાઈનલમાં પહોંચ્યું હતું અને ફિફા(FIFA)એ તેને છઠ્ઠા ક્રમનું સ્થાન આપ્યું હતું. આ "સુવર્ણ પેઢી"ના મુખ્ય ખેલાડી અને કદાચ આંતરરાષ્ટ્રીય સ્તરે સૌથી વધુ જાણીતા રોમાનિયન ખેલાડી ઘેરોઘે હેગી છે. (હુલામણુ નામ કાર્પેથિઅન્સના મેરેડોના ). હાલના પ્રખ્યાત સક્રિય ખેલાડીઓ એડ્રિઅન મુટુ અને ક્રિસ્ટિઅન ચિવુ છે. સૌથી વધારે જાણીતી ફૂટબોલ ક્લબ સ્ટેઉઆ બુકારેસ્ટિ છે, જે 1986માં પ્રતિષ્ઠિત યુરોપીયન ચેમ્પિઅન્સ કપ જીતનારી પૂર્વીય યુરોપની સૌ પ્રથમ ક્લબ બની હતી અને ફરી એકવાર 1989માં ફાઈનલ રમી હતી. અન્ય સફળ રોમાનિયન ટીમ ડીનામો બુકારેસ્ટિ 1984માં યરોપીયન ચેમ્પિયન્સ કપની સેમિફાઈનલ રમી હતી અને 1990માં કપ વિનર્સ કપની સેમિફાઈનલ રમી હતી. મહત્વની અન્ય રોમાનિયન ફૂટબોલ ક્લબો રેપિડ બુકારેસ્ટિ, સીએફઆર 1907 ક્લુજ-નાપોકા અને FC યુનિવર્સિટાટી ક્રેઈઓવા છે.

નોંધાયેલા ખેલાડીઓની દ્રષ્ટિએ ટેનિસ એ બીજી સૌથી વધુ લોકપ્રિય રમત છે. રોમાનિયા ત્રણ વખત ડેવિસ કપની ફાઈનલમાં પહોંચ્યુ હતુ (1969, 1971, 1972). ટેનિસ ખેલાડી ઈલી નાસ્ટેસ અનેક ગ્રાન્ડ સ્લેમ ટાઈટલ અને ડઝન જેટલી ટુર્નામેન્ટ જીત્યા હતા અને એટીપી(ATP) દ્વારા 1973થી 1974 દરમિયાન પ્રથમ ક્રમના ખેલાડી તરીકે માન મેળવનાર પ્રથમ હતા. 1993થી દરેક પાનખરમાં બુકારેસ્ટ ખાતે રોમાનિયન ઓપન યોજાય છે.

લોકપ્રિય ટીમ રમતો રગ્બી યુનિયન (નેશનલ રગ્બી ટીમે દરેક રગ્બી વર્લ્ડ કપમાં ભાગ લીધો છે), બાસ્કેટબોલ અને હેન્ડબોલ છે. કેટલીક લોકપ્રિય વ્યક્તિગત રમતો છે: એથલેટિક્સ, ચેસ, સ્પોર્ટ ડાન્સ અને માર્શલ આર્ટ્સ તથા અન્ય લડાઈની રમતો.

રોમાનિયન જીમ્નાસ્ટિક્સે ઘણી મોટી સંખ્યામાં સફળતા મેળવી હતી – આ સફળતાઓ માટે દેશ દુનિયાભરમાં જાણીતો બન્યો હતો. 1976 ઉનાળુ ઓલિમ્પિક્સમાં જિમનેસ્ટ નાદિયા કોમેનેસી દસમાંથી દસનો આંક મેળવનાર પ્રથમ ખેલાડી બની હતી. તેણીએ માત્ર પંદર વર્ષની ઉંમરે ત્રણ ગોલ્ડ મેડલ, એક સિલ્વર અને એક બ્રોન્ઝ મેળવ્યો હતો. 1980 ઉનાળુ ઓલિમ્પિક્સમાં તેની સફળતા ચાલુ રહી અને બે ગોલ્ડ તથા એક સિલ્વર મેડલ જીત્યા હતા.

રોમાનિયા પ્રથમ વખત 1900માં ઓલિમ્પિક રમતોમાં જોડાયુ હતુ અને 24માંથી 18 રમતોમાં ભાગ લીધો હતો. આટલા વર્ષોમાં કુલ 283 મેડલ અને તેમાંથી 82 ગોલ્ડ મેડલ સાથે ઉનાળુ ઓલિમ્પિક રમતોમાં વધારે સફળતા મેળવનાર દેશોમાં રોમાનિયાનો સમાવેશ થાય છે (એકંદરે 15મુ). શિયાળુ રમતોમાં ઓછુ રોકાણ થયું છે અને આ કારણથી શિયાળુ ઓલિમ્પિક રમતોમાં રોમાનિયાના ખેલાડીઓએ માત્ર એક જ બ્રોન્ઝ મેડલ મેળવ્યો છે.


== આ પણ જુઓ ==

રોમાનિયા-સંબંધિત લેખોની સૂચિ
રોમાનિયા-સંબંધિત વિષયોની યાદી


== નોંધ ==
↑ "am scris aceste sfente cǎrţi de învăţături, sǎ fie popilor rumânesti... sǎ înţeleagǎ toţi oamenii cine-s rumâni creştini" "Întrebare creştineascǎ" (1559), Bibliografia româneascǎ veche, IV, 1944, p. 6."...că văzum cum toate limbile au şi înfluresc întru cuvintele slǎvite a lui Dumnezeu numai noi românii pre limbă nu avem. Pentru aceia cu mare muncǎ scoasem de limba jidoveascǎ si greceascǎ si srâbeascǎ pre limba româneascǎ 5 cărţi ale lui Moisi prorocul si patru cărţi şi le dăruim voo fraţi rumâni şi le-au scris în cheltuială multǎ... şi le-au dăruit voo fraţilor români,... şi le-au scris voo fraţilor români" Palia de la Orǎştie (1581–1582), Bucureşti, 1968.În Ţara Ardealului nu lăcuiesc numai unguri, ce şi saşi peste seamă de mulţi şi români peste tot locul... , Grigore Ureche, Letopiseţul Ţării Moldovei, p. 133–134.
↑ તેમના પ્રખ્યાત સાહિત્યિક સંસ્મરણમાં ઈએનાશિતા વેકારેસ્કુ લખે છે: "Urmaşilor mei Văcăreşti!/Las vouă moştenire:/Creşterea limbei româneşti/Ş-a patriei cinstire."
In the "Istoria faptelor lui Mavroghene-Vodă şi a răzmeriţei din timpul lui pe la 1790" a Pitar Hristache writes: "Încep după-a mea ideie/Cu vreo câteva condeie/Povestea mavroghenească/Dela Ţara Românească.
↑ આધુનિક અર્થમાં "રોમાનિયા" શબ્દનો સૌ પ્રથમ ઉલ્લેખ 1816માં જોવા મળે છે, ગ્રીક વિદ્વાન ડિમિટ્રી ડેનિઅલ ફિલિપ્પિડિએ તેમનું લખાણ "રોમાનિયાની ભૌગોલિકતા"ની પાછલ "રોમાનિયાનો ઇતિહાસ" લેઈપઝિગમાં પ્રકાશિત કર્યુ હતું.એવ્રિગમાં ઘેરોઘ લાઝારની કબરના પત્થર પર (1823માં બંધાયેલ) એક લખાણ છે: "Precum Hristos pe Lazăr din morţi a înviat/Aşa tu România din somn ai deşteptat."
↑ વંશીયતાની વસતી પર આધારિત 2002 સેન્સસ મુજબ રોમાનિયામાં કુલ 535,250 રોમા છે. અન્ય સ્રોતો આ આંકડાનો વિરોધ કરે છે, કારણ કે સ્થાનિક સ્તરે ઘણા રોમાઓ ભેદભાવ થવાના ભયથી પોતાની જાતને અન્ય વંશના ગણાવે છે (ખાસ કરીને રોમાનિયન, પરંતુ આ સાથે જ પશ્ચિમમાં હંગેરિયન અને દોબ્રુજામાં તૂર્કિશ). ઘણા તો ક્યારેય નોંધાયા જ નથી, કારણકે તેમની પાસે ઓળખપત્ર નથી. આંતરરાષ્ટ્રીય સ્રોતો અધિકૃત સેન્સસ કરતા વધારે ઊંચો આંકડો આપે છે(UNDP's Regional Bureau for Europe, World Bank, "International Association for Official Statistics" (PDF). Archived from the original (PDF) on 2008-02-26. .


== સંદર્ભો ==


== બાહ્ય લિન્ક્સ ==
સરકાર
Chief of State and Cabinet Members
રોમાનિયન સરકાર
રોમાનિયન પ્રમુખશાહી
રોમાનિયન સંસદ
રોમાનિયાની બંધારણીય અદાલત
સામાન્ય માહિતી
દેશનો પરિચય બીબીસી ન્યૂઝ(BBC News)માંથી
ઢાંચો:CIA World Factbook link
રોમાનિયા માહિતી, યુનાઈટેડ સ્ટેટ્સ ડીપાર્ટમેન્ટ ઓફ સ્ટેટમાંથી
પોર્ટલ્સ ટુ ધી વર્લ્ડ(Portals to the World), યુનાઈટેડ સ્ટેટ્સ કોંગ્રેસની લાઈબ્રેરીમાંથી
રોમાનિયા UCB બાઈબ્રેરીસ ગવપબ્સ ખાતે
રોમાનિયા at the Open Directory Project
ઢાંચો:Wikiatlas
અર્થતંત્ર અને કાયદા લિંકો
વિનિમય દરો – નેશનલ બેન્ક ઓફ રોમાનિયા(National Bank of Romania)માંથી
રોમાનિયા લો એન્ડ મિસેલેનિયસ(Romanian Law and Miscellaneous) - ઈંગ્લિશ
સાંસ્કૃતિક અને ઐતિહાસિક લિંકો
વિશ્વ ઇતિહાસની વિગતોમાંથી રોમાનિયાની તવારીખ
ICI.ro - રોમાનિયા વિશેની સાઈટ
રોમાનિયાની નેશનલ લાઈબ્રેરીનો ખજાનો(Treasures of the national library of Romania)
વિશ્વ ફરતે રોમાનિયા
રોમાનિયાની સમગ્ર વિશ્વની મુલાકાતોની યાદી
મુસાફરી

અધિકૃત રોમાનિયન પર્યટન વેબસાઈટ

ઢાંચો:Romania topics ઢાંચો:International mambership (Romania) ઢાંચો:Balkan countries ace:રુમેનિયા mhr:Румыний pnb:رومانیہ pnt:Ρουμανία