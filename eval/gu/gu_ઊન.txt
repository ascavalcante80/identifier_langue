ેલું ઊન જળ પ્રતિરોધક, અવાજવાહક, અને થોડા પ્રમાણમાં એન્ટીબેક્ટેરિયલ હોય છે, તેથી તે દુર્ગંધને જમા થવા દેતું નથી. કેટલાંક આધુનિક ક્લોથ ડાયપરમાં કવર તરીકે ઊનના રેસાનો ઉપયોગ કરવામાં આવે છે અને કેટલીક આધુનિક વેપારી વણાટ પેટર્ન છે, જે ઊનના ડાયપર કવર બનાવે છે.
ઊનના આંતરવસ્રોના પ્રારંભિક અભ્યાસમાં બહાર આવ્યું છે તે ગરમી અને અળાઇને અટકાવે છે, કારણ કે તે બીજા રેસાની સરખામણીમાં વધુ ઝડપથી ભેજને શોષી લે છે.
મેરિનો ઊનનો ઉપયોગ બાળકોને વીંટાળવાના ધાબડા અને નવજાત શિશુની સ્લીપિંગ બેગ જેવા બાળકો માટેના ઉત્પાદનોમાં થાય છે.
ઊન પ્રાણીનું પ્રોટીન પણ છે અને તેથી તેનો ઉપયોગ જમીનના ખાતર તરીકે પણ થઈ શકે છે, તે નાઇટ્રોનના સ્રોતને છૂટો પાડે છે અને તૈયાર એમિનો એસિડ છે.


== યાર્ન ==
વર્જિન ઊન એટલે પ્રથમ વખત વણવામાં આવેલું ઊન.
શોડી કે રિસાઇકલ્ડ વૂલ ને હાલના ઊનના રેશોને અલગ કરીને કે કાપીને ફરીવણાટ મારફતે બનાવવામાં આવે છે. આ પ્રક્રિયામાં ઊનના રેસા ટૂંકા થઈ જાય છે, ઉત્પાદિક ફેબ્રિક મૂળ રેસા કરતા ઉતરતી કોટીનું હોય છે. રિસાઇકલ્ડ ઊનને રેસાની સરેરાશ લંબાઇમાં વધારો કરવા માટે કાચા ઊન, ઊનના ટૂંકા રેસા કે કપાસ જેવા બીજા રેસા સાથે મિશ્ર કરી શકાય છે. આવા યાર્નનો ખાસ કરીને રૂના દોરા સાથે વેફ્ટ યાર્ન તરીકે ઉપયોગ થાય છે. આ પ્રક્રિયાની શોધ વેસ્ટ યોર્કશાયરના હેવી વૂલન ડિસ્ટ્રીક્ટમાં થઈ હતી અને ઘણા વર્ષો સુધી આ વિસ્તારમાં આ શોધથી નાના વ્યવસાયનું સર્જન કર્યું હતું.
રેગ એ યાર્નમાં ફેરવામાં આવેલા ઊનના મજબૂત રેસા છે અને તેનો ઉપયોગ હાથમોજા જેવા ઘણા કઠીન વપરાશના ઉત્પાદનોમાં થાય છે.
વર્સ્ટેડ એટલે મજબૂત, લાંબા તાર અને પીંજાયેલા ઊનનું યાર્ન છે, જેની સપાટી સખત હોય છે.
વૂલન એટલે નરમ, ટૂંકા તાર અને કાર્ડેડ વૂલ યાર્ન છે, જેનો ખાસ કરીને ગૂંથણકામ માટે થાય છે. પરંપરાગ વણાટમાં વૂલન વેસ્ટ યાર્ન (નરમાઈ અને ઉષ્ણતા માટે)ને ઘણીવાર લૂમ પરની લંબાઇ માટે વર્સ્ટિડ વાર્પ યાર્નમાં મિશ્ર કરવામાં આવે છે.


== મહત્ત્વની ઘટનાઓ ==

મેરિનો વૂલનના એક અગ્રણી ખરીદદાર ઇટાલિનયન ફેશન હાઉસ ઇર્મેન્ગીલ્ડો ઝેગ્નાએ ઓસ્ટ્રેલિયાના ઊન ઉત્પાદકો માટે એવોર્ડ આપવાની શરૂઆત કરી છે. 1963માં પ્રથમ હાઉસ ઇર્મેન્ગીલ્ડો ઝેગ્ના પર્પેચ્યુઅલ ટ્રોફી ‘સુપરફાઇન સ્કર્ટેડ મેરિન ફ્લીસ’ના ઉત્પાદકોને તાસ્માનિયા ખાતે આપવામાં આવી હતી. 1980માં એક્સ્ટ્રાફાઇન વૂલ ઉત્પાદન માટે રાષ્ટ્રીય એવોર્ડ ઇર્મેન્ગીલ્ડો ઝેગ્ના ટ્રોફીની શરૂઆત થઈ હતી. 2004માં આ એવોર્ડ ઇર્મેન્ગીલ્ડો ઝેગ્ના અનપ્રોટેક્ટેડ વૂલ ટ્રોફી તરીકે જાણીતો બન્યો હતો. 1998માં વર્ષમાં નવ મહિના સુધી રક્ષણમાં રાખવામાં આવેલા ઘેટાંના ઊન માટે ઇર્મેન્ગીલ્ડો ઝેગ્ના અનપ્રોટેક્ટેડ વૂલ ટ્રોફી શરૂ કરવામાં આવી હતી.
2002માં 13.9 માઇક્રોન અને ફાઇનર ઊન માટે ઇર્મેન્ગીલ્ડો ઝેગ્ના વેલસ ઓરેયિમ ટ્રોફીની સ્થાપના કરવામાં આવી હતી. ઓસ્ટ્રેલિયા, ન્યૂ ઝીલેન્ડ, આર્જેન્ટિના અને દક્ષિણ આફ્રિકાના ઊનનો આ ટ્રોફીમાં સમાવેશ થઈ શકે છે અને વિજેતા દરેક દેશમાંથી નક્કી થાય છે. એપ્રિલ 2008માં ન્યૂઝિલેન્ડે 10.8 માઇક્રોના ઊન માટે પ્રથમ વખતે ઇર્મેન્ગીલ્ડો ઝેગ્ના વેલસ ઓરેયિમ ટ્રોફી જીતી હતી. આ સ્પર્ધામાં ઇનામ તરીકે ઊનનું વજન જેટલું હોય તેટલા પ્રમાણમાં સોનું આપવામાં આવે છે અને તેથી આ ટ્રોફીનું નામ આવું રાખવામાં આવ્યું છે.
2010માં ન્યૂ સાઉથ વેલ્સના પાયરામુલ નજીકના વિન્ડ્રાડીનના અલ્ટ્રા ફાઇન, 10 માઇક્રોન ઊને ઊની બારીકતાના સંદર્ભમાં નવો વિશ્વ વિક્રમ બનાવ્યો હતો અને ઇર્મેન્ગીલ્ડો ઝેગ્ના વેલસ ઓરેયિમ ઇન્ટરનેશનલ ટ્રોફી જીતી હતી.
2000થી લોરો પિયાનાએ ઊનની શ્રેષ્ઠ ગાંસડી માટે કપ આપવાની શરૂઆત કરી હતી. જે 50 સૂટ સિવવા માટે પુરતા પ્રમાણમાં રેસાનું ઉત્પાદન કરી શકતું હતું. વર્ષની શ્રેષ્ઠ ગાંસડીનો ઉત્પાદન કરતા ઓસ્ટ્રેલિયા કે ન્યૂ ઝીલેન્ડના ઉત્પાદકને આ એવોર્ડ આપવામાં આવે છે.
સ્થાનિક ઘોડા, ઊન અને ઘેટાંનું પ્રદર્શન કરતા ન્યૂ ઇંગ્લેન્ડ મેરિનો ફિલ્ડ ડેઝ દર બે વર્ષે જાન્યુઆરીમાં ન્યૂ સાઉથ વેલ્સ ડિસ્ટ્રિક્ટના વોલ્ચા ખાતે યોજવામાં આવે છે. ફેશન ડિઝાઇનર્સ દ્વારા મેરિનો ઊનના વિવિધ ઉપયોગનું પ્રદર્શન કરતા એન્યુઅલ વૂલ ફેશનલ એવોર્ડ દર વર્ષે માર્ચમાં ન્યૂ સાઉથ વેલ્સના આર્મિડેલમાં આયોજન કરવામાં આવે છે. આ કાર્યક્રમમાં નવા અને સ્થાપિત ફેશનર ડિઝાઇનને તેમની પ્રતિભા દર્શાવવાનું પ્રોત્સાહન મળે છે. દર વર્ષે મે મહિનામાં વૂલ ફેશન, હેન્ડીક્રાફ્ટ, ડેમોન્સ્ટ્રેશન, શીયરિંગ કમ્પિટિશન વગેરે દર્શાવતા વાર્ષિક ન્યૂ ઇંગ્લેન્ડ વૂલ એક્સ્પોનું આર્મિડેલ ખાતે આયોજન કરવામાં આવે છે.
જુલાઇમાં વિક્ટોરિયાના બેન્ડીગો ખાતે વાર્ષિક ઓસ્ટ્રેલિયન શીપ એન્ડ વૂલ શોનું આયોજન કરવામાં આવે છે. તે વિશ્વનો સૌ મોટો શીપ અને પુલ શો છે, જેમાં બકરી અને આલ્પાકાસ તેમજ વૂલક્રાફ્ટ સ્પર્ધા, પ્રદર્શન, ફ્લીસ સ્પર્ધા., શીપડોગ ટ્રાયલ, શિયરિંગ અને વૂલ હેન્ડલિંગનું પ્રદર્શન કરવામાં આવે છે. ઊનનું તટસ્થ માપણી કરતી વિશ્વની સૌથી મોટી સ્પર્ધા ઓસ્ટ્રેલિયન ફ્લીસ કમ્પિટિશન છે, જે બેન્ડિંગો ખાતે વાર્ષિક ધોરણે યોજવામાં આવે છે. 2008માં ઓસ્ટ્રેલિયાના તમામ રાજ્યમાંથી 475 એન્ટ્રી આવી હતી તેમજ પ્રથમ અને બીજું ઇનામ નોર્થન ટેબલેન્ડ અને ન્યૂ સાઉથ વેલ્સના ફ્લીસને મળ્યું હતું.


== આ પણ જુઓ ==


== સંદર્ભો ==


== બાહ્ય લિંક્સ ==
ઓસ્ટ્રેલિયન વૂલ એક્સ્ચેન્જ લિમિટેડ
ઓસ્ટ્રેલિયન વૂલ ઇનોવેશન (એડબલ્યુઆઇ (AWI))
ઓસ્ટ્રેલિયન વૂલ ટેસ્ટિંગ ઓથોરિટી લિમિટેડ
અમેરિકન વૂલ ઇન્ડસ્ટ્રી
નેચરલ કલર્ડ વૂલ ગ્રોઅર્સ એસોસિયેશન
ઓસ્ટ્રેલિયન વૂલ ફેશન એવોર્ડ્સ