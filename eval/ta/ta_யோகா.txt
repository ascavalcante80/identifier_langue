தான் விரும்ம்பும் இடத்திற்கு அந்த விநாடியே சென்றடைகிறான்.
தான் விரும்பும் உடலில் நுழைய விரும்பும் யோகி, தான் அவ்வுடலில் இருப்பதாகச் தியானித்துக் கொண்டு, பிராணன் சூட்சும வடிவாக, வெளியிலிருக்கும், வாயுவுடன், தன் உடலை விட்டு விட்டு வேறு உடலில் நுழைகிறான். இதனை ’கூடு விட்டு கூடு பாய்தல்’ என்பர்.


== யோக தத்துவத்தின் சிறப்பு ==
யோகம் எனும் தத்துவம் கடவுள் இருப்பதை ஏற்றுக்கொண்டதை தவிர, இது பிற்கால சாங்கியம் போன்றதே. எனவே பதஞ்சலியின் யோக தத்துவம் கடவுளுடன் கூடிய சாங்கியம் எனப்படுகிறது.
சமண சமய நிறுவனரான மகாவீரர் பன்னிரெண்டு ஆண்டுகள் யோகப்பயிற்சிகளைச் செய்தார். சமண சமயத்தில் யோகப்பயிற்சி யோகாசனம் முக்கியத்துவம் அளிக்கப்பட்டுள்ளது.
பௌத்த சமயத்தை நிறுவிய கௌதம புத்தர் கூட, முழு ஞானோதயம் அடைவதற்கு முன்னாள் ஆறு ஆண்டு காலம் தொடந்து யோகப்பயிற்சிகள் செய்தார். பௌத்த நூல்களும் யோக பயிற்சிகளுக்கு முக்கியத்துவம் அளித்துள்ளன. புத்தரால் கூறப்பட்ட நான்கு உண்மைக்களை அறிய யோகம் பயன்படும் என்று பெளத்த அறிஞரும் தர்க்கவாதியும் தர்மோத்தரா கூறியுள்ளார்.
பிற்கால தத்துவவாதிகள் குறிப்பாக அத்வைதிகளும் மற்றும் மகாயான பெளத்தர்களும் யோக சூத்திரத்தை தங்களது தத்துவங்களில் தாராளமாக சேர்த்துக் கொண்டனர்.
நியாய தத்துவத்திலும், வைசேடிகம் தத்துவத்திலும், வேதாந்த தத்துவத்திலும் யோகம் எனும் தத்துவத்திற்கு அதிக முக்கியத்துவம் வழங்கப்பட்டுள்ளது. பிரம்ம சூத்திரம் மூன்றாம் அத்தியாத்தில் சாதனைகள் எனும் தலைப்பில் யோகத்தின் முக்கிய பகுதிகளான தியானம், ஆசனம் ஆகியவைகள் குறித்து விரிவாக ஆராயப்பட்டு விவாதிக்கப்பட்டுள்ளது. யோக சூத்திரத்தின் தொடர்புள்ள பல தத்துவங்களில் சாங்கியமும் ஒன்று என்று யோக சூத்திரமே குறிப்பிட்டுள்ளது.


== யோக சூத்திரத்தின் எதிர்ப்பாளர்கள் ==
கி. பி. எழாம் நூற்றாண்டில் வாழ்ந்த குமாரில பட்டர் மற்றும் பிரபாகரர் எனும் பூர்வமீமாம்சை தத்துவவாதிகள் மட்டும், யோக சூத்திரத்தினை கடுமையாக எதிர்த்தார். யோகம் என்பது அகம் சார்ந்த கற்பனையே, அது தத்துவத்தின் தகுதியை தீர்மானிக்காது என்றனர்.
தற்காலத்தில் மேற்குலகநாடுகளிலும் யோகம் எனும் தத்துவம் ஒரு கலையாகவே பரவியுள்ளது. சில கிறித்தவநாடுகளிலும், இசுலாமிய நாடுகளிலும், யோகக்கலையால் தங்கள் சமயக்கோட்பாடு திரிக்கப்படும் என்பதால் யோகக்கலையை மக்கள் பயிலத் தடைசெய்துள்ளனர்.[சான்று தேவை]


== யோகாவின் குறிக்கோள் ==
யோகாவின் குறிக்கோள் ஆரோக்கியத்தை முன்னேற்றுவதில் தொடங்கி, மோட்சத்தை அடைவது வரை பல வகைப்படும். சமண மதத்திலும் மற்றும் தனித்த அத்வைத வேதாந்தப் பள்ளிகளில் மற்றும் சைவசமயத்திலும் யோகாவின் குறிக்கோள் மோட்சம்.அதாவது உலகியல் துன்பங்களில் இருந்து, பிறப்பு, இறப்பு (சம்சாரம்) என்ற சுழற்சியில் இருந்து விடுதலை, இந்தக் கட்டத்தில் மிக உயர்ந்த பிரம்மத்தில் ஐக்கியம் என்ற கருத்து. மஹாபாரத்தத்தில், யோகாவின் லட்சியம் பலவிதமாக பிரம்ம லோகத்தில் பிரம்மனாக நுழைவது, அல்லது எல்லாவற்றிலும் உள்ள பிரம்மம் அல்லது ஆத்மாவை உணர்தல் என்று பலவாறாக விளக்கப்பட்டுள்ளது .
பக்தி பள்ளிகளான வைணவம் , பக்தி அல்லது ஸ்வயம் பகவானுக்கான சேவை/கைங்கரியம் செய்வது யோகாவின் முறைகளின் ஆணித்தரமான / இறுதியான இலக்கு. இங்கு இலக்கு என்பது முடிவில்லாத ஒரு தொடர்பை பகவான் விஷ்ணுவுடன் அனுபவிப்பதாகும்.
உங்கள் உடல் உங்களுடன் ஒரு நிரந்தர/ நிலையான உறவை பேணி வர வேண்டும் , எப்படி என்றால் ஒரு அமைதியான , நடுநிலையான மனஅமைதி பெற்று விளங்கவேண்டும் என்பதே!.


== சில யோக ஆசனங்கள் ==

உட்கடாசனம்
பத்மாசனம்
வீராசனம்
சவாசனம்
மயூராசனம்
சிரசாசனம்
யோகமுத்ரா
உத்திதபத்மாசனம்
ஜானுசீரானம்
பக்ஷிமோத்தாசனம்
உத்தானபாத ஆசனம்
நாவாசனம்
விபரீதகரணி
சர்வாங்காசனம்
மச்சாசனம்−மத்யாசனம்
சுப்தவஜ்ராசனம்
புஜங்காசனம்
சலபாசனம்
தணுராசனம்
வச்சிராசனம்
மகாமுத்ரா
உசர்ட்டாசனம்
அர்த்த மத்ச்யேந்திராசனம்
அர்த்த சிரசானம்
நின்ற பாத ஆசனம்
பிறையாசனம்
பாதஹஸ்தாசனம்
திரிகோணசனம்
கோணாசனம்
உட்டியானா
நெளலி
சக்கராசனம்
பவனமுத்தாசனம்
கந்தபீடாசனம்
கோரசா ஆசனம்
மிருகாசனம்
நடராசா ஆசனம்
ஊர்த்துவ பத்மாசனம்
பிரானாசனம்
சம்பூரண சபீடாசனம்
சதுரகோனாசனம்
ஆகர்சன தனூராசனம்
ஊர்த்துவ பரவிசுடிர ஏகபாத ஆசனம்
உருக்காசனம்
ஏக அத்த புசங்காசனம்
யோகா நித்திரை
சாக்கோராசனம்
கலா பைரவ ஆசனம்
அர்த்தபாத பச்சி மோத்தாசனாம்
கவையாசனம்
முக்த அர்த்த சிரசாசனம்
ஏகபாத சிரசாசனம்


== இதனையும் காண்க ==
சமாதி (பதஞ்சலி)
சவிகல்ப சமாதி
நிர்விகல்ப சமாதி
பி. கே. எஸ். அய்யங்கார்
பன்னாட்டு யோகா நாள்


== இதனையும் கேட்க ==
பதஞ்சலி முனிவரின் யோக சூத்திரம் தமிழில் கேட்க


== குறிப்புகள் ==


== குறிப்புதவிகள் ==
ஆர். கார்பே, சமயம் மற்றும் நீதி இயலின் கலைக்களஞ்சியம் xii, 831-2
ஆர். பி. சாந்தா, இந்தியத் தொல்பொருள் ஆய்வுத் துறை, நினைவுக் குறிப்புகள் Vols, ,1931, இலண்டன்I, 53-4
* சங்கவி சுக்லால்ஜி, தர்சனா மற்றும் சிந்தனா i, 251-2
`நியாயபிந்து` நூலைப்பற்றி தர்மோத்தரரின் விமர்சனம்


== உசாத்துணை ==
யோக சூத்திரம் (தமிழில்)
அட்டாங்க யோகம் (தமிழில்)
Crangle, Edward Fitzpatrick (1994), The Origin and Development of Early Indian Contemplative Practices, Otto Harrassowitz Verlag 
பதஞ்சலி முனிவரின் யோக சூத்திரங்கள்


== வெளி இணைப்புகள் ==
இந்தியத் தத்துவ இயல், தேவிபிரசாத் சட்டோபாத்தியாயா, அலைகள் பதிப்பகம், சென்னை.
இந்தியத் தத்துவக் களஞ்சியம், முனைவர். சோ. ந. கந்தசாமி, மணிவாசகர் பதிப்பகம், சிதம்பரம்
'ஏரியல் யோகா': ஆஸி.யில் பிரபலமடையும் புதுவகைப் பயிற்சி
ஓம் என்று சொல்லாமல் யோகாவும் சூரியநமஸ்காரமும் சாத்தியமா?