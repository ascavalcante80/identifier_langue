தையோடு பெரிய அளவிற்கு தங்களை வெளிப்படுத்திக்கொள்ள வெளிநாட்டிலேயே படித்துவி்ட்டு பணிபுரிகின்றனர்.
இந்திய சந்ததியைச் சேர்ந்த ஆசியர்கள், தங்களுடைய சொந்த பண்பாடு, பாரம்பரியம், மொழிகள் மற்றும் சமய நம்பிக்கைகள் ஆகியவற்றை கிறிஸ்துவ, இந்து அல்லது சன்னி முஸ்லிமாக இருப்பது மற்றும் இந்தி, தெலுங்கு, தமிழ் அல்லது குஜராத்தி போன்றவற்றை மிகக் குறைவாகப் பேசி இந்திய மொழிகளை தக்கவைத்திருப்பது, ஆகியவற்றின்மூலம் தக்கவைத்துக்கொண்டும், பெரும்பான்மை இந்தியர்கள் தங்களுடைய தாய்மொழியை புரிந்துகொள்ளும் திறனுள்ளவர்களாகவும் வாழ்கின்றனர். முதல் இந்தியர்கள் கரும்புத் தோட்டங்களில் வேலைசெய்வதற்காக நடாலில் ஒப்பந்தத் தொழிலாளர்களாக புகழ்பெற்ற ட்ருரோ கப்பலில் வந்தவர்களாவர். தென்னாப்பிரிக்காவில் மிகக் குறைவான சீன சமூகம் இருக்கிறது, இருப்பினும் இதனுடைய எண்ணிக்கை சீனக் குடியரசிலிருந்து வந்க புலம்பெயர்வாளர்களின் காரணமாக அதிகரித்திருக்கிறது.
தென்னாப்பிரிக்கா சாரணர் இயக்கத்திலும் பெரும் தாக்கம் ஏற்படுத்தியிருக்கிறது, 1890 ஆம் ஆண்டில் ராணுவ அதிகாரியாக ராபர்ட் பேடன்-பவல் (சாரண நிறுவனர்) இருந்தபோது ஏற்பட்ட அனுபவங்களைக் கொண்டு பல பாரம்பரிய விழாக்கள் நடத்தப்படுகின்றன. தென்னாப்பிரி்க்க சாரணர் கூட்டமைப்பு தென்னாப்பிரிக்காவில் உள்ள அனைத்து இன மக்களுக்கும் தனது கதவுகளைத் திறந்த முதல் இளைஞர் அமைப்புக்களுள் ஒன்றாகும். இது 1977 ஆம் ஆண்டு ஜுலை 2 ஆம் ஆண்டில் குவோ வாதிஸ் எனப்படும் மாநாட்டில் நடைபெற்றது.


=== இசை ===

1980-களின் நடுப் பகுதியில் உருவாக்கப்பட்ட "குவைதோ" தென்னாப்பிரிக்காவின் புதிய இசை வடிவமாகத் திகழ்ந்து, இது உருவாக்கப்பட்டதிலிருந்து இந்த மக்களிடையே இது மிகவும் பிரபலமான சமூக பொருளாதார தாகங்களை வெளிப்படுத்துவதாக இருந்து வருகிறது. இருப்பினும் சிலர் குவைதோவின் அரசியல் அம்சங்கள் நிறவெறி நீக்கப்பட்டதிலிருந்து குறைக்கப்பட்டுவிட்டதாகவும், அரசியல் மீதான மக்களின் ஈடுபாடு நாளாந்த வாழ்க்கையின் குறைந்துபட்ட அம்சமாக ஆகிவிட்டது என்றும் வாதிடுகின்றனர். அரசியல் ஆழம் இல்லா நடவடிக்கைகளில் போராட்ட ஆற்றல் காட்டும் ஒரு அரசியல் சக்தி குவைதோ என்றும் சிலர் வாதிடுகின்றனர். இன்று சோனி, பிஎம்ஜி மற்றும் இஎம்ஐ போன்ற பெரிய நிறுவனங்கள் குவைதோ இசையை உருவாக்கி விநியோகிப்பதற்கான நோக்கத்தோடு தென்னாப்பிரிக்காவில் காணப்படுகின்றன. மிகுதியான இதன் பிரபலத்தின் காரணமாகவும், நாட்டில் இருக்கும் முதல் ஐந்து தாக்கமேற்படுத்தும் சமூகமாகத் திகழும் டிஜேக்களிடம் இதற்கு இருக்கும் செல்வாக்கு காரணமாகவும், குவைதோ, வானொலி, தொலைக்காட்சி மற்றும் இதழ்களில் இடம்பிடித்திருக்கிறது.


=== மதம் ===

2001 ஆம் ஆண்டு நடைபெற்ற அண்மைய மக்கள்தொகை கணக்கெடுப்பின்படி கிறித்தவர்கள், மக்கள்தொகையில் 79.7 விழுக்காட்டினராக இருக்கின்றனர். இதில் சியான் கிறித்தவர்கள் 11.1 விழுக்காடு, பெந்தகோஸ்தல் (கரிஸ்மேட்டிக்) 8.2 விழுக்காடு, ரோமன் கத்தோலிக்கர் 7.1 விழுக்காடு, மெத்தோடிஸ்ட் 6.8 விழுக்காடு, டச்சு மறுசீரமைப்பு 6.7 விழுக்காடு, ஆங்கிலிக்கன் 3.8 விழுக்காடு மற்றும் பிற கிறித்தவர்கள் 36 விழுக்காடு உள்ளிட்டிருக்கிறது. மக்கள்தொகையில் இஸ்லாமிய சமயத்தினர் 1.5 விழுக்காடு இருக்கின்றனர், இந்துக்கள் 1.3 விழுக்காடு மற்றும் யூதர்கள் 0.2 விழுக்காடு இருக்கின்றனர். 15.1 விழுக்காட்டினர் சமய சார்பு எதுவுமின்றி இருக்கின்றனர், 2.3 விழுக்காட்டினர் பிறர் என்பதாகவும், 1.4 விழுக்காட்டினர் எதுவும் குறிப்பிடப்படாமலும் இருக்கின்றனர்.
ஆப்பிரிக்க பழங்குடியின தேவாலயங்கள் கிறித்துவக் குழுக்களிடைய இருப்பதிலேயே மிகப்பெரியதாகும். அமைப்புரீதியாக்கப்பட்ட சமயத்தோடு சேர்ந்திராதவர்களாக இருக்கும் இவர்களில் பலரும் பாரம்பரியமான பழங்குடியின சமையத்தோடு சேர்ந்திருப்பவர்களாக கருதப்படுகின்றனர். மக்களில் பலரும் கிறித்துவம் மற்றும் பழங்குடியின தாக்கங்கள் கலந்த சமய சடங்குகளை ஒருங்கிணைத்துக்கொண்டவர்களாக காணப்படுகின்றனர்.
காலனிய காலகட்டத்திற்கு முன்பாக, கிழக்குக் கடற்கரையைச் சேர்ந்த சூலு, சுவாசி மற்றும் சோசா பழங்குடிகள் இஸ்லாம் சமயம் குறித்து அறிந்திருந்தனர் என்பதற்கு எந்த ஆதாரமும் இல்லை. இந்தோனேஷிய தீவுக்கூட்டத்திலிருந்து (கேப் மலாய்கள்) அடிமைகளாக வந்தவர்களின் சந்ததியினரான, மேற்கு கேப்பில் உள்ள பல தென்னாப்பிரிக்க இஸ்லாமியர்கள் "நிறமானவர்கள்" என்று விவரிக்கப்படுகின்றனர். இந்தியர்களாக விவரிக்கப்படும் மற்றவர்கள், குறிப்பாக குவாசூலு-நடாலில் தெற்கு ஆசியாவிலிருந்து வணிகம் செய்வதற்காக வந்தவர்களை முன்னோர்களாகக் கொண்டவர்கள் உட்பட்; ஆப்பிரிக்காவின் மற்ற பகுதிகளிலிருந்து வரும் கறுப்பின மற்றும் வெள்ளையின தென்னாப்பிரிக்க மதமாற்றத்துக்குள்ளானவர்களும் இணைந்துவிட்டனர். இந்த நாட்டில் சமயம் மாறுவதன் மூலம் வேகமாக வளர்ந்துவரும் சமயமாக இஸ்லாம் கணக்கிடப்பட்டிருக்கிறது, 1991 ஆம் ஆண்டில் 12,000 என்ற எண்ணிக்கையிலிருந்து, 2004 ஆம் ஆண்டில் 74,700 என்ற எண்ணிக்கைக்கு கறுப்பின இஸ்லாமியர்களின் எண்ணிக்கை இருக்கிறது.
இந்து சமயம் முக்கியமாக பிரிட்டிஷ் காலனி ஆட்சிக்கு முன்னதாக இருந்ததாக குறிப்பிடப்பட்டாலும், பின்னாளில் இந்தியாவிலிருந்து தொடர்ந்து நடைபெற்ற புலம்பெயர்வு குறிப்பிடத்தகுந்த இந்து மக்கள்தொகையினருக்கு காரணமாக இருந்திருக்கிறது. பெரும்பாலான இந்துக்கள் இனரீதியில் தெற்காசியர்கள், ஆனால் கலப்பு இனத்திலிருந்து வந்த பலரும் இஸ்கான் போன்ற இந்து மிஷனரிகளின் முயற்சிகளால் மதம் மாறியவர்களும் இருக்கிறார்கள். சிறிய எண்ணிக்கைகளில் உள்ள பிற மதங்கள் சீக்கியம், ஜைனம் மற்றும் பஹாய் நம்பிக்கை.


=== மொழிகள் ===

தென்னாப்பிரிக்கா ஏழு அதிகாரப்பூர்வ மொழிகளைக் கொண்டிருக்கிறது: ஆப்பிரிக்கானம், ஆங்கிலம், தேபெல்லே, வடக்கு சோத்தோ, சோத்தோ, சுவாசி, த்சுவானா, த்சோங்கா, வெண்டா, சோசா மற்றும் சூலு. இந்த வகையில் இது பொலியாவிற்கும் இந்தியாவிற்கும் அடுத்தபடியாக மூன்றாவதாக வரும். எல்லா மொழிகளும் சட்டப்படி ஒரேநிலையில் இருக்கையில் சில மொழிகள் மற்றவற்றைக் காட்டிலும் அதிகப்படியாக பேசப்படுகின்றன. 2001 ஆம் ஆண்டு தேசிய மக்கள்தொகை கணக்கெடுப்பின்படி தாய்மொழியாய்ப் பேசப்படும் முதல் மூன்று மொழிகள் சூலு (23.8%), சோசா (17.6%) மற்றும் ஆப்பிரிக்கானம் (13.3%) ஆகும். வணிகம் மற்றும் அறிவியலுக்கான மொழியாக ஆங்கிலம் அங்கீகரிக்கப்பட்டிருக்கும் நிலையிலும் இது 2001 ஆம் ஆண்டில் 8.2% தென்னாப்பிரிக்கர்களால் மட்டுமே பேசப்பட்டது, இது 1996 ஆம் ஆண்டைவிட (8.6 சதவிகிதம்) குறைவு.
இந்த நாடு எட்டு அதிகாரப்பூர்வமற்ற மொழிகளையும் அங்கீகரித்திருக்கிறது: ஃபனகாலோ, கோயே, லோபெது, நமா, வடக்கு தேபெல்லே, ஃபுத்தி, சான் மற்றும் தென்னாப்பிரிக்க சைகை மொழி. இந்த அதிகாரப்பூர்வமற்ற மொழிகள், பன்மையமாய் இருக்கிறது என்று தீர்மானிக்கப்படுகின்ற வரம்பிற்குட்பட்ட பகுதிகளில் சில அதிகாரப்பூர்வ பயன்பாடுகளுக்கு பயன்படுத்தப்படுகின்றன. இருந்தபோதிலும், அவர்களின் மக்கள்தொகை காரணமாக அவை நாடு முழுவதிற்குமான அங்கீகாரத்தைக் கோருவதில்லை.
சான் மற்றும் கோய்கோய் மக்களின் "அதிகாரப்பூர்வமற்ற மொழிகள்" பலவும் நமீபியா மற்றும் போஸ்ட்வானாவை நோக்கிச் செல்லும் வடக்குப்பிரதேச பேச்சுமொழிகளை உள்ளிட்டதாக இருக்கிறது. மற்ற ஆப்பிரிக்கர்களிடமிருந்து உடல்ரீதியில் தனித்து இருக்கும் இந்த மக்கள் தங்களுடைய வேட்டைக் குழு சமீகங்களின் அடிப்படையில் தங்களுக்கேயுரிய பண்பாட்டு அடையாளத்தைக் கொண்டவர்களாக இருக்கின்றனர். அவர்கள் பெரிய அளவில் ஓரங்கட்டப்பட்டிருக்கின்றனர் என்பதோடு அவர்களின் மொழிகள் அழிந்துபடும் அபாயத்தில் இருக்கிறது.
பல வெள்ளையின தென்னாப்பிரிக்கர்களும் போர்ச்சுகீஸ் (அங்கோலன் மற்றும் மொசாம்பிக் கறுப்பினத்தவர்களாலும் பேசப்படுவது), ஜெர்மன் மற்றும் கிரேக்கம் போன்ற மற்ற ஐரோப்பிய மொழிகளையும் பேசுகின்றனர், அதேசமயம் தென்னாப்பிரிக்காவில் உள்ள சில ஆசியர்களும் இந்தியர்களும் தமிழ், ஹிந்தி, குஜராத்தி, உருது மற்றும் தெலுங்கு போன்ற தெற்காசிய மொழிகளைப் பேசுகின்றனர். பிரெஞ்சு மொழி தென்னாப்பிரிக்கர்கள் பிரெஞ்சு இனத்தவர்களாக இருக்கும் பிரான்ஷ்ஹூக் போன்ற இடங்களில் இருக்கும் பிரெஞ்சு தென்னாப்பிரி்க்கர்களால் இப்போதும் பரவலாக பேசப்படுகிறது. தென்னாப்பிரிக்க பிரெஞ்சு மொழி 10,000க்கும் குறைவான தனிநபர்களால் பேசப்படுகிறது. காங்கலிஸ் பிரெஞ்சும் புலம்பெயர்ந்தவர்களால் தென்னாப்பிரிக்காவில் பேசப்படுகிறது.


=== விளையாட்டுகள் ===

கால்பந்து, ரக்பி யூனியன் மற்றும் கிரிக்கெட் போன்றவை தென்னாப்பிரிக்காவின் மிகவும் பிரபலமான விளையாட்டுக்கள். குறிப்பிடத்தகுந்த ஆதரவுடன் ஆடப்படும் மற்ற விளையாட்டுக்கள் நீச்சல், தடகள ஆட்டம், கால்ஃப், குத்துச்சண்டை, டென்னிஸ் மற்றும் நெட்பால் ஆகியன. இளைஞர்களிடையே மற்ற விளையாட்டுக்களைத் தொடர்ந்து கால்பந்தாட்டமே முன்னிலையில் இருக்கிறது என்றாலும் கூடைப்பந்து, சர்ஃபிங் மற்றும் ஸ்கேட்போர்டிங் போன்ற மற்ற விளையாட்டுக்களும் பிரபலமடைந்து வருகிறது.
ஜேகப் மெட்லாலா, உயானி புங்கு, வெல்கம் சிதா, தின்ஜான் தோப்லா, கெர்ரி கூட்ஸி மற்றும் பிரைன் மிட்செல் ஆகியோர் புகழ்பெற்ற குத்துச்சண்டை வீரர்களாவர். லூகாஸ் ரெபே மற்றும் ஃபிலிமோன் மஸிங்கா (இருவரும் முன்னாள் லீட்ஸ் யுனைட்டடிற்காக விளையாடியவர்கள்), குவிண்டோன் ஃபார்ச்சுன் (அட்லெடிகோ மேட்ரிட் மற்றும் மான்செஸ்டர் யுனைட்டட்), பென்னி மெக்கார்த்தி (அஜக்ஸ் ஆம்ஸ்டர்டாம், எஃப்.சி. போர்டோ மற்றும் பிளாக்பர்ன் ரோவர்ஸ்), ஆரன் மகோனா (அஜக்ஸ் ஆம்ஸ்டர்டாம், பிளாக்பர்ன் ரோவர்ஸ் மற்றும் போர்ட்ஸ்மவுத்), டெல்ரான் பக்லே (பொரூசியா டார்ட்மண்ட்) மற்றும் ஸ்டீவன் பியேநர் (அஜக்ஸ் ஆம்ஸ்டர்டாம் மற்றும் எவர்டான்), முக்கியமான வெளிநாட்டு கிளப்களில் விளையாடிய கால்பந்து வீரர்கள் ஆவர். 1979 ஆம் ஆண்டு ஃபார்முலா ஒன் மோட்டார் பந்தய உலகச் சாம்பியன் ஜோடி ஷெக்டரை தென்னாப்பிரிக்கா வழங்கியிருக்கிறது. ஹெர்ஷெல் கிப்ஸ், கிரேமி ஸ்மித், ஜாக் காலிஸ், ஜேபி டுமின் இன்னபிறர் புகழ்பெற்ற கிரிக்கெட் விளையாட்டு வீரர்களாவர். இவர்களில் பெரும்பாலோனோர் இந்திய பிரிமியர் லீக்கில் பங்கேற்றுள்ளனர்.

தென்னாப்பிரிக்கா பல்வேறு உலகத்தரம்வாய்ந்த ரக்பி வீரர்களையும் உருவாக்கியிருக்கிறது. அவர்கள், பிரான்கஸ் பயினார், ஜுஸ்ட் வான் டெர் வெஸ்தூஸன், டேனி கிரேவன், ஃப்ரிக் டு பிரீஸ், நாஸ் போதா மற்றும் பிரைன் ஹபானா. 1995 ஆம் ஆண்டு ரக்பி உலகக்கோப்பையை முதல் முயற்சியிலேயே தென்னாப்பிரிக்கா வென்றது, பிரான்சில் 2007 ஆம் ஆண்டு உலகக் கோப்பையை வென்றது. நிறவெறிக் கொள்கை முடிவுற்றது முதல் 1995 ஆம் ஆண்டிலிருந்தே தென்னாப்பிரிக்கா விளையாட அனுமதிக்கப்பட்டது. இது 1995 ஆம் ஆண்டு ரக்பி உலகக் கோப்பை 1996 ஆம் ஆண்டு தேசங்களின் ஆப்பிரிக்க கோப்பையை நடத்தியதன் மூலம் பெற்றது. இந்தப் போட்டியில் தேசிய அணியான 'பஃபானா பஃபானா' வென்றது. இது 2003 ஆம் ஆண்டு கிரிக்கெட் உலகக் கோப்பையையும், 2007 ஆண்டு உலக டிவெண்டி20 சாம்பியன்ஷிப் போட்டிகளையும் வெற்றிகரமாக நடத்தினர். 2010 பிஃபா உலகக் கோப்பையை சிறப்பாக நடத்தியது. இது ஆப்பிரிக்க கண்டத்தில் முதல்முறையாக நடத்தப்பட்ட உலகக் கோப்பை கால்பந்துப் போட்டியாகும்.
2004 ஆம் ஆண்டில் ரோலண்ட் ஷூமன், லிண்டன் ஃபெர்ன்ஸ், டேரியன் டவுன்சண்ட் மற்றும் ரைக் நீத்லிங் அடங்கிய நீச்சல் அணி ஏதென்சில் நடந்த 2004 ஆம் ஆண்டு ஒலிம்பிக் போட்டிகளில் 4x100 ஃப்ரீஸ்டைல் தொடர் சாதனையை அடுத்தடுத்து முறியடித்தார். 1996 ஆம் ஆண்டு அட்லாண்டா ஒலிம்பிக் போட்டிகளில் பென்னி ஹெய்ன்ஸ் தங்கப்பதக்கம் வென்றார்.
கால்ப் ஆட்டத்தில் கேரி பிளேயர் எல்லா காலத்திற்குமான சிறந்த கால்ப் ஆட்டக்காரராக குறிப்பிடப்படுகிறார், இவர் கேரியர் கிராண்ட் ஸ்லாம் வென்றுள்ள ஐந்து விளையாட்டு வீரர்களுள் ஒருவராவார். பாபி லாக், எர்னி எல்ஸ், ரெடிஃப் கூஸன் மற்றும் டிராவர் இம்மல்மேன் ஆகியோர் முக்கியமான போட்டிகளை வென்ற பிற தென்னாப்பிரிக்க கால்ப் ஆட்டக்காரர்களாவர்.


=== கல்வி ===

தொடக்கநிலைப் பள்ளிகள் முதல் ஏழு ஆண்டுகளுக்கு கல்வியளிப்பவையாக இருக்கின்றன. நிறவெறிக்காலகட்டத்தில் கறுப்பின மக்களுக்கான பள்ளிகளுக்கு பாகுபாடுகளாக, போதிய நிதி வழங்காமல் இருத்தல் மற்றும் "பான்டுக் கல்விமுறை" என்ற வெறும் கூளித்தொழிலார்களை மட்டும் உருவாக்கும் தனி கல்வி முறை செயல்படுத்தப்பட்டது. தென்னாப்பிரிக்காவில் பல்வேறு பல்கலைக்கழகங்கள் இருக்கின்றன. பயிற்சிகள் ஆபிரிக்கான மொழியிலும் அளிக்கப்படுகிறது. 2002-05 ஜிடிபியில் கல்வி மீதான பொதுச் செலவினம் 5.4 விழுக்காடாக இருந்தது.


== சமூகப் பிரச்சினைகள் ==

ஐக்கிய நாடுகளால் தொகுக்கப்பட்ட 1998–2000 ஆம் காலகட்டத்திற்கான கணக்கெடுப்பின்படி தென்னாப்பிரிக்கா கொலைகளில் முதலாவதாகவும், வன்முறைகள் மற்றும் கற்பழிப்புகளில் இரண்டாவதாகவும் தரவரிசைப்படுத்தப்பட்டிருக்கிறது. அதிகாரப்பூர்வ புள்ளிவிவரங்கள் ஒவ்வொரு நாளும் தென்னாப்பிரிக்காவில் 52 பேர் கொல்லப்படுவதாக காட்டுகின்றன. ஒரு வருடத்திற்கு தெரிவிக்கப்பட்ட கற்பழிப்பு எண்ணிக்கை, 55,000 என்ற அளவில் இருக்கிறது, என்பதுடன் தென்னாப்பிரிக்காவில் நடத்தப்படும் கற்பழிப்புகள் ஆண்டிற்கு 500,000 என்று மதிப்பிடப்பட்டிருக்கிறது. மொத்த குற்ற விகிதத்தில் தரவுத் தொகுப்பில் 60 நாடுகளில் பத்தாவது இடத்தைப் பிடித்திருக்கிறது.
தென்னாப்பிரிக்காவில் பிறக்கும் ஒரு பெண் படிக்கக் கற்றுக்கொள்வதைக் காட்டிலும் கற்பழிப்புக்கு ஆளாவதற்கான வாய்ப்பு அதிகமாக இருப்பதாக மதிப்பிடப்பட்டிருக்கிறது. தகவல், அதிகாரமளிப்பு மற்றும் வெளிப்படைச் சமூகத்தால் கேள்வி கேட்கப்பட்ட 4000 பெண்களில் மூன்றில் ஒருவர் கடந்த ஆண்டில் தாங்கள் கற்பழிப்புக்கு ஆளானதாக தெரிவித்திருக்கின்றனர். தென்னாப்பிரிக்காவில்தான் உலகிலேயே சிறுபிள்ளைகள் மற்றும் குழந்தைகள் கற்பழ்ப்புக்கு ஆளாகும் விழுக்காடு அதிகப்படியாக காணப்படுகிறது. இது தொடர்பாக சொவீடோ நகரத்தில் 1500 பள்ளிக்குழந்தைகளிடையே மேற்கொள்ளப்பட்ட ஒரு கணக்கெடுப்பில் நேர்காணல் செய்யப்பட்ட கால்பகுதி சிறார்கள், 'ஜேக்ரோலிங்' என்று சொல்லப்படும் குழுக்கற்பழிப்புச் செயல் ஒரு வேடிக்கையான விளையாட்டு என்று கூறினர்.
நடுத்தர வர்க்க தென்னாப்பிரிக்கர்கள் குடியிருப்பு சமூகங்களில் பாதுகாப்பு கோருகின்றனர். தென்னாப்பிரிக்காவிலிருந்து புலம்பெயர்ந்த பலரும் தாங்கள் வெளியேறுவதற்கு குற்றங்களே பெரும் உந்துதலாக இருந்ததாக குறிப்பிட்டிருக்கின்றனர். விவசாய சமூகத்திற்கெதிரான குற்றச்செயல் பெரிய பிரச்சினையாக இருந்துவருகிறது.
பல ஆப்பிரிக்க நாடுகளைப்போல், தென்னாப்பிரிக்காவும் கடந்த 20 ஆண்டுகளில் அறிவியலாளர்கள் நாட்டை விட்டு வெளியேறுதலை எதிர்கொண்டிருக்கிறது. இது பிரதேச பொருளாதாரத்தை பாதிக்கும் என்றும், சுகாதார உள்கட்டமைப்பு அதிகம் தேவைப்படும் பெரும்பான்மையான மக்களின் நல்வாழ்வை நோக்கும்போதும், குறிப்பிட்டு ஹெச்ஐவி/எய்ட்ஸ் பரவலை நோக்கும்போதும், இது நிச்சயம் பாதிப்பை ஏற்படுத்தும் என்று நம்பப்படுகிறது. தென்னாப்பிரிக்காவில் திறமைகள் வெளியேறுவதில், இனவடிப்படை உள்ளதென்று நிரூபிக்கும் வகையில், (இயல்பாகவே தென்னாப்பிரிக்காவின் திறமைகள் எங்கே உள்ளது என்று நோக்கும் பொது) பெரும் அளவில் தென்னாப்பிரிக்க சமூகத்தினர் அயல்நாட்டில் குடியேறுவதற்கு காரணமாகிறது.
2008 ஆம் ஆண்டு மே மாதத்தில் ஆப்பிரிக்க புலம்பெயர்ந்தவர்களுக்கெதிராக இருந்த நீண்டகால பகைமை, 100 பேரின் சாவு மற்றும் 100,000 பேரின் இடம்பெயர்வுக்கு காரணமான அமைந்தது.


== மேலும் பார்க்க ==

தென்னாப்பிரிக்கா சம்பந்தப்பட்ட விஷயங்களின் பட்டியல்


== பார்வைக் குறிப்புகள் ==


== கூடுதல் வாசிப்பு ==
எ ஹிஸ்டரி ஆஃப் சவுத் ஆப்பிரிக்கா, மூன்றாவது பதிப்பு . லியானார்ட் தாம்ஸன். யேல் யுனிவர்சிட்டி பிரஸ். 1 மார்ச் 2001. 384 பக்கங்கள். ISBN 0-300-07754-8
எமர்ஜிங் ஜோகானஸ்பேர்க்: பெர்ஸ்பெக்டிவ் ஆன் தி போஸ்ட் அபர்தைட் சிட்டி . ரிச்சர்ட் தாம்லின்ஸன், இன்ன பிறர். 1 ஜனவரி 2003. 336 பக்கங்கள். ISBN 0-415-92560-6.
மேக்கிங் ஆஃப் மாடர்ன் சவுத் ஆப்ரிக்கா: கான்கஸ்ட், செக்ரகேஷன் அண்ட் அபர்தைட் . நைஜில் வோர்டன். 1 ஜுலை 2000. 194 பக்கங்கள். ISBN 0-631-21661-8.
ரிலீஜியன் அண்ட் பாலிடிக்ஸ் இன் சவுத் ஆப்பிரிக்கா. டேவிட் ஹெய்ன். மாடர்ன் ஏஜ் 31 (1987): 21–30.
சவுத் ஆப்பிரிக்கா: எ நேரேட்டிவ் ஹிஸ்டரி . ஃபிராங்க் வெல்ஷ். கொடான்ஷா அமெரிக்கா. 1 பிப்ரவரி 1999. 606 பக்கங்கள். ISBN 1-56836-258-7.
சவுத் ஆப்பிரிக்கா இன் கண்டெம்பரரி டைம்ஸ் . காட்ஃபிரே வகிகாகிலே. நியூ ஆப்பிரிக்கா பிரஸ். பிப்ரவரி 2008. 260 பக்கங்கள். ISBN 978-0-292-73061-8
தி அட்லஸ் ஆஃப் சேன்ஜிங் சவுத் ஆப்பிரிக்கா . ஏ. ஜே. கிறிஸ்டோபர். 1 அக்டோபர் 2000. 216 பக்கங்கள். ISBN 0-415-92560-6.
தி பாலிடிக்ல் ஆஃப் நியூ சவுத் ஆப்பிரிக்கா . ஹெதர் டீகன். 28 டிசம்பர் 2000. 256 பக்கங்கள். ISBN 0-582-38227-0.
டிவெண்டித் சென்ச்சுரி சவுத் ஆப்பிரிக்கா . வில்லியம் பெர்னார்ட் ஆக்ஸ்போர்ட் யுனிவர்சிட்டி பிரஸ் 2001, 414 பக்கங்கள், ISBN 0-19-289318-1
தி டயமண்ட் மைன்ஸ் ஆஃப் சவுத் ஆப்பிரிக்கா . கார்ட்னர் எஃப். வில்லியம்ஸ், டிபீர்ஸ் ஜெனரல் மேனேஜர், பக் & கோ, 1905, 845 பக்கங்கள், தொகுப்பு I மற்றும் II. ஆன்லைன் முழு உரை பதிப்பு: டயமண்ட் மைன்ஸ் தொகுப்பு. I மற்றும் டயமண்ட் மைன்ஸ் தொகுப்பு. II


== வெளிப்புற இணைப்புகள் ==

தென்னாப்பிரிக்க அரசாங்கம்
Chief of State and Cabinet Members
South Africa உலகத் தரவுநூலில் இருந்து
யுசிபி லைப்ரரிஸ் கோபப்ஸிலிருந்து தென்னாப்பிரிக்கா
தென்னாப்பிரிக்கா திறந்த ஆவணத் திட்டத்தில்
SouthAfrica.info

Wikimedia Atlas of South Africa
 South Africa பயண வழிகாட்டி விக்கிப்பயணத்திலிருந்து