-லாசென்னே, பாசெல் மற்றும் பெர்ன் ஆகிய மிகப்பெரிய மாநகரங்களின் அடர்த்தி அதிகரித்துக்கொண்டே செல்கின்றது. சர்வதேச ஒப்பீட்டில் இந்த நகர்ப் பகுதிகளின் முக்கியத்துமானது அவற்றில் வசிப்பவர்களின் பரிந்துரைகளை விடவும் வலிமையாக உள்ளது. மேலும் ஜூரிச் மற்றும் ஜெனீவா ஆகிய இரண்டு முக்கிய இடங்களும், அவர்களின் உயர்ந்த வாழ்க்கைத்தரம் கொண்டுள்ளவையாக அறியப்படுகின்றன.


=== மதம் ===

சுவிட்சர்லாந்து அதிகாரப்பூர்வ தேசிய மதம் எதையும் கொண்டிருக்கவில்லை, இருப்பினும் பெரும்பாலான மாகாணங்கள் (ஜெனீவா மற்றும் நியூசாடெல் தவிர) அனைத்து வகையிலும் கத்தோலிக்கத் திருச்சபை மற்றும் சுவிஸ் மாற்றியமைக்கப்பட்ட திருச்சபை உட்பட அதிகாரப்பூர்வ தேவாலயங்களை ஏற்றுக்கொண்டுள்ளது. இந்தத் தேவாலயங்களுக்கும் மற்றும் சில மாகாணங்களிலுள்ள பழைய கத்தோலிக்கத் திருச்சபை மற்றும் யூத பிராத்தனைக் கூட்டங்கள் ஆகியவற்றுக்கும் சமய நிலையங்களின் அதிகாரப்பூர்வ வரிவருமானங்கள் மூலம் நிதியுதவி வழங்கப்படுகின்றன.
கிறிஸ்தவம் சுவிட்சர்லாந்தின் பெரும்பான்மை மிக்க மதமாக உள்ளது, இது கத்தோலிக்கத் திருச்சபை (மக்கள்தொகையின் 41.8%) மற்றும் பல்வேறுபட்ட புரொட்டஸ்டன்ட் மதப் பிரிவுகளாகப் (35.3%) பிரிக்கப்பட்டுள்ளது. குடியேற்றத்தால், இஸ்லாமியம் (4.3%, பெரும்பான்மையாக கோசவர்ஸ் மற்றும் துர்க்குகள்) மற்றும் அதிகமான சிறுபான்மையான மதங்களான கிழக்கு மரபுவழி திருச்சபை (1.8%) ஆகியவற்றைக் கொண்டுள்ளது. 2005 யூரோபரோமீட்டர் வாக்கெடுப்பானது  48% மக்கள் இறை நம்பிக்கை உடையோராகவும், 39% "மெய்ப் பொருள் அல்லது வாழ்வின் சக்தி" கொள்கையில் நம்பிக்கையை வெளிப்படுத்துபவர்களாகவும், 9% இறைமறுப்பாளர்களாகவும் மற்றும் 4% அறியவொணாமை வாதிகளாகவும் இருப்பதாக கண்டறிதுள்ளது.
வரலாற்று அடிப்படையில், பெரும்பான்மை பற்றிய சீரற்ற கருத்துக்களுடன் கத்தோலிக்கம் மற்றும் புரொட்டஸ்டன்ட் இடையே சமநிலையிலேயே நாடு உள்ளது. அப்பேன்சல் மண்டலம் அதிகாரப்பூர்வமாக 1957 இல் கத்தோலிக்கம் மற்றும் புரொட்டஸ்டன்ட் பிரிவுகளாகப் பிரிக்கப்பட்டுள்ளது. பெரிய நகரங்களில் (பெர்ன், ஜூரிச் மற்றும் பாசெல்) புரொட்டஸ்டன்ட் பெரும்பான்மையான மதப் பிரிவாக உள்ளது. மத்திய சுவிட்சர்லாந்தான டிசினோவில் கத்தோலிக்கம் பாரம்பரியமாக உள்ளது. 1848 இன் சுவிஸ் அரசியலமைப்பு, சோண்டர்பண்ட்ஸ்க்ரியேக்கில் உச்சம் அடைந்த கத்தோலிக்கம் மற்றும் புரொட்டஸ்டன்ட் மண்டலங்களுக்கு எதிரான கருத்து வேறுபாடுகளின் சமீபத்திய பதிவின் அடிப்படையில், பல சமயங்களுள்ள நாடு என்ற விழிப்புணர்வை வரையறுக்கின்றது, இது கத்தோலிக்கம் மற்றும் புரொட்டஸ்டன்ட் ஆகியவற்றுக்கிடையே அமைதியான ஒருங்கிணைந்து வாழ்வதை அனுமதிக்கின்றது. 1980 இன் முழுமையான அரசு சமயம் பிரிவினை கோரிக்கையை முன்வைத்த முன்முயற்சி 21.1% வாக்குகள் மட்டுமே ஆதரவாகப் பெற்றதால் மறுபேச்சின்றி நிராகரிக்கப்பட்டது.


== கலாசாரம் ==

சுவிட்சர்லாந்தின் கலாசாரம் அண்டைநாடுகளின் பாதிப்பைக் கொண்டிருக்கிறது, ஆனால் காலம் செல்லச் செல்ல தனித்தன்மையான எதனையும் சாராத சில வட்டார வேறுபாடுகளைக் கொண்டுள்ள தனித்துவமான கலாசாரம் வளர்ச்சியடைந்தது. குறிப்பாக, பிரெஞ்சு பேசும் பகுதியினர் பெரும்பாலும் ஓரளவு பிரெஞ்சு கலாசாரத்துடன் தம்மை அடையாளப்படுத்திக் கொள்கின்றனர், மேலும் அவர்கள் பெரும்பாலும் ஐரோப்பிய ஒன்றியம் ஆதரவாளர்களாக உள்ளனர். பொதுவாக, சுவிட்சர்லாந்து செஞ்சிலுவைச் சங்கத்தின் பிறப்பிடமாக உள்ளதால் அம்மக்கள் நெடுங்காலமாகவே மனிதநேயமிக்கவர்களாக அறியப்படுகிறார்கள், மேலும் ஐக்கிய நாடுகள் மனித உரிமை ஆணையமும் அங்கு உள்ளது. சுவிஸ் ஜெர்மன் மொழி பேசும் பகுதியினர் பெரும்பாலும் ஜெர்மானியக் கலாசாரத்தின் அடிப்படைகளைக் கொண்டிருக்கின்றனர், இருப்பினும் ஜெர்மன் மொழி பேசும் சுவிஸ் மக்கள் தனிப்பட்டமுறையில் சுவிஸ் மக்களாகவே அடையாளங்காணப்படுகிறார்கள், காரணம் உயர்ந்த ஜெர்மன் மற்றும் சுவிஸ் ஜெர்மன் கிளைமொழிகளுக்கிடையே உள்ள வேறுபாடே ஆகும். இத்தாலிய மொழி பேசும் பகுதியினர் பெரும்பாலும் இத்தாலிய கலாசாரத்தின் அடிப்படைகளைக் கொண்டுள்ளனர். ஒரு வட்டாரம், அதனுடன் மொழியைப் பகிர்ந்துகொள்ளும் அண்டை நாட்டுடன் திடமான கலாச்சார உறவைக் கொண்டிருக்கும். மொழியின் அடிப்படையில் தனிப்படுத்தப்பட்ட, கிழக்கத்திய மலைப்பகுதிகளைச் சேர்ந்த ரோமன்ஷ் கலாசாரமும் தமது அரிதான பாரம்பரிய மொழியியல் கலாச்சாரத்தைத் தொடர்ந்து நிலைநிறுத்திக்கொள்ள தொடர்ந்து சிரத்தையெடுத்து வருகிறது.
பெரும்பாலான மலைப்பகுதிகள் குளிர்காலத்தில் உற்சாகமான பனிச்சறுக்கு கலாச்சாரத்தையும் கோடைக்காலத்தில் நடை (உலாவுதல்) கலாச்சாரத்தையும் கொண்டுள்ளன. சில பகுதிகள் ஆண்டுதோறும் கேளிக்கைக் கலாச்சாரத்தைக் கொண்டுள்ளன, அந்த கலாச்சாரம் சுற்றுலாப் பயணிகளுக்கு மிகவும் உகந்ததாகவுள்ளது, மேலும் வசந்த காலம் மற்றும் இலையுதிர்காலம் ஆகிய காலங்கள் சுற்றுலாப் பயணிகளின்றி அதிகபட்சம் சுவிஸ் மக்கள் மட்டுமே இருக்கின்ற பருவங்களாகும். பாரம்பரிய உழவு மற்றும் மேய்ச்சல் கலாச்சாரமும் பல பகுதிகளில் மேலோங்கியுள்ளன, நகரங்களுக்கு வெளிப்பகுதியில் சிறு பண்ணைகள் நிறைந்துள்ளன. திரைப்படத் துறையைப் பொறுத்த வரை அமெரிக்கத் தயாரிப்புகளே அதிகப் பங்களிக்கின்றன, இருப்பினும் சமீபத்திய ஆண்டுகளில் சில சுவிஸ் திரைப்படங்களும் வணிக ரீதியாக வெற்றிபெற்றன. சுவிஸ் முழுவதும் நாட்டுப்புறக்கலைகள் சில அமைப்புகளால் உயிர்ப்புடன் காக்கப்பட்டு வருகின்றன. அவை சுவிட்சர்லாந்தின் இசை, நடனம், கவிதை மற்றும் மரச்சிற்பக் கலை மற்றும் சித்திரத் தையல் கலை ஆகியவற்றில் பெரிதும் இடம்பெறுகின்றன. யாடலிங் எனப்படும் பாடும் முறைக்கு அடுத்ததாக முக்கியமாக விளங்குவது அல்ஃபோர்ன் எனப்படும் ட்ரம்பட் போன்ற மரத்தாலான இசைக்கருவியாகும், சுவிஸ் இசையின் முக்கிய அம்சமாக அக்கார்டினும் விளங்குகிறது.


=== இலக்கியம் ===

சுவிஸ் கூட்டமைப்பானது அது உருவாக்கப்பட்ட 1291 இலிருந்து, பெரும்பாலும் ஜெர்மன் பேசும் பகுதிகளால் உருவானதாக இருந்ததால், முந்தைய இலக்கிய வடிவங்கள் அனைத்தும் ஜெர்மன் மொழியிலேயே உருவாகி இருந்தன. 18 ஆம் நூற்றாண்டில், பெர்ன் மற்றும் பல இடங்களில் பிரெஞ்சு நாகரிகமான மொழியாக விளங்கியது, அப்போது பிரெஞ்சு பேசும் கூட்டணிகளும் கருப்பொருள்களும் முன்பை விட அதிகமாகக் கவனிக்கப்பட்டன.
சுவிஸ் ஜெர்மன் இலக்கியங்களின் செவ்விலக்கியவாதிகளில் ஜெராமியஸ் கோத்தெல்ஃப் (1797–1854) மற்றும் காட்ஃப்ரைடு கெல்லர் (1819–1890) ஆகியோர் அடங்குவர். 20 ஆம் நூற்றாண்டின் சுவிஸ் இலக்கியத்தின் பெரும் சிறப்பானவர்கள் மேக்ஸ் ஃப்ரிஸ்ச் (1911–91) மற்றும் ஃப்ரெடெரிச் டுரென்மாட் (1921–90) ஆகியோர் என்பதில் எவருக்கும் மாற்றுக்கருத்து இருக்காது, Die Physiker (த ஃபிசிகிஸ்ட்) மற்றும் Das Versprechen (த ப்ளெட்ஜ்) ஆகியவை அவர்களின் களஞ்சியங்களில் அடங்கும். அவை 2001 இல் ஹாலிவுட் திரைப்படமாக வெளியிடப்பட்டன.
ஜீன் ஜாக்குஸ் ரோஸ்ஸியொ (1712–1778) மற்றும் ஜெர்மெய்ன் டி ஸ்டேல் (1766–1817) ஆகியோர் பிரெஞ்சு பேசும் எழுத்தாளர்களில் முக்கியமானோர். கடுமையான சூழலில் விடப்பட்ட குடியானவர்கள் மற்றும் மலைவாழ் மக்களின் வாழ்க்கையை விளக்கும் புதினங்களை எழுதிய சார்லஸ் ஃபெர்டினண்ட் ராமுஷ் (1878–1947) மற்றும் ப்ளெயிஷ் செண்ட்ரர்ஸ் (இயற்பெயர் ப்ரெடரிக் சாசர், 1887–1961) ஆகியோர் மிகச் சமீபத்திய எழுத்தாளர்களாவர். இத்தாலிய மற்றும் ரோமன்ஷ் மொழி ஆசிரியர்களும் இலக்கியங்களில் பங்களித்துள்ளனர், எனினும் அவர்களின் படைப்புகளின் எண்ணிக்கை குறைவாகவே உள்ளது.
ஆல்ப்ஸ் பகுதியில் தனது தாத்தாவுடன் வசிக்கும் ஓர் அநாதைச் சிறுமியின் கதையான ஹெய்டி எனும் கதையே சுவிஸ் இலக்கியப்படைப்புகளில் பிரபலமானதாகக் கருதப்படுகிறது, மேலும் அதுவே சிறுவர்கள் எப்போதும் விரும்பிவரும் புத்தகமாகவும் சுவிட்சர்லாந்தின் ஒரு சின்னமாகவும் திகழ்கிறது. அதன் ஆசிரியர் ஜோஹன்னா ஸ்பைரி (1827–1901), அதே போன்ற கருப்பொருள்களில் பல புத்தகங்களை எழுதியுள்ளார்.


=== ஊடகங்கள் ===
சுவிட்சர்லாந்தின் அரசியலமைப்பில் பத்திரிகை சுதந்திரமும் சுதந்திரமாக கருத்தை வெளிப்படுத்தும் உரிமையும் உறுதியளிக்கப்பட்டுள்ளன. சுவிஸ் செய்தி முகமை (SNA), அரசியல், பொருளாதாரம், சமூகம் மற்றும் கலாச்சாரம் பற்றிய செய்திகளை மூன்று தேசிய மொழிகளில் இருபத்து நான்கு மணி நேரமும் ஒலிபரப்பிக்கொண்டே உள்ளது. SNA முகமையானது பெரும்பாலும் அனைத்து சுவிஸ் ஊடகங்களுக்கும், அதுமட்டுமின்றி பல அயல்நாட்டு ஊடகச் சேவைகளுக்கும் செய்தி வழங்குகிறது.
வரலாற்றில் மிக அதிக எண்ணிக்கையிலான செய்தித்தாள்களை அச்சிடும் நாடாக சுவிட்சர்லாந்து விளங்கியுள்ளது, அதன் மக்கள் தொகைக்கும் அளவுக்குமுள்ள விகிதமே இதற்குக் காரணமாகும். ஜெர்மன் மொழியில் டாஜெஸ்-அன்சிகெர் மற்றும் நியீ ஜுர்செர் ஜுடங்க் NZZ ஆகியவையும் பிரெஞ்சு மொழியில் லெ டெம்ப்ஷ் செய்தித்தாளும் மிகப் பிரபலமானவை, ஆனால் ஒவ்வொரு நகரத்திலும் ஓர் உள்ளூர் செய்தித்தாள் வெளிவந்தது. செய்தித்தாள்களின் எண்ணிக்கை அதிகமாக இருப்பதற்கு, கலாச்சார வேறுபாடே காரணமாகும்.
அச்சு ஊடகத்திற்கு மாறாக, ஒலிபரப்பு ஊடகங்கள் பெரும்பாலும் அரசாங்கத்தின் உறுதியான கட்டுப்பாட்டிலேயே இருந்து வதுள்ளது. சமீபத்தில் SRG SSR ஐடீ சூசி எனப் பெயர் மாற்றப்பட்ட சுவிஸ் ஒலிபரப்பு கார்ப்பரேஷன், வானொலி மற்றும் தொலைக்காட்சி நிகழ்ச்சிகளைத் தயாரிப்பதற்கும் ஒலிபரப்புவதற்கும் கட்டணம் செலுத்துகிறது. SRG SSR ஸ்டுடியோக்கள் பல்வேறு மொழிப் பகுதிகளிலும் பரந்துவிரிந்துள்ளன. வானொலி நிகழ்ச்சிகள் ஆறு மைய ஸ்டுடியோக்களிலும் நான்கு வட்டார ஸ்டுடியோக்களிலும், தொலைக்காட்சி நிகழ்ச்சிகள் ஜெனீவா, ஜூரிச் மற்றும் லுகானோ ஆகிய இடங்களிலும் தயாரிக்கப்படுகின்றன. விரிவான கேபிள் நெட்வொர்க்கின் சேவையால் பெரும்பாலான சுவிஸ் மக்கள் அண்டை நாடுகளின் நிகழ்ச்சிகளையும் காண முடிகிறது.


=== விளையாட்டு ===

பனிச்சறுக்கு மற்றும் மலையேறுதல் ஆகிய இரண்டு விளையாட்டுகளை சுவிஸ் மக்களும் அயல்நாட்டினரும் பெரிதும் பயிற்சி செய்கிறார்கள் உயர்ந்த மலைப்பகுதிகளின் உச்சிகள் மலையேறுபவர்களையும் உலகெங்கிலுமுள்ள பிற மக்களையும் கவர்ந்திழுக்கின்றன. ஹாட் ரூட் அல்லது பேட்ரோய்லி டெஸ் க்ளாசியர்ஸ் பந்தயங்கள் உலகப்புகழ் பெற்றவை.
பிற பெரும்பாலான ஐரோப்பியர்களைப் போலவே, பெரும்பாலான சுவிஸ் மக்களும் கால்பந்து ரசிகர்களாவார்கள், தேசிய அணி அல்லது 'நாட்டி' பரவலாக ஆதரிக்கப்படுகிறது. சுவிட்சர்லாந்து ஆஸ்திரியாவுடன் இணைந்தே யூரோ 2008 கால்பந்து போட்டித் தொடரை நடத்தியது, இருப்பினும் சுவிஸ் அணி கால் இறுதிக்கு முன்னரே தோல்வியைத் தழுவியது. மற்றோருபுறம், யூரோ பீச் சாக்கர் கோப்பை போட்டித் தொடரில், சுவிஸ் பீச் சாக்கர் அணி, 2008 ஆம் ஆண்டில் இரண்டாமிடத்தைப் பெற்றது, மேலும் 2005 இல் தொடரை வென்றது.

பெரும்பாலான சுவிஸ் மக்கள் ஐஸ் ஹாக்கி விளையாட்டையும் விரும்புகின்றனர், மேலும் லீக் A இல் உள்ள 12 கிளப்களில் ஒன்றை ஆதரிக்கின்றனர். ஏப்ரல் 2009 இல், சுவிட்சர்லாந்து 10வது முறையாக 2009 IIHF உலக சேம்பியன்ஷிப் போட்டிகளை நடத்தியது. ஐஸ் ஹாக்கியில் சுவிஸ் அணியின் சமீபத்திய சாதனை 1953 இல் வெண்கலப் பதக்கத்தை வென்றதாகும். சுவிட்சர்லாந்தின் பாய்மரப்படகோட்ட அணியான அலிங்கி, 2003 இல் அமெரிக்கன் கோப்பையை வென்றது, மேலும் 2007 இல் மீண்டும் வென்றது.
கர்லிங் விளையாட்டு 30 ஆண்டுகளுக்கும் மேலாக பிரபலமான குளிர்கால விளையாட்டாகத் திகழ்கிறது. சுவிஸ் அணிகள் இந்த விளையாட்டின் 3 உலக ஆடவர் கர்லிங் சேம்பியன்ஷிப் மற்றும் 2 மகளிர் பட்டங்களையும் வென்றுள்ளன. டோமினிக் ஆண்ட்ரெஷ் தலமையிலான சுவிஸ் ஆடவர் அணி 1998 இன் நகானோ குளிர்கால ஒலிம்பிக்ஸில் தங்கப் பதக்கம் வென்றது.
கோல்ப் விளையாட்டும் பிரபலமடைந்து வருகிறது, இப்போதே 35 கோல்ப் மைதானங்கள் உள்ளன, மேலும் பல மைதானங்களை உருவாக்க திட்டமிடப்பட்டுள்ளது.
கடந்த சில ஆண்டுக்ளாக ரொஜர் ஃபெடரர் மற்றும் மார்டினா ஹிங்கிஸ் போன்ற டென்னிஸ் வீரர்கள், பல கிரான் ஒற்றையர் கிராண்ட் ஸ்லாம் சேம்பியன்ஷிப்களை வென்றுள்ளனர். தற்போதைய உலகின் சிறந்த ஐஸ் ஸ்கேட்டிங் வீரர்களில் சுவிட்சர்லாந்தின் ஸ்டெபேன் லம்பையில் ஒருவர். ஆண்ட்ரெ போஸ்ஸர்ட் சுவிட்சர்லாந்தின் பிரபல வெற்றிகரமான கோல்ப் வீரராவார்.

சுவிட்சர்லாந்தின் வெற்றிகரமான பிற விளையாட்டுகளில், ஃபென்சிங் (மார்செல் ஃபிஸ்ஷர்), மிதிவண்டிப் போட்டி (ஃபேபியன் கேன்செல்லரா), ஒயிட் வாட்டர் நீர்ச்சறுக்கு (ரோன்னி டர்ரென்மாட்—கேனோ, மாத்தியாஸ் ராத்தன்மண்ட்—கயாக்), ஐஸ் ஹாக்கி (சுவிஸ் தேசிய லீக்), பீச் கைப்பந்து (சாஸ்சா ஹெயர், மார்க்கஸ் எஃக்கர், பால் மற்றும் மார்ட்டின் லாசிகா) மற்றும் பனிச்சறுக்கு, (பெர்னாட் ரஸ்ஸி, பிர்மின் ஜுர்பிரிங்கென், டிடியர் கூச்) ஆகியவை அடங்கும்.
சுவிட்சர்லாந்தில் மோட்டார் விளையாட்டுக் களங்களும் நிகழ்ச்சிகளும் 1955 1955 லீ மேன்ஸ் பேரழிவைத் தொடர்ந்து தடைசெய்யப்பட்டன, இதில் மலையேறுதல் போன்றவற்றுக்கு விலக்களிக்கப்பட்டது. இருப்பினும், இந்தத் தடை 2007 ஆம் ஆண்டு ஜூன் மாதத்தில் விலக்கப்பட்டது. இந்தக் காலகட்டத்தில் சுவிட்சர்லாந்தில், க்லே ராகஸோனி, ஜோ சிஃப்ஃபெர்ட் மற்றும் வெற்றிகரமான வர்ல்ட் டூரிங் கார் சேம்பியன்ஷிப் வீரர் அலெய்ன் மெனு போன்ற பல திறமையான வெற்றிகரமான பந்தய வீரர்கள் உருவானார்கள். நீல் ஜானி என்ற வீரரின் திறமையால் சுவிட்சர்லாந்து, 2007-08 இல் A1GP மோட்டார் பந்தய உலகக் கோப்பையை வென்றது. சுவிஸ் மோட்டார் சைக்கிள் பந்தய வீரர் தாமஸ் லூதி, 2005 இல் 125cc பிரிவில், மோட்டோGP உலக சேம்பியன்ஷிப்பை வென்றார்.
ஃபார்முலா ஒன் மற்றும் உலகம் திரண்ட சேம்பியன்ஷிப் போன்றவற்றின், மைக்கேல் ஷூமேக்கர், நிக் ஹெய்ட்ஃபெல்ட், கிமி ரெய்க்கனென், ஃபெர்ணாண்டோ அலோன்சோ, லெவிஷ் ஹேமில்ட்டன் மற்றும் செபாஸ்டியட் லோயெப் போன்ற சிறந்த வீரர்கள் அனைவரும் சுவிட்சர்லாந்தைந் சேர்ந்தவர்கள்  இதற்கு வரி தொடர்பான நோக்கங்களும் காரணம்.

"சுவிங்ஃகென்" எனப்படும் சுவிஸ் மல்யுத்தம் சுவிட்சர்லாந்தின் பாரம்பரிய விளையாட்டாகும். இது கிராமப்புற மத்திய மண்டலங்களிலிருந்து வந்த பழமையான மரபாகும், இதை சிலர் தேசிய விளையாட்டாகக் கருதுகின்றனர். ஹார்னூஸ்ஸென் என்பது சுவிட்சர்லாந்தில் தோன்றிய மற்றோரு விளையாட்டாகும், அது பேஸ்பால் கோல்ப் ஆகியவற்றின் கலப்பாகும். ஸ்டெயின்ஸ்டோஸ்ஸென் என்பது கல்லெறிதல் விளையாட்டின் சுவிட்சர்லாந்து முறையிலான ஒரு வடிவமாகும், இது பெரிய கல்லை எறியும் போட்டியாகும். இவ்விளையாட்டை வரலாற்றுக்கு முந்தைய காலங்களில் இருந்து ஆல்ப்ஸ் பகுதி மக்களே விளையாடி வந்துள்ளனர், பாசெல் பகுதியில் 13 ஆம் நூற்றாண்டில் இவ்விளையாட்டுகள் நடைபெற்றதற்கான ஆவணப் பதிவுகள் உள்ளன. இது அன்ஸ்பனன்ஃபெஸ்ட் விழாவையொட்டி, முதன் முதலில் 1805 இல் நடைபெற்றதுமாகும், அதைக் குறிக்கும் விதமாக 83.5 கி.கி. எடையுள்ள கல்லுக்கு அன்ஸ்பனன்ஸ்டெயின் எனப் பெயரிடப்பட்டுள்ளது.


=== உணவு ===
சுவிட்சர்லாந்தின் உணவுப்பழக்கம் பல்முகத்தன்மை கொண்டது. ஃபாண்ட்யு போன்ற உணவு வகைகள், ரேக்லெட் அல்லது ரோஸ்ட்டி போன்ற உணவுகள் நாடு முழுவதும் கிடைக்கின்றன, ஒவ்வொரு பகுதியும் தனது வானிலை மற்றும் மொழி வேறுபாட்டைப் பொறுத்து தனக்கேயுரிய சமயல் கலையைக் கொண்டுள்ளன. சுவிட்சர்லாந்தின் பாரம்பரிய உணவு வகைகளைத் தயாரிக்கப் பயன்படுத்தும் பொருள்கள், பிற ஐரோப்பிய நாடுகள் பயன்படுத்துபவற்றைப் போன்றனவே, அவற்றில் க்ரையர்ஸ் மற்றும் எம்மன்டல் பள்ளத்தாக்குகளில் உற்பத்தி செய்யப்படும் பால் பொருட்கள் மற்றும் க்ரையர் அல்லது எம்மன்டல் போன்ற பாலாடைக்கட்டிகள் ஆகிய பொருட்கள் முக்கியமானவை.
18 ஆம் நூற்றாண்டிலிருந்து சுவிட்சர்லாந்தில் சாக்லேட் தயாரிப்பு நடைபெற்றுவந்தாலும், 19 ஆம் நூற்றாண்டின் இறுதியிலே அது புகழ்பெற்றது, உயர் தரம் கொண்ட சாக்லேட்டுகளைத் தயாரிக்க உதவிய அரைத்தல் மற்றும் கட்டுப்படுத்திய வெப்பநிலை மாற்றம் போன்ற நவீன தொழில்நுட்பங்களே அதற்குக் காரணமாகும். 1875 இல் டேனியல் பீட்டர் பால் சாக்லேட்டைக் கண்டுபிடித்ததும் இதில் முக்கிய நிகழ்வாகும்.
வாலெய்ஸ், வாயூத் (லாவாக்ஸ்), ஜெனீவா மற்றும் டிசினோ ஆகிய பகுதிகளிலே முக்கியமாக சுவிஸ் ஒயின் தயாரிக்கப்படுகிறது, வெள்ளை ஒயினும் தயாரிக்கப்படுகிறது. ஒயிண்திராட்சைப் பண்ணைகள் ரோமானியர்கள் காலத்திலிருந்தே சுவிட்சர்லாந்தில் உள்ளன, இருப்பினும் இன்னும் பழமையான தொடக்கத்திற்கான சான்றுகள் சில உள்ளன. மிகப் பரவலான பிரபலமான இரு வகைகள் சாஸெல்லாஸ் (வாலெய்ஸ் பகுதியில் ஃபெண்டண்ட் என அழைக்கப்படுவது) மற்றும் பைனட் நாய்ர் ஆகியவையாகும். மெர்லோட் என்பது டிசினோவில் தயாரிக்கப்படும் பிரதான வகை ஒயினாகும்.


== மேலும் காண்க ==
சுவிட்சர்லாந்து தொடர்பான கட்டுரைகளின் பட்டியல்


== குறிப்புதவிகள் ==


== புற இணைப்புகள் ==
அரசாங்கம்
சுவிஸ் அரசியலைமைப்பின் கூட்டமைப்பு ஆணையங்கள்
மாநிலத்தின் தலைமை மற்றும் காபினெட் உறுப்பினர்கள்
தற்போதைய சுவிட்சர்லாந்து
swissworld.org, சுவிட்சர்லாந்தின் தகவல் வலைத்தளம்

சுவிஸ் புள்ளிவிவரங்கள், சுவிஸ் ஃகூட்டமைப்பு புள்ளியியல் அலுவலகத்தின் அதிகாரப்பூர்வ வலைத்தளம்.
குறிப்பு
என்சைக்ளோபீடியா பிரிட்டானிகா வில் சுவிட்சர்லாந்தின் உள்ளீடு
UCB நூலகங்கள் GovPubs இல் சுவிட்சர்லாந்து
புவியியல்
பிரதேசவியலுக்கான கூட்டமைப்பு அலுவலகம்
தேடடுவதற்கு எளிதான வரைபடம் (search.ch)
வரலாறு
சுவிட்சர்லாந்தின் வரலாற்று அகராதி (செருமன் மொழி) (பிரெஞ்சு) (இத்தாலியம்)
சுவிட்சர்லாந்தின் வரலாறு
செய்திகள் ஊடகம்
நியீ ஜுர்செர் ஜுடங்க் (செருமன் மொழி), சுவிஸ் தினசரி செய்தித்தாள்
லே டெம்ப்ஷ் (பிரெஞ்சு), சுவிஸ் தினசரி செய்தித்தாள்
கோர்ரியரி டெல் டிசினோ (இத்தாலியம்), சுவிஸ் தினசரி செய்தித்தாள்
swissinfo.ch, உலகளாவிய - சுவிஸ் செய்திகள்
expatinch.com, சுவிஸ் ஊடக ஆதாரங்கள் பக்கம்
கல்வி
சுவிஸ் பள்ளிக்கல்வி அமைப்பு
சுவிட்சர்லாந்தின் பல்கலைக்கழகங்கள்
அறிவியல், ஆராய்ச்சி மற்றும் தொழில்நுட்பம்
ஆராய்ச்சி மற்றும் கண்டுபிடிப்புக்கான சுவிஸ் போர்ட்டல்
கல்வி மற்றும் ஆராய்ச்சிக்கான தேசியச் செயலகம், SER
சுவிஸ் தேசிய அறிவியல் நிறுவனம்
CTI, தொழில்நுட்பம் மற்றும் கண்டுபிடிப்பு ஆணையம்