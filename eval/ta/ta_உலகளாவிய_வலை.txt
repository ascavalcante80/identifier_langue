க்கையிலான எழுத்துக்குறிகளை அனுமதிக்கிறது—உலகளாவிய எழுத்துக்குறித் தொகுதியின் எழுத்துக்குறிகள் எதையும் அனுமதித்தது—மேலும் இப்போது ஒரு வளத்தை IRI மூலமாக எந்த மொழியிலும் அடையாளங்காண முடியும்.


== புள்ளிவிவரங்கள் ==
2001 ஆம் ஆண்டின் ஒரு கணக்கெடுப்பின்படி, மொத்தமாக வலையில் 550 பில்லியன் (55000 கோடி) ஆவணங்கள் இருந்ததாக அறியப்பட்டுள்ளது, பெரும்பாலும் அவை கண்ணுக்குப் புலப்படாத அல்லது ஆழ் வலையில் இருப்பவை. 2002 ஆம் ஆண்டில் 2,024 மில்லியன் வலைப் பக்கங்களைக் கொண்டு மேற்கொள்ளப்பட்ட ஒரு கணக்கெடுப்பின்படி, இணையத்தின் பெரும்பாலான உள்ளடக்கம் ஆங்கிலத்தில் உள்ளதாக அறியப்பட்டது: அதன் அளவு 56.4%; அடுத்ததாக ஜெர்மென் மொழியில் இருந்தவை - (7.7%),ஃப்ரெஞ்சு- (5.6%) மற்றும் ஜாப்பனீஸ் - (4.9%). மாதிரிக்காக 75 மொழிகளில் வலைத் தேடல்களை மேற்கொண்ட வெகு சமீபத்திய ஆய்வின்படி, 2005 ஆம் ஆண்டு ஜனவரி மாதத்தின் இறுதிவாக்கில் பொதுவில் அட்டவணையிடக்கூடிய வலையில் 11.5 பில்லியன் வலைப் பக்கங்கள் இருப்பதாக அறியப்பட்டது.மார்ச் 2009[update], அட்டவணையிடக்கூடிய வலையில் குறைந்தது 25.21 பில்லியன் பக்கங்கள் இருந்தன. 2008 ஆம் ஆண்டு ஜூலை மாதம் 25 ஆம் தேதி Google மென்பொருள் எஞ்சினீயர்களான ஜெஸ்ஸி ஆல்பர்ட்டும், நிஸான் ஹஜாஜ் என்பவரும் Google தேடலில் ஒரு ட்ரில்லியன் தனிப்பட்ட URLகளைக் கண்டறிந்துள்ளதாக அறிவித்தனர்.
மே 2009[update], 109.5 மில்லியனுக்கும் மேற்பட்ட வலைத்தளங்கள் இயங்குகின்றன. இவற்றில் 74% வலைத்தளங்கள், .com என்ற பொதுவான உயர்நிலை களத்தில் இயங்கும், வணிகரீதியான அல்லது பிற வலைத்தளங்களாகும்.


== வேகம் தொடர்பான சிக்கல்கள் ==
இணைய அகக்கட்டமைப்பில் உள்ள நெரிசல் சிக்கல்கள் மற்றும் அதிக அளவிலான மறுமொழிக்கான நேரத்தின் விளைவான, மிக மெதுவான உலாவல் ஆகியவற்றால் உண்டான மன உளைச்சல், மக்களை, World Wide Web என்பதை World Wide Wait என்று வெறுப்பாக அழைக்கச் செய்தது. பியரிங் மற்றும் QoS போன்ற தொழில்நுட்பங்களைப் பயன்படுத்தி இணையத்தின் வேகத்தை அதிகரிப்பது குறித்த விவாதங்கள் தொடர்ந்து நடைபெற்று வருகின்றன. World Wide Wait என்று கூறக் காரணமான, காத்திருக்கும் நேரத்தைக் குறைப்பதற்கான பிற தீர்வுகள் W3C இல் கிடைக்கின்றன.
சிறந்த, வலை மறுமொழிக்கான காத்திருப்பு நேரத்திற்கான நிலையான வழிகாட்டல்கள் பின்வருமாறு:
0.1 வினாடி (ஒரு வினாடியில் பத்தில் ஒரு பங்கு) - இது சிறந்த மறுமொழிக்கான காத்திருப்பு நேரமாகும். இந்த நிலையில், குறுக்கீடுகள் எதுவும் இருப்பதாக பயனர் உணரமாட்டார்.
1 வினாடி - இது ஏற்றுக்கொள்ளக்கூடிய அதிகபட்ச, மறுமொழிக்கான காத்திருப்பு நேரமாகும். 1 வினாடிக்கும் அதிகமான பதிவிறக்க காலஅளவுகள் பயனர் அனுபவத்தில் குறுக்கிடும்.
10 வினாடிகள். இது ஏற்றுக்கொள்ள முடியாத மறுமொழிக்கான காத்திருப்பு நேரமாகும். இதில் பயனர் அனுபவம் குறுக்கிடப்படுகிறது, பெரும்பாலும் பயனர் தான் பார்வையிடும் தளத்தையோ அல்லது கணினியையோ விட்டுச் சென்றுவிடும் வாய்ப்புள்ளது.


== தேக்ககப்படுத்தல் ==
ஒரு பயனர், வலைப் பக்கம் ஒன்றை குறுகிய கால இடைவெளியில் மீண்டும் பார்வையிட்டால், அந்தப் பக்கத்தின் தரவை மூல வலைச் சேவையகத்திலிருந்து மீண்டும் பெற வேண்டியதில்லை. பெரும்பாலும் எல்லா வலை உலாவிகளும் சமீபத்தில் பெற்ற தரவை, கணினியின் வட்டியக்ககத்தில் தேக்ககப்படுத்துகின்றன. வழக்கமாக, உலாவியானது அனுப்பும் HTTP கோரிக்கைகள் கடைசியாகப் பதிவிறக்கப்பட்ட நேரத்திற்குப் பின்னர் மாறிய தரவை மட்டுமே கேட்கும். கணினியில் தேக்கம் செய்யப்பட்ட தரவானது முன்னர் பதிவிறக்கம் செய்யப்பட்ட அதே தரவாக இருந்தால், அந்தத் தரவானது மீண்டும் பயன்படுத்தப்படுகிறது.
தேக்ககப்படுத்துவது, இணையத்தின் வலைப் போக்குவரத்து நெரிசலின் அளவைக் குறைக்க உதவுகிறது. காலாவதியாவது என்பது பதிவிறக்கப்பட்ட ஒவ்வொரு கோப்பிற்கும் தனிப்பட்ட முறையில் முடிவு செய்யப்படுகிறது, அது படம், நடைதாள், JavaScript, HTML அல்லது அந்தக் குறிப்பிட்ட தளம் வழங்கும் எந்த உள்ளடக்கமாகவும் இருக்கலாம். இதனால், அதிகம் மாறக்கூடிய உள்ளடக்கம் இடம்பெற்றுள்ள தளங்களிலும், அடிப்படை வளங்களில் பெரும்பாலானவை எப்போதாவது ஒரு முறை மட்டும் புதுப்பிக்கப்பட வேண்டியவையாகவே இருக்கின்றன. CSS தரவு மற்றும் JavaScript போன்ற வளங்களை, தளவாரியான கோப்புகளாக வகைப்படுத்துவதென்பது செயல்திறன் மிக்க தேக்ககப்படுத்தலுக்கு உதவியாக இருக்கும் என வலை வடிவமைப்பாளர்கள் கண்டறிந்தனர். இது பக்கப் பதிவிறக்கத்தின் நேரத்தைக் குறைக்கவும் வலைச் சேவையகத்தின் தேவைகளைக் குறைக்கவும் உதவியாக இருக்கும்.
வலை உள்ளடக்கத்தைத் தேக்ககப்படுத்தக்கூடிய பிற இணையக் கூறுகளும் உள்ளன. பெருநிறுவன அல்லது கல்விநிறுவன தீஞ்சுவர்கள், அனைவரின் நன்மைக்காக ஒரு பயனர் கோருகின்ற குறிப்பிட்ட வலை வளங்களைத் தேக்ககப்படுத்துகின்றன. (தேக்ககப்படுத்தும் பதிலி சேவையகம் என்பதையும் காணவும்.) கூகுள் அல்லது யாகூ! போன்ற சில தேடுபொறிகளும் வலைத்தளங்களிலிருந்து தேக்ககப்படுத்திய உள்ளடக்கத்தைச் சேகரிக்கின்றன.
வலைச் சேவையகங்களில் உள்ள கோப்புகள் எப்போது புதுப்பிக்கப்பட்டன மற்றும் மீண்டும் அனுப்பப்பட வேண்டும் என்பனவற்றைத் தீர்மானிக்கும் வசதிகள் இருந்தாலும், மாறக்கூடிய முறையில் உருவாக்கப்பட்ட வலைப் பக்கங்களை வடிவமைப்பவர்கள், கோரிக்கைகளை அனுப்பும் பயனர்களுக்கு மீண்டும் அனுப்பப்படும் HTTP மேற்குறிப்புகளைக் கட்டுப்படுத்த முடியும், இதனால் இடைப்பட்ட நிலையில் உள்ள மற்றும் நுட்பமான வலைப் பக்கங்களைத் தேக்ககப்படுத்தப்படுவதில்லை. இணைய வங்கிப் பயன்பாடு மற்றும் செய்தித் தளங்கள் ஆகியவை இந்த வசதியை அதிகமாகப் பயன்படுத்துகின்றன.
HTTP இன் 'GET' கட்டளையால் கோரப்பட்ட தரவானது, பிற நிபந்தனைகள் பூர்த்தியாகும்பட்சத்தில் தேக்ககப்படுத்த வாய்ப்புள்ளன; ஒரு 'POST' கட்டளையின் மறுமொழியாக பெறப்படும் தரவானது POST செய்யப்பட்ட தரவைப் பொறுத்ததாகக் கருதப்படுகிறது, மேலும் அதனால் அவை தேக்ககப்படுத்தப்படுவதில்லை.


== இணைப்புச் செயலிழப்பும் வலைக் காப்பகப்படுத்தலும் ==
மிகை இணைப்புகளால் குறிக்கப்படும் பல வலை வளங்கள் காலப்போக்கில் காணாமல் போகின்றன, இடம் பெயர்கின்றன, அல்லது வேறு உள்ளடக்கத்தால் இடமாற்றப்படுகின்றன. இந்த நிகழ்வை சிலர் "இணைப்புச் செயலிழப்பு" எனக் குறிப்பிடுகின்றனர், மேலும் இதனால் பாதிக்கப்படும் மிகை இணைப்புகளை "செயலிழந்த இணைப்புகள்" எனவும் அழைக்கின்றனர்.
வலையின் குறுகிய காலமே நிலைத்திருக்கும் தன்மையின் காரணமாக, வலைத் தளங்களைக் காப்பகப்படுத்தும் பல முறைகளை உருவாக்க வேண்டிய தேவை ஏற்பட்டது. இணையக் காப்பகப்படுத்தல் என்பது அதில் சிறந்த முறைகளில் ஒன்றாகும்; இந்த முறை 1996 ஆம் ஆண்டு முதல் நடைமுறையில் இருந்து வருகிறது.


== குறிப்புகள் ==


== புற இணைப்புகள் ==
முதல் வலைத்தளத்தின் முன்னாள் காப்பகம்
இணையப் புள்ளிவிவரங்கள்: வலை மற்றும் இணையத்தின் வளர்ச்சி மற்றும் பயன்பாடு
வாழும் இணையம் - உலகளாவிய வலை உட்பட, இணையத்தின் விவரமான வரலாறு.
confsearch இலிருந்து, உலகளாவிய வலை பற்றிய விவாதங்களின் பட்டியல்
Web Design and Development திறந்த ஆவணத் திட்டத்தில்
உலகளாவிய வலைச் சங்கம்
உலகளாவிய வலை அளவு - தினசரி மதிப்பிடப்படும் உலகளாவிய வலையின் அளவு.
WsPolicy Pressrealease (ஜெர்மன்)