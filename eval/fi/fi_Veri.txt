sta vuoti ensin veri ja sitten vesi. Tätä on tulkittu siten, että kaikki veri on vuotanut ulos kehosta. Ehtoollisen asetussanojen mukaan ehtoollisviini merkitsee Kristuksen verta, minkä eri kirkkokunnat ovat kuitenkin ymmärtäneet eri tavoin. Kysymys ehtoollisen luonteesta onkin suurimpia kristillisten kirkkokuntien välisiä kiistakysymyksiä.
Mooseksen laissa kielletään veren käyttö ruokana Useimmat kristityt eivät kuitenkaan katso tämän samoin kuin muidenkaan Vanhan testamentin ruokasäännösten olevan enää Uuden liiton aikana voimassa, vaikkakin Uudessa Testamentissa on maininta, ettei verta tulisi syödä (Apt. 15:29). Sen sijaan esimerkiksi Jehovan todistajat pitävät tästä kiinni ja tulkitsevat sen kieltävän myös verensiirrot. Myöskään muslimit eivät käytä veriruokia, koska ne on kielletty Koraanissa.
Vampyyrit ovat myyttisiä hahmoja, jotka imevät ihmisten verta.
Aatelisilla uskottiin olevan sininen veri. Veri oli perinnöllisyyden symboli, puhuttiin ihmisistä joilla on aatelisverta, tai edes pieni tippa kuninkaallista verta.
Lappalaiset uskovat shamaanien kykyyn seisauttaa verenvuotoja. Kerrotaan, että suurikin valtimoverenvuoto on loppunut verenseisauttajan loitsuilla.
Verivalassa valan vannojat sekoittavat toistensa verta omaansa. Veriveljiksi sanotaan sukulaispoikia.


== Katso myös ==
Antikoagulantti
Hematologia
Imusuonisto
Laskimo
Lasko (Senkka)
Veriplasma
Verenkierto
Verenmyrkytys
Verikoe
Veriryhmä
Verenluovutus


== Lähteet ==