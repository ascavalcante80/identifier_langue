rkiksi valtiot, jotka eivät ole allekirjoittaneet maailmanperintösopimusta, eivät voi saada luetteloon kohteita, vaikka ne saattaisivat täyttää maailmanperinnön kriteerit. Vaikka luettelo alkujaan luotiinkin suojelutarkoituksia varten, se on muuttunut myöhemmin myös poliittiseksi. Jäsenvaltiot ehdottavat kohteita luetteloon monista syistä, jotka eivät ole enää pelkästään suojelullisia. Monet syistä ovat poliittisia, kuten kansallisen identiteetin luominen ja turismista tulevan taloudellisen hyödyn kerääminen.
Unescoa on kritisoitu maailmanperintöluettelon keskittymistä tiettyihin osa-alueisin. Eurooppa on listalla yliedustettuna. Afrikasta ja Etelä-Amerikasta on sen sijaan selvästi vähemmän kohteita. Luettelon epätasapainoon vaikuttaa myös se, että valtiot tekevät kohde-esitykset omista perintökohteistaan. Kehitysmaiden hallituksilla ei välttämättä ole samanlaista tietoa esitysten tekemiseen. Esimerkiksi vuosien 1978–1998 välillä Euroopasta ja Pohjois-Amerikasta ehdotettiin 443 kohdetta, kun Afrikasta vain 81 kohdetta.

Maailmanperintökomitea huomioi listansa puutteet ja aloitti jo vuonna 1994 ohjelman maailmanperintölistan tasapainottamiseksi. Komitea havaitsi omissa tutkimuksissaan, että maailmanperintölistalla Euroopan lisäksi yliedustettuina ovat historialliset kaupungit ja uskonnolliset rakennukset, kristinuskon monumentit, historiallisen ajan kohteet ja ns. "elitistinen" arkkitehtuuri. Jatkossa monumenttikeskeisestä ajattelutavasta pitäisi päästä pois ja suojella myös 1900-luvun arkkitehtuuria sekä kansanarkkitehtuuria. Vuonna 2006 komitea listasi maailmanperintöluetteloon ensimmäisen kerran 34 vuoteen yhtä monta kohdetta Afrikasta ja Euroopasta.
Maailmanperintöluettelossa on jo yli tuhat kohdetta, ja niiden määrää kasvaa joka vuosi. Joidenkin arvostelijoiden mielestä kohteita alkaa olla liikaa, mikä tietyllä tavalla vesittää listan alkuperäistä tarkoitusta ainutlaatuisesta perinnöstä. Luettelon nykyinen laajuus vaikuttaa siihen, että kohteiden laatu on kärsinyt. Uusista maailmanperintökohteista on huomattavasti vaikeampi enää käyttää termiä 'ainutlaatuinen'. Maailmanperintökomiteaa avustavan luontojärjestö IUCN:n mukaan luettelon tarkoituksena ei ollut missään vaiheessa listata maailman kaikkia ekosysteemejä, ja luetteloon valittavien kohteiden määrällä tulisi olla selvä yläraja. Kulttuurijärjestö ICOMOSin mukaan luetteloa ei pitäisi rajata.
Kaikille kohteille ei ole luvassa paljoakaan tukirahaa tai asiantuntija-apua pitkän ehdokkuusprosessin jälkeen. Monet jäsenvaltiot ovat tajunneet sen, että maailmanperintökohteeksi pääseminen lisää turismin määrää, minkä avulla puolestaan voi kerätä rahoitusta. Esimerkiksi turistimäärät Chichén Itzán mayaraunioilla ovat kasvaneet maailmanperintöluetteloon listaamisen jälkeen räjähdysmäisesti, mikä ei ole enää pelkästään positiivinen asia. Viime aikoina on ymmärretty, että maailmanperintöluetteloon pääsemisen jälkeen tarvitaan jonkinlainen jatko-ohjelma suojelua varten. Ilman kunnollista suojeluohjelmaa maailmanperintökohteeksi pääseminen saattaa jäädä hyödyttömäksi tai aiheuttaa jopa haittoja.


== Aineeton kulttuuriperintöMuokkaa ==

Maailmanperintöluettelo oli siirtänyt kulttuurisuojelun huomiota erityisesti rakennuksiin ja rakennelmiin sekä luontokohteisiin. Vuonna 1982 Unescoa pyydettiin tutkimaan mahdollisuutta aineettoman kulttuuri­perinnön suojeluun. Unesco hyväksyi vuonna 1997 ohjelmajulistuksen ihmiskunnan suullisen ja aineettoman perinnön mestariteoksista. Julistuksen tarkoitus oli lisätä tietoisuutta aineettoman kulttuuriperinnön tärkeydestä. Vuosina 2001, 2003 ja 2005 hyväksyttiin yhteensä 90 kohdetta ihmiskunnan mestariteoksiksi.
Unesco hyväksyi vuonna 2003 sopimuksen aineettoman kulttuuriperinnön suojelemiseksi, joka astui voimaan 20. huhtikuuta 2006 kolme kuukautta siitä, kun 30. valtio oli ratifioinut sopimuksen. Uuteen aineettoman kulttuuriperinnön luetteloon valittiin vuonna 2008 kaikki 90 kohdetta, jotka oli nimetty aiemmin ihmiskunnan mestariteoksiksi. Ensimmäiset uudet kohteet luetteloon hyväksyttiin seuraavana vuonna, kun aineettoman kulttuuriperinnön komitea listasi sinne 76 kohdetta.
Unescon suojelusopimuksen mukaan aineettomaan kulttuuriperintöön kuuluu viisi osa-aluetta: suulliset perinteet ja ilmaisutavat, esittävät taiteet, yhteiskunnalliset käytännöt, rituaalit ja juhlatapahtumat, luontoa ja maailmankaikkeutta koskevat käsitykset ja käytännöt sekä perinteinen käsityötaito.


== Katso myösMuokkaa ==
Luettelo maailmanperintöluettelon kohteista Aasiassa ja Oseaniassa
Luettelo maailmanperintöluettelon kohteista Afrikassa
Luettelo maailmanperintöluettelon kohteista Amerikassa
Luettelo maailmanperintöluettelon kohteista Euroopassa
Luettelo vaarantuneista maailmanperintökohteista


== LähteetMuokkaa ==
Aa, Bart J. M. van der: Preserving the heritage of humanity? Obtaining world heritage status and the impacts of listing. De Rijksuniversiteit Groningen, 2005. Groningenin yliopiston sivut (viitattu 12.8.2010).
Leask, Anna & Fyall, Alan (toim.): Managing World Heritage Sites. Amsterdam: Elsevier, 2006. ISBN 0-7506-6546-7.
Leask, Anna: World Heritage Site Designation, s. 5–19
Hall, C. Michael: Implementing the World Heritage Convention: What Happens After Listing?, s. 20–34
Ashworth, G. J. & Aa, Bart J. M. van der: Strategy and Policy for the World Heritage Convention: Goals, Practices and Future Solutions, s. 147–158
Fyall, Alan & Rakic, Tijana: The Future Market for World Heritage Sites, s. 159–175

Opetusministeriö: Maailmanperintö Suomessa: Opetusministeriön maailmanperintötyöryhmän muistio ja toimenpide-ehdotukset. Helsinki: Opetusministeriö, 2003. ISBN 952-442-199-2. Teoksen verkkoversio.
Pocock, Douglas: Some reflections on World Heritage.  Area, 1997, 29. vsk, nro 3, s. 260–268.
Shackley, Myra: Introduction – World Cultural Heritage Sites, s. 1–9. Shackley, Myra L. (toim.) Visitor management: case studies from World Heritage sites. Butterworth-Heinemann, 2000. ISBN 0750647833. Google-kirjat (viitattu 12.8.2010). (englanniksi)
World Heritage Information Kit. Pariisi: Unesco Maailmanperintökeskus, 2008. World Heritage Centre (pdf).
World Heritage: Challenges for the Millennium. Unesco, 2007. World Heritage Centre (pdf) (viitattu 31.7.2010). (englanniksi)


=== ViitteetMuokkaa ===


== Aiheesta muuallaMuokkaa ==

Maailmanperintöluettelon viralliset sivut (englanniksi) (ranskaksi)
Virtuaalinen kierros maailmanperintökohteisiin (englanniksi)
Maailmanperintökohteita käsittelevä sivu matkakertomuksin kohteisiin (englanniksi)
Epävirallinen luettelo, jossa on linkkejä ja karttoja kohteista (englanniksi)
Saksalaisen maailmanperintökohteita käsittelevän Schätze der Welt -dokumenttisarjan kotisivut (saksaksi)
Suomen maailmanperintökohteet museoviraston sivuilla
Ylen Elävä arkisto: Suomen seitsemän maailmanperintökohdetta