ittynyt Etelä-Suomeen. Vuonna 2010 Suomessa oli 23 strutsitarhaa, joissa kussakin oli keskimäärin alle kymmenen lintua. Strutsien olot muistuttavat hyvää lattiakanalaa tai väljää broilerikanalaa. Suurimpana erona on, että strutsien tulee päästä pihalle, joten niille on oltava tarpeeksi suuri ulkotarha, jossa on kylmän ja sateen varalle hyvä, lämmin suoja. Strutsit ruokitaan useimmiten ulkotarhaan.
Lisääntyminen tapahtuu hautomoissa. Suomen leveysasteilla strutsi ei pysty lisääntymään luonnollisella tavalla eli itse hautomalla. Heinäkuussa 2010 oli niin kuuma, että normaali lisääntyminen on onnistunut ensimmäisenä pohjoismaissa, Rajamäellä.


== Hyödyntäminen ==
Strutsin lihaa myydään Suomessa vuosittain vain muutamia tuhansia kiloja: tästä suurin osa pakasteena, tuoretta on saatavilla pääasiassa ennen suuria juhlapyhiä. Strutsin liha on yhtä tummaa kuin hirven liha. Se on karkeasyisempää kuin naudanliha. Raakana se tuoksuu maksalle. Liha on lähes rasvatonta ja kolesteroliakin on vain vähän. Vain nahattomassa broilerin ja kalkkunan rintalihassa on vähemmän rasvaa. Tuoretta strutsin lihaa täytyy raakakypsyttää joitakin viikkoja. Lihan maussa on ripaus riistan makua, joidenkin mielestä liha maistuu hieman ankalta, vasikalta ja/tai kalkkunalta.
Strutsin sulat ovat myös haluttua tavaraa: niitä käytetään muun muassa koriste-esineissä, pölyhuiskussa, perhoissa ja sambatanssijoiden koristeellisissa asuissa. Täysikasvuiselta strutsilta voidaan kerran vuodessa ottaa noin 40–50 plyymisulkaa, jotka kasvavat takaisin 8–10 kuukaudessa.
Strutsinmuna painaa n. 1,3–1,5 kg ja vastaa n. 20–25 kananmunaa. Sisällön voi käyttää kananmunan tapaan ja kuorista saa koriste-esineitä.
Strutsin nahasta tehdään desingtuotteita kuten rahapusseja, käsilaukkuja ja kenkiä. Täysikasvuisesta strutsista saa nahkaa n. 1,25 m².
Strutsin rasvasta voidaan valmistaa kosmetiikkaa, öljyä ja saippuaa ja strutsin uloste on kanankakan veroista lannoitetta, joten strutsista voidaan hyödyntää lähes kaikki luita lukuun ottamatta.


== Lähteet ==
Finfood Lihatiedotus : [1]
RD-Center Oy : [2]
Ketolan Tila : [3]
Yle / Pallo Hallussa : [4]
Maa- ja metsätalousministeriö : [5]
HAMK / Mustiala : [6]
Maa- ja metsätalousministeriö: Strutsien pidon eläinsuojeluvaatimukset
Kuopion Eläinpuisto: [7]
It-lehti, numero 11/2002 s. 33.


=== Viitteet ===