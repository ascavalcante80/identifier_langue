n Allerin pääkonttori on Kööpenhaminassa.
Kööpenhamina on myös vilkas jazz-kaupunki, mitä pidetään musiikkityylin virallisen tuen lisäksi seurauksena siitä, että monet amerikkalaiset huippuluokan jazz-muusikot, kuten esimerkiksi Dexter Gordon, Ben Webster, Kenny Drew ja Stan Getz muuttivat Pohjoismaihin ja erityisesti Kööpenhaminaan 1950- ja 1960-luvuilla.


=== UrheiluMuokkaa ===
Kööpenhaminassa toimii lukuisia eri lajien urheiluseuroja. Tanskan kahden johtavan jalkapallojoukkueen, Brøndby IF:n ja FC Københavnin kotikaupunki on Kööpenhamina. Kaupungissa on myös neljä jääkiekkojoukkuetta: Rødovre Mighty Bulls, Herlev Hornets, Amager Jets ja Nordsjælland Cobras. Kuten tanskalaiset yleensäkin, myös kööpenhaminalaiset ovat innokkaita käsipalloilijoita.


== KoulutusMuokkaa ==
Kööpenhaminan yliopistossa on yli 40 000 opiskelijaa ja yli 9 000 työntekijää, mikä tekee siitä maan suurimman yliopiston. Yliopiston kampukset on sijoiteltu ympäri kaupunkia. Vanhin niistä sijaitsee kaupungin keskustassa.


== LähteetMuokkaa ==


== Aiheesta muuallaMuokkaa ==

Københavns Kommune - virallinen kotisivu (tanskaksi)
Copenhagen Portal - Tourist & Visitors Guide to Copenhagen
Wonderful Copenhagen - virallinen turistisivu (tanskaksi) (englanniksi)