on runsas 100 000, joista neljäsosa on antanut elokuvalle arvosanan 8. Maksimiarvosanan (10) on antanut noin tuhat käyttäjää vähemmän. Arvosanoja 1-5 on antanut yhteensä vain kymmenesosa käyttäjistä.
JP Jokinen arvosteli elokuvan neljästä ensimmäisestä elokuvasta parhaaksi. Hänen mukaansa eri osa-alueet sopivat hyvin yhteen ja kohtaukset ovat hauskoja ja koskettavia.
Outi Hakola kirjoittaa Film-O-Holicin arvostelussaan Mike Newellin onnistuneen ohjaajatyössään: "ensimmäistä kertaa tarina toimii elokuvallisin keinoin ja draamallisen kaaren varassa". Daniel Radcliffe saa kuitenkin kritiikkiä siitä, ettei hän onnistu tulkitsemaan hahmoaan. Ralph Fiennes saa Hakolalta kuitenkin hyvää palautetta uskottavasta roolisuorituksestaan.


=== Tuotto ===
Elokuva tuotti maailmanlaajuisesti lähes 900 miljoonaa dollaria. Avajaisviikonloppuna tuotto Yhdysvalloissa oli noin 102,3 miljoonaa USD, milloin elokuva näytettiin 3858:ssa teatterissa. Isossa-Britanniassa elokuva esitettiin 535:llä valkokankaalla ja tuotto oli noin 14,9 miljoonaa puntaa.


=== Palkinnot ===
Elokuva oli ehdolla vuoden 2006 Oscar-gaalassa Oscar-palkintoon parhaasta lavastuksesta. Muissa palkintogaaloissa elokuva keräsi yhteensä 9 palkintoa ja 28 ehdokkuutta. Elokuva voitti BAFTA Film Award -palkinnon parhaasta lavastuksesta, mikä tekee siitä ainoan BAFTA-palkinnon voittaneen Potter-elokuvan. Lisäksi elokuva oli ehdolla kahteen muuhun BAFTA-palkintoon, parhaista erikoistehosteista ja maskeerauksesta. Saturn-palkintogaalassa elokuva oli ehdolla kahdeksaan on Saturn-palkintoon.


== Kirjan ja elokuvan erot ==
Pitkä kirja saatiin sovitettu elokuvaksi jättämällä lukuisia sivujuonia pois elokuvasta. Poistetuista sivujuonista laajin lienee Hermionen perustama S.Y.L.K.Y (samat yhteiset lait kotitontuille -yhdistys) ja yleisesti ottaen kotitonttujen osallisuus tapahtumiin. Kaikissa kirjoissa esiintyvä Dursleyn perhe on jätetty tästä elokuvasta pois. Dursleyden sijasta Harry on elokuvan alussa suoraan ystävänsä Ron Weasleyn luona kotikolossa.
Joitakin kirjassa tärkeässä asemassa olevia hahmoja on jätetty pois elokuvasta. Muun muassa taikaurheiluosaston päällikkö Ludo Bagman ei esiinny elokuvassa. Kirjassa Voldemort saa tietää kolmivelhoturnajaisista Bertha Jorkinsilta. Asia on jätetty elokuvassa kertomatta, koska Bertha Jorkins ei esiinny elokuvassa. Kirjan tapahtumien karsimisen lisäksi elokuvaan lisättiin kohtaus, jota ei ole kirjassa. Kohtauksessa professori Minerva McGarmiwa opettaa oppilaita tanssimaan joulutanssiaisia varten.


== Soundtrack ==
Elokuvan soundtrack julkaistiin 15. marraskuuta 2005.


== DVD ==
Elokuvasta on julkaistu sekä yhden että kahden dvd:n versiot sekä blu-ray. Yhden dvd:n versio sisältää vain elokuvan ja se julkaistiin 7. maaliskuuta 2006.
Kahden dvd:n versio julkaistiin 7. maaliskuuta 2006. Se sisältää elokuvan lisäksi poistettuja kohtauksia, näyttelijöiden haastatteluja ja dokumentteja elokuvan tekemisestä. Levyltä löytyy myös Tylypahkan aikajana ja EA Gamesin videopelin demo. Elokuvan blu-ray julkaistiin joulukuussa 2007.


== Lähteet ==
Newell, Mike: Harry Potter ja liekehtivä pikari  (Harry Potter and the Goblet of Fire). Iso-Britannia,  2005.
Harry Potter ja liekehtivä pikari Internet Movie Databasessa (IMDb.com) (englanniksi)


=== Viitteet ===


== Aiheesta muualla ==
Harry Potter ja liekehtivä pikari Internet Movie Databasessa (IMDb.com) (englanniksi)
Harry Potter ja liekehtivä pikari Elonetissä
Viralliset sivut
Arvostelu elokuvasta leffatykissä
Outi Hakola: Elämysten markkinoilla. Film-o-holic.
Taneli Topelius: Orastava teini-ikä tavoittaa velhotkin. Turun sanomat 18.11.2005.