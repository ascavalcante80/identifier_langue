aa 170 kg. Myös keisaripingviini ja kuningaspingviini ovat hyvin suuria. Suuria lentokykyisiä lintuja ovat, mittaus- ja tulkitsemistavasta riippuen, muun muassa trumpettijoutsen, kyhmyjoutsen, kalkkuna, jättiläisalbatrossi, kiharapelikaani, andienkondori, munkkikorppikotka, kuningasmerikotka, harpyija, filippiinienkotka, isotrappi, kuningastrappi ja saruskurki.
Suurin koskaan elänyt lintu on nykytietojen mukaan 6–8 miljoonaa vuotta sitten elänyt Dromornis stirtoni, joka oli kolme metriä pitkä ja painoi 500 kg. Lähempänä nykyaikaa eli Madagaskarilla lähes yhtä suuri, strutsinsukuinen ja lentokyvytön Aepyornithidae-heimoon kuulunut norsulintulaji, joka oli noin 3 m korkea ja painoi arviolta 454 kg. Viimeiset tämän lajin yksilöt tapettiin sukupuuttoon 1600-luvulla. Sen munan ympärysmitta oli yli metrin, pituus 34 cm ja tilavuus oli 160 kertaa kananmunan kokoinen. Tätäkin lajia korkeammaksi kasvoi Uudessa-Seelannissa elänyt isomoa, joka oli yli 3 m korkea ja painoi lähes 300 kg. Viimeiset moat tapettiin sukupuuttoon noin 200 vuotta sitten. Suurin lentokykyinen lintu on ollut Argentavis magnificens, joka eli 16–23 miljoonaa vuotta sitten. Sen siipien kärkiväli oli 5,7–8,3 m ja se painoi noin 80 kg.
Suomen painoltaan suurin lintulaji on kyhmyjoutsen ja pienin hippiäinen. Suurin siipien kärkiväli on merikotkalla.


== Linnut ja ihminen ==


=== Linnut kotieläiminä ===
Kanoja, hanhia, ankkoja, kalkkunoita, kyyhkyjä ja strutseja kasvatetaan sekä munien takia että lihaksi, ja niistä käytetään yhteisnimitystä siipikarja. Papukaijoja ja monia muita lintulajeja pidetään lemmikkeinä. Haukkoja ja kotkia käytetään metsästämiseen ja opetettuja merimetsoja kalastamiseen. Kirjekyyhkyt veivät viestejä, ja harrastus on edelleen voimissaan.


=== Linnut metsästyskohteina ===
Aikojen saatossa linnut ovat olleet metsästyksen kohteita ja monissa osin maailmaan luonnonvaraisten lintujen pyynnillä on vielä nykyaikanakin merkittävä osa ihmisten ravinnonsaannissa. Merkittävimmät riistalinnut kuuluvat samoihin ryhmiin tuottavimpien kotieläinten kanssa: kana- ja sorsalintuihin. Lintumetsästystä harjoitetaan myös vaihtelu- ja virkistystarkoituksessa. Monet metsäkanalinnut ovat tavoiteltua riistaa.


=== Linnut harrastuksen kohteena ===
Lintubongarit yrittävät nähdä ja tunnistaa mahdollisimman monta eri lajista lintua. Lintulaudalla ruokitaan lintuja talvella, jolloin niitä on helppo tarkkailla pihapiirissä. Kukkotappelut ovat kiellettyjä monissa maissa, mutta niitä järjestetään silti. Haukkametsästyksessä käytetään haukkaa pienen riistan metsästämiseen.


=== Linnut kulttuureissa ===

Skandinaavien Odin-jumalalla on kaksi korppia. Kreikkalainen jumalatar Pallas Athene on pöllönkaltainen. Evankelista Johanneksen symboli on kotka. Kotka oli Rooman keisarin ja myöhemmin Bysantin keisarikunnan tunnus. Kaksipäinen kotka kuvataan Venäjän keisarikunnan vaakunassa. Persiaa hallittiin riikinkukkovaltaistuimelta. Adolf Hitlerin alppiasunnon nimi oli Kotkanpesä. Useat urheilujoukkueet ovat ottaneet nimensä linnuilta: esimerkiksi Anaheim Ducks, Portland Winter Hawks, Atlanta Hawks, Jäähaukat, Pelicans. Eagle (kotka) on niin automerkki, lentokone, avaruusalus kuin golftermikin.
Kyyhkynen on rauhan symboli. Japanissa kurki on onnen symboli. Linnut voivat liikkua maan ja taivaan välillä. Siksi niitä näkee kuolinilmoituksissa ja hautakivissä.
Suomen noin viidestäsadasta kunnallisvaakunasta 32:ssa on lintu. Lintulajeja esiintyy 22, metsosta riekkoon. Ne liittyvät kunnan tai sen mahtisuvun nimeen, kuvaavat pitäjän linturikkautta, rannikon tai erämaan tyypillisiä lajeja.


== Katso myös ==
Luettelo linnuista
Luettelo Suomen linnuista
Luettelo lintuheimoista


== Lähteet ==


== Kirjallisuutta ==
Purhonen, Laine, Koskimies. Suomen luonto - Linnut 1-3 (kirjasarja). Weilin+Göös 1992.
Attenborough, David, Suominen, Teuvo. Lintujen elämää. Otava 1999.
Häkkinen, Kaisa: Linnun nimi. toim. Linnilä, Kai & Savikko, Sari. Helsinki: Teos, 2011. ISBN 978-951-851-434-6.
Peiponen, Valto A.: Linnun silmin: Lintujen näköaisti, ulkonäkö ja sukupuolivalinta. Helsinki: Yliopistopaino, 2000. ISBN 951-570-466-9.
Pertti Koskimies, Markus Varesvuo, Tiesitkö tämän linnuista?, Tammi 2012
Pertti Koskimies, Opas Suomen luontoon, Valitut palat 2012
Väisänen, Risto A, Lammi, Esa, Koskimies, Pertti. Muuttuva pesimälinnusto. Otava 1998.
Jukka Hintikka. Suomen lintujen nimet - Merkitys ja alkuperä. Neirol 2008.
Linnut 1-3 (kirjasarja). Weilin+Göös 2007.
Lasse J. Laine. Lintuharrastajan opas. Otava 2004.
Lintuekologia. Staffan Ulfstrand. Weilin+Göös 1980.
Leo Lehtonen, Kalevi Raitasuo. Lintujen elämänpiiri. WSOY 1953.
Göran Bergman. Lintujen elämä. Otava 1953.
Haartman, Lars von; Linkola, Pentti. Pohjolan linnut värikuvin I-II. Otava 1963.


== Aiheesta muualla ==
BirdLife Suomi – Suomen lintuyhdistysten keskusjärjestö
Maailman lintulajien suomenkieliset nimet

The Internet Bird Collection. Kuvia, videoita ja ääninäytteitä maailman lintulajeista.
Avionary - W and C Palaearctic Birds in 46 Languages
Lintukuva.fi: Paljon kuvia eri lintulajeista ja taulukko lintulajien nimistä eri kielillä
Eurooppalaisten rengastajien kotisivu
Suomen Lintuatlas ja lintujen levinneisyyskarttoja
Korkeatasoisia lintuäänitteitä
Kati Hyttinen: Lintulaudan tintti on myyttisen siivekkään sukulainen. MTV3 Helmi 7.2.2008.
Ääniä ja videoita linnuista Macaulay Library, Cornell University