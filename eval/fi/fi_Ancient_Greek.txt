in asian laatua.
Esimerkki:
τεθνηκέναι, tethnekenai (τεθνάναι, tethnanai) = olla kuollut, olla vainaja
Futuurivartalo kehittyi kreikkaan muita tempusvartaloita myöhemmin ja poikkeaa linjasta sikäli että sillä on aina puhtaasti ajallinen merkitys (viittaa tulevaisuuteen).
Muut ajalliset suhteet kuin tulevaisuus tulevat siis periaatteessa vain ”kiertoteitse” esille aspektien kautta. Lisäksi eri tempuksilla voi olla ajallista merkitystä vain indikatiivissa, ei muissa moduksissa. Niissä tempuksissa, joita voidaan käyttää menneisyydestä puhuttaessa (sivutempuksissa), on olemassa vain indikatiivi.


==== Verbin genukset (diateesi) ====
Siinä missä useimmissa indoeurooppalaisissa kielissä on vain kaksi verbin genusta, kreikassa niitä on kolme: aktiivi, mediumi ja passiivi. Näistä aktiivi ja mediumi periytyvät indoeurooppalaisesta kantakielestä, passiivi tuli myöhemmin niiden rinnalle (se ei siis korvannut mediumia kuten useimmissa muissa kielissä).
Aktiivi kuvastaa yksinkertaisesti toimintaa.
Mediumin käyttö kertoo, että subjektin ja predikaatin ilmaiseman toiminnan välillä vallitsee läheinen suhde. Mediumi voi olla transitiivinen tai intransitiivinen. Transitiivinen mediumi kertoo, että subjekti on läheisesti osallinen toimintaan tai siitä erityisen kiinnostunut (tekee jotakin omassa intressissään). Intransitiivinen mediumi kertoo, että toiminta vaikuttaa itse subjektiin.
Passiivi kertoo, että subjektiin vaikuttaa sellainen toiminta, johon subjekti itse ei ole osallinen. Koska kreikan passiivi on kehittynyt mediumista, se ei aina eroa siitä muotonsa puolesta.
Esimerkkejä:
aktiivi: hän pesee (jotakuta tai jotakin muuta)
transitiivinen mediumi: hän pesee itselleen, omassa intressissään (jotakuta tai jotakin muuta)
intransitiivinen mediumi: hän peseytyy, pesee itsensä
passiivi: häntä pestään (=joku muu pesee hänet)


==== Infiniittiset muodot ====
infinitiivi ja partisiippi, jotka on olemassa preesensissä, futuurissa, aoristissa ja perfektissä kaikissa verbin genuksissa
kaksi verbaaliadjektiivia
-τος (-tos) -päätteinen, esimerkiksi φυλακτός (fylaktos), "vartioitu" tai "vartioitava (=jota voidaan vartioida)"
-τέος (-teos) -päätteinen, esimerkiksi φυλακτέος (fylakteos), "vartioitava (=jota pitää vartioida)"


==== Konjugaatiot ====
Verbit voidaan jakaa karkeasti kahteen taivutuskategoriaan eli konjugaatioon.
temaattinen konjugaatio (yks. ens. ind. prees. akt. pääte -ω): verbit, joissa vartalon ja päätteen väliin lisätään ns. teemavokaali
atemaattinen konjugaatio (yks. ens. ind. prees. akt. pääte -μι): verbit, joissa pääte lisätään suoraan vartaloon


== Katso myös ==
Antiikin Kreikka
Kreikkalainen kirjaimisto


== Kirjallisuutta ==


=== Kielen historia ===
Beekes, Robert: Etymological dictionary of Greek 1–2. Boston: Brill, 2009. ISBN 978-9004174184. (englanniksi)
Christidis, A. F. (toim.): A history of ancient Greek: From the beginnings to late antiquity. Cambridge: Cambridge University Press, 2007. ISBN 0-521-83307-8. (englanniksi)
Horrocks, Geoffrey: Greek: A history of the language and its speakers. London: Longman, 1997. ISBN 0-582-03191-5. (englanniksi)


=== Sanakirjoja ===
H. G. Liddell, R. Scott, H. S. Jones, R. McKenzie: A Greek-English Lexicon. With a revised supplement. Clarendon Press, 1996. ISBN 0-19-864226-1. (www-versio)


=== Kielioppeja ===
Carl Johan Lindeqvist: Kreikan kielioppi. BoD, 2008 (SKS 1881). ISBN 978-952-498-109-5.
Weikko Pakarinen: Kreikan kielioppi. SKS, 1955, 2. painos. ISBN 951-717-111-0.
Eduard Bornemann, Ernst Risch: Griechische Grammatik. Diesterweg, 1978, 2. painos. ISBN 3-425-06850-4.


=== Oppikirjoja ===
Frösén, Jaakko: Epi oinopa ponton: Kreikan alkeet. Tekstit ja sanasto. Helsinki Porvoo: WSOY, 1998 (5. painos 2005). ISBN 951-0-23192-4.
Pontén, Frithiof: Klassisen kreikan alkeisoppikirja. Pohjautuu alkuteokseen Grekisk läsebok för nybörjare med tillämpningsövningar. Suomeksi toimittanut Erkki Sironen. Helsinki: Gaudeamus, 2008. ISBN 978-952-495-036-7.


== Aiheesta muualla ==
Greek Grammar on the Web – The Electronic Gateway to the Study of Ancient Greek (englanniksi)
Humanistikreikkaa Kuninkaallisesta Turun akatemiasta