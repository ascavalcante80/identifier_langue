ä kanadalaisilta. Hän joutui keskeyttämään vierailun Kanadan pääministeri Lester B. Pearsonin pyynnöstä. Pearson oli palvellut Euroopassa ensimmäisessä maailmansodassa ja hän oli myös saanut Nobelin rauhanpalkinnon. De Gaulle palasi Ranskaan, jossa suurin osa maan lehdistöä arvosteli häntä voimakkaasti Québecin tapahtumista.


=== EECMuokkaa ===
Ranska oli ollut perustamassa Euroopan hiili- ja teräsyhteisöä sekä myöhemmin Euroopan talousyhteisöä (EEC). Britit olivat jättäytyneet aluksi tämän yhdentymisen ulkopuolelle ja perustaneet vapaakauppa-alueen (EFTA). 1960-luvulla Britanniassa kuitenkin haluttiin liittyä voimakkaasti kehittyvään EEC:hen. Esteeksi nousi kenraali de Gaulle, jolle perustuslain mukaan maan ulkopolitiikka kuului, ja joka esitti vetonsa brittien pyrkimyksille ja jo valmiiksi neuvotelluille sopimuksille.
Merkittävin vastustus tapahtui joulukuussa kun hän avoimesti ilmoitti vetonsa Ison-Britannian liittymiseen. Brittiläiset poliitikot osuivat oikeaan todetessaan, että Ranska oli vähemmän kiinnostunut yhdistyneestä Euroopasta kuin ranskalaisten hallitsemasta Euroopasta. Kenraali halusikin tehdä EEC:stä rakenteellisesti ja toiminnallisesti vahvasti ranskalaisen perinteen muokkaaman. Näin mahdollinen myöhempi brittien mukaantulo ei muuttaisi liiaksi järjestön ranskalaisperäisiä rakenteita. Vasta de Gaullen seuraajan aikana brittien liittyminen Euroopan talousyhteisöön saattoi toteutua.
De Gaullen kielteinen suhtautuminen Ison-Britannian mahdolliseen EEC-jäsenyyteen antoi myös Suomelle aikaa sovittaa omaa ulko- ja kauppapolitiikkansa intressiensä mukaan. Myös de Gaullen ymmärrys Suomen ulkopolitiikkaa kohtaan, hänen kiinnostuksensa Kekkosen Kremlin-tuntemukseen ja ennen kaikkea maiden yhtenevät intressit Eftan suhteen tekivät 1960-luvulla viidennen tasavallan Ranskasta odottamattoman liittolaisen Suomelle.


=== 1968 ja eroMuokkaa ===
Kaikkialla Euroopassa vuosi 1968 merkitsi erilaisia mielenosoituksia ja vapauspyrkimyksiä. Ranskassakin Pariisin opiskelijamellakat ja työläisten lakot vaativat muutoksia yhteiskuntaan yliopistoista työpaikkoihin.
Kenraali oli pitkälle valmis suostumaan esitettyihin vaatimuksiin, sillä olihan hänen oma gaullistinen ideologiansa ollut monissa asioissa lähellä vasemmiston ja työläisten tavoitteita. Kuitenkin pääministeri Georges Pompidou onnistui vakuuttamaan de Gaullen, ettei vaatimuksiin tarvinnut suostua. Sen sijaan 30. toukokuuta hän hajotti Ranskan Kansalliskokouksen ja määräsi uudet vaalit pidettäviksi 23. kesäkuuta. Vaaleissa oli myös kyse eräänlaisesta kansanäänestyksestä kenraalin asemasta tasavallan päämiehenä.
Vaaleja edelsivät suuret mielenosoitukset kenraalin ja hänen politiikkansa puolesta. Vaaleissa gaullistit saivatkin murskavoiton, 358 paikkaa Kansalliskokouksen 487 paikasta tuli heidän ryhmälleen. Tämän seurauksena kenraali jatkoi tehtävässään ja uudisti perusteellisesti hallituksensa.
Seuraavan vuoden alussa de Gaulle määräsi toimeenpantavaksi kansanäänestyksen siitä, pitikö Ranskan senaatin valtaoikeuksia siirtää aluetasolle. Kansanäänestyksen jälkeen 28. huhtikuuta 1969 hän erosi virastaan ilmoitettuaan jo etukäteen niin tekevänsä, jos hänen ehdotuksensa ei saanut kansan enemmistön tukea.


== KuolemaMuokkaa ==
Kenraali vetäytyi yksityiselämään maatilalleen kirjoittamaan muistelmiaan. Hän kuoli aortanrepeämään (aortan aneurysma) maatilallaan Colombey-les-deux-Eglisessä 9. marraskuuta 1970. Mutta vielä kuolemankin takaa hän osoitti omapäisyyttään. Hän oli määrännyt yksityiset ja vaatimattomat hautajaiset, paikalle saivat tulla vain "Juste les Compagnons de la Libération" (vain vapautuksen toverit). Hautajaisiin eivät osallistuneet kenraalin toivomuksesta valtionpäämiehet tai ministerit. Nämä kokoontuivat Yhdysvaltain presidentti Richard Nixonin johdolla Pariisin Notre Damen katedraalissa pidettyyn sielunmessuun.
"Haudalleni kirjoitetaan: Charles de Gaulle 1890–19... Ei mitään muuta!"


== PerheMuokkaa ==
Valtiomiehen ja sotilaan tehtävien ohessa kenraali de Gaulle oli myös aviomies ja perheenisä. Lyhyesti hänen perheestään voidaan todeta, että:
Charles de Gaulle avioitui 7. huhtikuuta 1921 Yvonne Vendroux'n (22. toukokuuta 1900 Calaissa – 8. marraskuuta 1979 Pariisissa) kanssa, ja heillä oli kolme lasta:
Philippe de Gaulle (28. joulukuuta 1921 Pariisi), amiraali, myöhemmin senaattori.
Élisabeth de Gaulle, (15. toukokuuta 1924) Pariisi.
Anne de Gaulle (1. tammikuuta 1928 Trèves – 6. helmikuuta 1948 Colombey-les-Deux-Églises).


== KuvagalleriaMuokkaa ==


== LähteetMuokkaa ==
Agulhon, Maurice; De Gaulle. Histoire, symbole, mythe, Paris, Plon, 2000.
Bernstein, Serge; Histoire du gaullisme, Paris, Perrin, 2001.
Coûtoux, Paul-Marie: Le génie de la France. Tome I : de Gaulle philosophe, Paris, Éd. Jean-Claude Lattès. 323 p., 2002.
Crémieuz-Brilhac, Jean-Louis: La France Libre, Paris, Gallimard, 1996.
Venner, Dominique: De Gaulle, la grandeur et le néant, Monaco, Éditions du Rocher, 2004.
Ruotsalainen, Mikko : De Gaullen Ranska – Suomen suuri kummisetä. [1]


=== ViitteetMuokkaa ===