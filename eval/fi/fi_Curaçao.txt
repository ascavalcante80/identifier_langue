 ovat matkailu ja pankkitoiminta.
Curaçaon pohjoisosassa on Haton kansainvälinen lentoasema. Willemstadissa on suojaisa luonnonsatama.


== Väestö ==
Curaçaossa oli vuoden 2011 väestönlaskennan mukaan 150 563 asukasta. Väestö oli kasvanut lähes 20 000:lla vuodesta 2001. Keskimääräinen väestönkasvu oli ollut 1,4 prosenttia vuodessa. Väestö on kasvanut erityisesti maahanmuuton ansiosta. Noin neljännes ulkomaailla syntyneistä ovat tulleet Alankomaista ja noin 15 prosenttia Dominikaanisesta tasavallasta. Muita merkittäviä ulkomailla syntyneitä ryhmiä ovat kolumbialaiset, haitilaiset ja jamaikalaiset. Noin 90 prosenttia Curaçaon asukkaista on Alankomaiden kansalaisia.
Curaçaolle on muuttanut erityisen paljon naisia, minkä takia vuonna 2011 100 naista kohti oli vain 84 miestä. Samalla yli 60-vuotiaiden määrä on kasvanut selvästi ja 0–14-vuotiaiden vähentynyt. Tästä syystä Curaçaon tilastokeskus on arvioinut, että maa tarvitsee edelleen maahanmuuttoa, jotta väestö voisi kasvaa.


== Urheilu ==
Curaçaolla on ollut vuodesta 2011 lähtien oma jalkapallomaajoukkue, Curaçaon jalkapallomaajoukkue. Sen päävalmentajana toimii entinen suurpelaaja Patrick Kluivert.


== Lähteet ==
Römer-Kenepa, Nolda: ”A Brief History of Curaçao”. Witteveen, Ieteke & Kamps, Wim & Rojer Jr., Guido: Contemporary Curaçao. Amsterdam: Caribpublishing / SWP publishers, 2013. ISBN 9789088504037.


=== Viitteet ===


== Aiheesta muualla ==

Saaren viralliset verkkosivut (englanniksi)
Liveincuracao.com