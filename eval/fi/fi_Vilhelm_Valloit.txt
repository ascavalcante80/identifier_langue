järjestelmä oli oman aikansa oloihin nähden hyvin kehittynyt. Tästä todistavat Domesday book ("tuomiopäivän kirja") -maakirjat, jossa on yksityiskohtaisia tietoja maanomistajien omaisuuksista. Useimmat uudet maanomistajat olivat normanneja. 
Merkittävä taidehistoriallinen muinaismuisto Vilhelm Valloittajan ajoilta on Bayeux'n seinävaate, joka kuvaa normannien valloitusretken taustaa, Hastingsin taistelua ja Vilhelmin kruunausta Winchesterissä.
Normannivalloituksen myötä Englannin aatelin kieleksi tuli normannien ranska. Se sulautui myöhemmin kansan anglosaksiseen kieleen, mutta jätti siihen paljon ranskalaisvaikutteita. Virallisissa dokumenteissa käytettiin kuitenkin latinaa 1070-luvulta lähtien.


== Seuraajat ==
Vilhelmillä oli kolme poikaa. Vanhin, Robert sai Normandian maat, toisesta tuli Englannin kuningas Vilhelm II Punainen ja nuorin sai 5 000 hopeapuntaa. Nuorimmasta pojasta tuli myöhemmin Englannin kuningas Henrik I Vilhelm II:n kuoltua lapsettomana.


== Lähteet ==


== Aiheesta muualla ==
http://www.newadvent.org/cathen/15642c.htm
http://britannia.com/history/monarchs/mon22.html