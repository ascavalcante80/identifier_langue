istua. Anarkistit ja sittemmin sosiaalivallankumoukselliset keskittyivät viranomaisiin ja keisariin sekä ministereihin kohdistuvaan henkilöterroriin. Esimerkiksi Narodnaja Volnjan oli määrä toteuttaa talonpoikien vallankumous älymyston avulla.


=== Afrikka ===
Terrorismin monet kasvot -teoksessa terroria harjoittaneeksi arvioidaan muun muassa Kenian mau-mau-liike. Apartheid-järjestelmän aikaan ANC:n ja Etelä-Afrikan kommunistisen puolueen yhteinen sotilaallinen siipi Umkhonto we Sizwe teki joitain terrori-iskuja Etelä-Afrikassa. Näistä tunnetuimpia on Pretoriassa 20. toukokuuta 1983 tehty Church Streetin autopommi-isku, jossa kuoli 21 ihmistä ja loukkantui 217. ANC:n poliittinen johto ei kuitenkaan missään vaiheessa hyväksynyt siviileihin kohdistuneita operaatioita.


=== Nykyajan terrorismi ===
Nykyään yleisin terrorismin muoto on Yhdysvaltain hallituksen tilastojen mukaan sunnimuslimien harjoittama uskonnollinen terrorismi. Esimerkiksi vuonna 2006 sunniryhmien iskuissa kuoli lähes 4000 ihmistä. Vuonna 2006 45 prosenttia terrori-iskuista ja 65 prosenttia uhreista oli Irakissa.
Yleensä terrorismin määritelmää voidaan kuitenkin pitää puolueellisena, jolloin terroristeja ovat ne, jotka ovat meitä vastaan. Kansainvälisissä keskusteluissa, kuten YK:ssa osoittautuu, että vastakkaisista tavoitteista johtuen toisen terroristi on toisen vapaustaistelija. Käsitteet eivät kuitenkaan ole välttämättä toisensa poissulkevia. Vapaustaistelija määritellään toiminnan tavoitteen ja terroristi käytetyn menetelmän mukaan. Vapaustaistelija voi olla myös terroristi riippuen hänen käyttämistään menetelmistä. Joissain maissa terrorilla vapaustaistelun ylivoimaa vastaan aloittanut ja voittanut järjestö voi myöhemmin muodostaa uuden valtiojohdon.


== Terrorismin syyt ja torjunta ==
Yksi syy terroritekoihin ryhtymiseen ovat taloudelliset ja sosiaaliset epäkohdat. Ei kuitenkaan ole selvää, miksi ratkaisua ongelmiin on haettu juuri terroritoiminnasta ja miksi tekoihin tyypillisesti ryhtyvät ihmiset, jotka eivät ole epäkohtien suurimpia uhreja. Ei ole myöskään kokemusperäistä näyttöä epäkohtien korjaamisen vaikutuksesta terrori-iskujen jatkumiselle. On näyttöä siitä, että myöskään voimakeinoilla ja vastaiskuilla ei terrorismia ole kyetty juurimaan. Valtioiden tyypillisiä reaktioita terrorismiin ovat vastaiskut, väkivallanteot ja terroristiliikkeiden demonisointi.


== Katso myös ==
Pommi-isku
Luettelo terroristijärjestöistä
Luettelo terrori-iskuista


== Lähteet ==


== Kirjallisuutta ==
Adams, James: Terrorismi. (The financing of terror, 1986.) Suomentanut Ilkka Rekiaro. Helsingissä: Otava, 1987. ISBN 951-1-09369-X.
Teemu Keskisarja: Vääpeli T:n tapaus ja muita kertomuksia suomalaisesta terrorista (Atena, 2010)
Francisco Alonso-Fernández: "Fanáticos terroristas - Claves psicológicas y sociales del terrorismo", Salvat Editores S.A., Espanja 2002. ISBN 84-345-6408-4
Shmuel Bar: "Warrant for terror: fatwas of radical Islam and the duty of jihad", Rowman & Littlefield Publishers, Inc., 2006, ISBN 0-7425-5120-2
Cindy C. Comb ja Martin Slann: "Encyclopedia of Terrorism, Revised Edtion", Facts On File, Inc., 2007, ISBN 0-8160-6277-3
Laitinen, Kari & Lumio, Milla: Terroristin synty ja terrorismin torjunta - Näkökulmia väkivaltaiseen radikalisoitumiseen. Poliisiammattikorkeakoulun raportteja 78/2009.
Laitinen, Kari (toim.: Tuhat ja yksi uhkaa: Tulkintoja terrorismista. Poliisiammattikorkeakoulun tiedotteita 66. Tampere: Poliisiammattikorkeakoulu, 2007. ISBN 978-951-815-142-8.
Malkki, Leena & Paastela, Jukka: Terrorismin monet kasvot. Helsinki: WSOY Oppimateriaalit, 2007. ISBN 978-951-0-31170-7.
Vincenzo Oliveti: "Terror’s source: the ideology of Wahhabi-Salafism and its consequences", Amadeus Books, 2002, ISBN 0-9543729-0-5
Jukka Paastela (toim.): "Terrorismi – Ilmiön tausta ja aikalaisanalyysejä", Tampere: Eurooppalaisen filosofian seura, 2005, ISBN 952-5503-14-3
Paastela, Jukka (toim.): Terrorismi: Ilmiön tausta ja aikalaisanalyysejä. 23°45. Tampere: Eurooppalaisen filosofian seura, 2005. ISBN 952-5503-14-3.
Puistola, Juha-Antero & Herrala, Janne: Terrorismi Euroopassa: Terrorismi äärimmäisenä poliittisen, taloudellisen ja kulttuurillisen turhautumisen ilmentymänä. Helsinki: Tammi, 2006. ISBN 951-31-3547-0.
Kullberg, Anssi: Koira joka ei haukkunut: Miksi ja miten Suomi on välttynyt terroristien toiminnan leviämiseltä?. Helsinki: WSOY, 2011. ISBN 978-951-0-38577-7.
Lauerma, Hannu: Usko, toivo ja huijaus: Rohkaisusta johdattelun kautta psykoterroriin. Helsinki: Duodecim, 2006. ISBN 951-656-201-9.


== Aiheesta muualla ==

Stanford Encyclopedia of Philosophy: Terrorism (englanniksi)
Memorial Institute for the Prevention of Terrorism, Terrorism Knowledge Base (englanniksi)
YLE Elävä arkisto: Mitä terrorismi on?
Punainen ja valkoinen terrori