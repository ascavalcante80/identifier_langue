
=== Koulutus ===
Yorkin yliopisto sijaitsee kaupungin laidalla Heslingtonissa. Kaupungissa on noin 40 alakoulua (5–11-vuotiaille) ja 11 yläasteen koulua.


=== Liikenne ===
Muiden roomalaisten perustamien kaupunkien tapaan York on hyvien maantieyhteyksien päässä. Kaupungin keskusta on ahdas, autoilua on rajoitettu ja kehätiellä on park and ride -pysäköintialueet, joista tulee viisi bussilinjaa keskustaan.
York sijaitsee Lontoosta pohjoiseen kohti Newcastlea kulkevan pääradan varrella. Junamatka Lontooseen kestää alle kaksi tuntia.
Manchesterin lentoasemalle pääsee suoralla junayhteydellä joka tunti. Yorkilla on myös jokisatama.


== Urheilu ==
Kaupungin jalkapallojoukkue pääsi FA cupin semifinaaleihin vuonna 1955. Nykyisin se pelaa alemmilla sarjatasoilla. Myös rugbyssä Yorkin joukkue on tehnyt historiaa. Kaupungin laukkarata perustettiin 1731.


== Lähteet ==