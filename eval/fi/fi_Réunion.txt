isuuteen liittyen saarella on useita pyhimyksiä ja uskontoon liittyviä juhlapäiviä. Uskonnollisilla riiteillä kuten esimerkiksi kirkkohäillä ja kasteella on tärkeä merkitys suurelle osalle väestöstä. Noin neljäsosa väestöstä on hinduja ja saarella harjoitettuihin hindulaisiin riitteihin kuuluu muun muassa teemedee ja cavadee. Muslimeita on noin 2 % ja uskoltaan he ovat suhteellisen liberaaleja. Kuitenkin esimerkiksi suuri osa naisista käyttää huntuja. Uskonnot ovat varsin sekoittuneet ja tavallista onkin että eri uskontojen edustajat juhlistavat toistensa juhlapäiviä.


== Kulttuuri ==


=== Kirjallisuus ===
Vain harvat réunionilaiset kirjailijat ovat tunnettuja saaren ulkopuolella ja ketään heistä ei ole käännetty merkittävässä mittakaavassa englanniksi. Yksi tunnetuimmista on journalisti ja historioitsija Daniel Vaxelaire, joka on kirjoittanut historiallisia romaaneja. Toinen tunnettu kirjailija ja runoilija on Jean-François Sam-Long, joka vaikutti kreolikirjallisuuden syntymiseen. Muita tunnettuja kirjailijoita ovat esimerkiksi Axel Gauvin, Jules Bénard ja saarella syntynyt Michel Houellebecq.


=== Musiikki ===
Réunionilainen musiikki on sekoitus reggaeta, ségaa, maloyaa, sekä perinteistä ranskalaista, brittiläistä ja amerikkalaista folk-musiikkia. Maloya on ségan tapaan orjien musiikkia ja siinä on usein poliittiset sanoitukset. Ségaa ja maloyaa säestetään erilaisilla kotona tehdyillä instrumenteilla, sekä monilla rytmisoittimilla. Paikallisesti tunnettuja muusikkoja ovat muun muassa Daniel Waro, Firmin Viry ja Davy Sicard.


== Lähteet ==
Reunion island: sister island on the other side of the world U.S. Geological Survey (englanniksi)
Jean-Bernard Carillet ja Brandon Presser: Mauritius, Reunion & Seychelles. Lonely Planet Publications, 2007. ISBN 9781741791679. (englanniksi)
Kakkuri Juhani: Planeetta Maa. Ursa, 1991. ISBN 951-9269-56-8. (suomeksi)


=== Viitteet ===