 kustantaisi menonsa omilla verotuloillaan.


== Energia ==
Ahvenanmaa tuottaa 17 % sähköstään tuulivoimalla alkaen 9/2007. Valtaosa Ahvenanmaan sähköstä tulee Ruotsista 80 megawatin vaihtosähkökaapelia pitkin. Poikkeustilanteiden varalta Ahvenanmaan ja Manner-Suomen välille rakennetaan uusi merikaapeli, joka valmistuu vuonna 2015 ja se kulkee merenpohjassa 160 kilometrin matkan Jomalasta Naantaliin. Ahvenanmaalla on myös poikkeustilanteita varten muutamia iäkkäitä kaasuturbiinilaitoksia.
Ahvenanmaalta mantereelle tuleva kaapeli on vain hätätilanteisiin, joten sitä ei sopimusten mukaan voi käyttää tuulivoimaloiden ylijäämän myymiseen, vaan ylijäämäsähkö myydään Ruotsiin.


== Opetus ja tutkimus ==
Merellinen painotus näkyy saaren peruskoulun jälkeisten oppilaitosten tarjonnassa. Ahvenanmaan merimieskoulu ottaa vastaan peruskoulunsa päättäneitä ja kouluttaa kansi- ja konemiehistöä, laivasähköasentajia, vahtikonemestareita ja vahtiperämiehiä. Ahvenanmaan ammattikorkeakoulu Högskolan på Åland kouluttaa perämiehiä ja merikapteeneja, konepäällystöä sekä automaatti-insinöörejä. Merimieskoulussa voi suuntautua myös kokiksi tai tarjoilijaksi, jolloin koulutus jatkuu yhteistyössä Ahvenanmaan hotelli- ja ravintolakoulun kanssa.
Vuonna 2007 Ahvenanmaalla aloitti toimintansa saaritalouden tutkimukseen panostava Åland International Institute of Comparative Island Studies, AICIS.
Ahvenanmaalla toimii Ahvenanmaan rauhaninstituutti, joka on sekä tutkimuslaitos että käytännön toimista vastaava organisaatio. Se vastaa myös rikosoikeudellisesta sovittelusta Ahvenanmaalla.


== Kulttuuri ==

Juhannus on Ahvenanmaalla tärkeä juhla. Lähes jokaiseen kylään pystytetään juhannussalko. Kullakin kylällä on oma perinteinen salkomallinsa.
Ahvenanmaan perinteisen ruokakulttuurin pohjana on kala, etenkin silakka. Silakkaa kalastettiin syksyisin ja suolattiin talven varalle. Ahvenanmaan maakuntaleipä mustaleipä sopii hyvin suolakalojen seuraan. Saaristossa kasvatetaan myös lampaita. Ahvenanmaan pannukakku sisältää puuroa ja kardemummaa.
Saarimaakunnassa on järjestetty vuodesta 1997 Rockoff-festivaali. Ahvenanmaalaisia yhtyeitä ovat olleet Hitch Hikers ja Good Evening Manchester.
Ahvenanmaan merialueelta Ahvenanmerellä on haaksirikkoutuneesta laivasta löydetty vanhoja samppanjapulloja, joita on myyty huutokaupassa kesäkuussa 2011.


== Urheilu ==
Ahvenanmaan palloilupääsarjojen urheiluseuroja ovat jalkapallon Veikkausliigassa pelaava IFK Mariehamn ja naisten jalkapallon liigajoukkue Åland United sekä IF Åland. Saarimaakunnan tunnetuin urheilija on kestävyysjuoksija ja Euroopan-mestari Janne Holmén. Ahvenanmaalaisista jalkapalloilijoista Suomen maajoukkueessa ovat pelanneet Mikael Granskog, Anders Eriksson, Daniel Sjölund ja Annica Sjölund.
Urheiluareenat ovat keskittyneet Maarianhaminaan. Jalkapalloa pelataan Wiklöf Holding Arenalla. Suurin sisähalli on Eckerö-halli ja pääsaarella on jäähalli Islandia. Alandia Cup on Suomen suurin 11-vuotiaiden jalkapalloturnaus. Se on myös Ahvenanmaan suurin urheilutapahtuma, jonne kerääntyy tuhansia jalkapallojunioreita ja heidän vanhempiaan.


== Viestintä ==
Ahvenanmaan omasta radio- ja televisiotoiminnasta vastaa Ålands Radio och TV Ab -yritys. Ahvenanmaalaisilta ei peritä Yle-veroa. Nya Åland ja Ålandstidningen ovat molemmat paikallisia aamulehtiä ja ilmestyvät kuudesti viikossa.


== Tunnettuja ahvenanmaalaisia ==


=== Henkilöitä ===
Tony Asumaa, kansainvälinen jalkapalloerotuomari
Michael Björklund, TV-kokki ja ravintoloitsija
Anni Blomqvist, kirjailija
Gustaf Erikson, laivanvarustaja
Jarl-Thure Eriksson, fyysikko, Tampereen teknillisen yliopiston entinen rehtori
Walton Grönroos, oopperalaulaja ja oopperanjohtaja
Janne Holmén, kestävyysjuoksija
Anna Hagman, (s. 1895 k. 2006) kaikkien aikojen neljänneksi pisimpään elänyt suomalainen
Gunnar Jansson, poliitikko
Karl Emanuel Jansson, taidemaalari
Roger Jansson, poliitikko
Erik Jorpes, lääkekemian professori
Henrik Klingenberg, Sonata Arctican kosketinsoittaja
Stefan Lindfors, muotoilija
Elisabeth Nauclér, kansanedustaja
Pehr Henrik Nordgren, säveltäjä
Nicken Rönngren, lausuntataiteilija ja teatterinjohtaja
Johannes Salminen, kirjailija ja esseisti
Sally Salminen, kirjailija
Ville Salminen, elokuvaohjaaja ja näyttelijä
Sulho Sipilä, taidemaalari
Annica Sjölund, jalkapalloilija
Daniel Sjölund, jalkapalloilija
Julius Sundblom, lehtimies ja poliitikko
Georg August Wallin, tutkimusmatkailija
Atos Wirtanen, kansanedustaja


=== Järjestöjä ja yhdistyksiä ===
Ahveniset, Ahvenanmaan suomenkielisten yhdistys
Ålands Penningautomatförening (Paf), peli- ja raha-automaattiyhdistys
Ahvenanmaan rauhaninstituutti


=== Yrityksiä ===
Air Åland, lentoyhtiö
Birka Line, laivanvarustamo
Chips, elintarvikealan konserni
Plasto, lelutehdas
Viking Line, laivanvarustamo
Ålandsbanken, pankki
PAF, rahapelikoneyhtiö


== Katso myös ==
Ahvenanmaan maakunnan kuntien vaakunat
Media Ahvenanmaalla


== Lähteet ==
Pitkänen, Ritva Liisa: Turunmaan saariston suomalainen lainanimistö. Helsinki: Suomalaisen kirjallisuuden seura, 1985. ISBN 951-717-399-7.
FINLEX: Ahvenanmaansaarten linnoittamattomuutta ja puolueettomuutta koskeva sopimus 1922
FINLEX: Ahvenanmaan itsehallintolaki


=== Viitteet ===


== Aiheesta muualla ==

Ahvenanmaan maakunnan kotisivu. (ruotsiksi)
Ahvenanmaan esittely suomeksi.
Ahvenanmaa pähkinänkuoressa.
Visit Åland.
Saarimaakunnan kulttuuria.
Kasvien ja eläinten rauhoitussäännökset Ahvenanmaalla.
Anne Ali-Hokka: Näkökulma: Ahvenanmaa ja Suomi kääntävät toisilleen selkänsä. Ylen uutiset 18.3.2011.