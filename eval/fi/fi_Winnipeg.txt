lentokenttää.


=== Joukkoliikenne ===
Kaukoliikenteen linja-autoasema sijaitsi aikaisemmin kaupungin keskustassa, mutta lentoaseman perusparannuksen yhteydessä linja-autoliikenne keskitettiin uusiin tiloihin lentoasemalla. Lentoasemalta on kuitenkin yhteys kaupungin keskustaan. Winnipegiä palvelee kansainväliset linja-autoyhtiöt Greyhound Canada, Jefferson Lines, Grey Goose Bus Lines, Beaver Bus Lines ja Brandon Air Shuttle.
Kaupungin sisäinen joukkoliikenne aloitettiin 1882 hevosvetoisilla vaunuilla. Vuonna 1891 hevos-vetoiset vaunut korvattiin sähkökäyttöisillä raitiovaunuilla jotka toimivat vuoteen 1955 saakka. Ensimmäiset polttomoottorikäyttöiset bussit otettiin käyttöön 1918. Johdinautoja käytettiin vuosien 1938–1970 välillä.
Kaupunki on usean vuoden ajan suunnitellut nopeata bussilinjaa (Rapid Transit) kaupungin keskustan ja Manitoban yliopiston välille. 8. syyskuuta 2008 kaupungin hallitus teki periaatepäätöksen ensimmäisen vaiheen rakentamisesta ja 22. lokakuuta 2008 myönsi rahoituksen Rapid Transit käytävän ensimmäisen vaiheen rakentamisesta keskustasta Jubilee Aveuelle. Rakennustyöt aloitettiin vuonna 2009 ja on määrä saada päätökseen 2011. Toisen vaiheen rakentamisesta Manitoban yliopistolle saakka ei ole tehty päätöstä (huhtikuu 2010).


== Väestö ==

Winnipegin asukasluku oli vuonna 2001 619 544 asukasta, joka oli noin 55 prosenttia koko provinssin väestöstä. Vuosina 1996–2001 kaupungin väkiluku kasvoi vain 1 067 asukkaalla eli vain 0,5 prosenttia vuodesta 1971. Kaupunkiin muuttaneiden enemmistö on aasialais- ja afrikkalaisperäisiä maahanmuuttajia sekä muuttoliikettä maaseudulta ja alkuperäiskansojen reservaateista kaupunkiin. Sen sijaan Albertan provinssin Edmontonin ja Calgaryn kaupunkien asukasluvut ovat kasvaneet 3,0 prosenttia ja 4,5 prosenttia vuodessa, ja molempien väkiluku on yli miljoona.
Vuoteen 1930 saakka Winnipeg oli väkiluvultaan Kanadan kolmanneksi suurin kaupunki. Nykyisin se on kahdeksanneksi suurin.
Asukkaista noin 19 prosenttia on alle 14-vuotiaita, ja yli 65-vuotiaita on 13,7 prosenttia.
Kaupungin väestön etniset ryhmät vuonna 2001
valkoihoisia: 78,0 %
Kanadan alkuperäiskansat: 8,6 %
filippiinejä: 4,9 %
eteläaasialaisia: 2,0 %
tummaihoisia: 1,8 %
kiinalaisia: 1,8 %
kaakkoisaasialaisia: 0,8 %
latinalaisamerikkalaisia: 0,7 %
japanilaisia: 0,3 %
korealaisia: 0,2 %
länsiaasialaisia: 0,1 %
muita: 0,6 %.
Uskontoryhmät
protestantteja: 38,5 %
katolisia: 32,6 %
ortodokseja: 1,7 %
muut kristityt: 3,6 %
juutalaisia: 2 ,1 %
ei uskontoa: 21,4 %
Puhutuimmat kielet
englanti: 99,0 %
ranska: 11,1 %
saksa: 4,1 %
tagalog: 3,8 %
ukraina: 3,1 %
espanja: 1,7 %
kiina: 1,7 %
puola: 1,7 %
portugali: 1,3 %
italia: 1,1 %
pandžabi: 1,0 %
vietnam: 0,6 %
odžibwa: 0,6 %
hindi: 0,5 %
venäjä: 0,5 %
cree: 0,5 %
hollanti: 0,4 %
viittomakieli: 0,3 %
arabia: 0,3 %
kroatia: 0,3 %
kreikka: 0,3 %
japani: 0,2 %
kreolikielet: 0,1 %
tanska: 0,1 %
Niiden lisäksi kaupungissa on myös gaelia, inuktitutia, micmacia sekä pohjoismaisia kieliä kuten norjaa, ruotsia ja suomea puhuvia, kuitenkin vain alle 0,1 prosenttia väestöstä.


== Lähteet ==


== Aiheesta muualla ==
 Kuvia tai muita tiedostoja aiheesta Winnipeg Wikimedia Commonsissa