 nousee siellä polvenkorkeutta ylemmäksi jo yli 60 kertaa vuodessa. Loppuvuodesta 1966 myrsky suurensi vuorovesitulvaa, jonka seurauksena tulva oli niin voimakas, että se tuhosi rakennuksia ja taideteoksia sekä aloitti väestön joukkopaon kaupungista. Vuoden 1966 tulvan jälkeen Venetsian väkiluku on puolittunut. Kyseinen tulva sai muun muassa Unescon ryhtymään pelastustoimiin.
Venetsia sijaitsee pari metriä syvässä laguunissa, jonka vuorovesivaihteluita suot lieventävät. Suot ovat nykyisin pienentyneet neljännekseen alkuperäisestä, minkä vuoksi myrskyt vaikuttavat tulvimiseen voimakkaammin. Tulvien estämiseksi laguunin suulle aiotaan rakentaa tulvaportit.
Venetsian ja sen lähialueiden suojaksi on rakenteilla pato ja aallonmurtajia. Padon rakentaminen alkoi 2003 ja valmistumisvuodeksi on arvioitu 2014. Hankkeen kustannukset ovat noin viisi miljardia euroa, jonka summan maksaa Italian valtio. Teknistä yhteistyötä on tehty Hollannin ja Pietarin kanssa, joilla on vastaavia rakennelmia. Padon on epäilty vaikuttavan heikentävästi laguunin ekosysteemiin.


== Kuuluisia venetsialaisia ==
Marco Polo (1254–1324), tutkimusmatkailija
Giovanni Bellini (noin 1430–1516), taidemaalari
Tintoretto (1518–1594), taidemaalari
Tomaso Albinoni (1671–1751), säveltäjä
Antonio Vivaldi (1678–1741), säveltäjä
Giovanni Battista Tiepolo (1696–1770), taidemaalari
Canaletto (1697–1768), taidemaalari
Giacomo Casanova (1725–1798), legendaarinen naistenmies
Hugo Pratt (1927–1995), sarjakuvapiirtäjä ja Corto Maltesen luoja
Romano Scarpa (1927–2005), sarjakuvapiirtäjä


== Lähteet ==


== Aiheesta muualla ==
 Kuvia tai muita tiedostoja aiheesta Venetsia Wikimedia Commonsissa

Pyhän Markuksen aukiolla (Otteita vuonna 1968 ilmestyneestä Venetsiaa käsittelevästä televisiodokumentista) Elävä arkisto.  8.9.2006. Yleisradio.