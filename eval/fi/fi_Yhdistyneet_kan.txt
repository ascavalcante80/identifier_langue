kkaa ==
Yhdistyneiden kansakuntien sihteeristö laatii maailmanjärjestön sääntömääräisen talousarvion joka toinen vuosi. YK-virkamiesten palkat ja matkustuskustannukset käsittävät noin 60 prosenttia budjetista.
Sen sijaan esimerkiksi rauhanturvatoiminnan, katastrofiavun tai alajärjestöjen kehitysaputoiminnan rahoitusta ei lasketa kuuluvaksi sääntömääräisen talousarvion piiriin.
Jäsenvaltiot maksavat osuutensa niiden maksukykyyn perustuvan prosenttiasteikon mukaisesti, jonka yleiskokous on hyväksynyt. Vuonna 2000 yhden valtion maksimiosuudeksi YK-budjetista määriteltiin 22 prosenttia; tämä on Yhdysvaltain maksuosuus. Vuonna 2013 suurimmat maksajat ja niiden osuudet budjetista olivat:


== SaavutuksiaMuokkaa ==

YK:n toiminnan ansiosta yli 80 entistä siirtomaavaltiota on saavuttanut itsenäisyytensä ja noin 170 alueellista konfliktia on ratkaistu rauhanomaisesti. Maailmanjärjestö on ollut mahdollistamassa vapaita vaaleja ainakin 45 valtiossa. Lisäksi YK on auttanut yli 80 poliittisen, taloudellisen, sosiaalisen ja kulttuurisen sekä ihmisoikeuksiin liittyvän sopimuksen täytäntöönpanossa.
YK on julistanut useita kansainvälisiä vuosipäiviä, joita vietetään maailmanlaajuisesti sen jäsenvaltioissa. Joitain tällaisia teemapäiviä ovat Kansainvälinen rauhanpäivä, Maailman ruokapäivä ja Kansainvälinen lasten päivä.


== KritiikkiäMuokkaa ==
Valtioiden vahva asemaa kansainvälisessä järjestelmässä on arvosteltu.kenen mukaan? YK:ssakin valtiot käyttävät pääasiallista valtaa. Useista asioista päättävät jäsenvaltioiden hallitusten edustajat, usein valtionpäämiehet sekä ulko- tai pääministerit. Päätöksiä valmistelevat YK-virkamiehet ja -edustajat, jotka ovat jäsenvaltioista rekrytoituja korkea-arvoisia virkamiehiä. Järjestelmä poikkeaa merkittävästi länsimaisista yhteiskuntajärjestelmistä, joissa valta on viime kädessä kansalaisilla. Kansainvälisten ja globaalien kysymysten ja ongelmien ratkaisuissa yksittäiset kansalaiset joutuvat luottamaan hallitusten pätevyyteen ja tahtoon hoitaa yhteisiä asioita.
Valtioiden yksinoikeus kansainvälisessä päätöksenteossa saattaa polkea alleen yksittäisten ihmisten ja ryhmien tarpeita. YK-järjestelmässä tätä epäkohtaa ovat pyrkineet korjaamaan erilaiset kansalliset tai kansainväliset kansalaisjärjestöt. 


== KansalaisjärjestötMuokkaa ==
Yhdistyneiden kansakuntien ihanteita vaalimaan ja järjestöä koskevaa tiedotusta hoitamaan on moniin maihin perustettu kansalaisjärjestöjä. Yksi näistä on Suomen YK-liitto.


== Erityis- ja yhteistyöjärjestötMuokkaa ==


=== ErityisjärjestötMuokkaa ===
Muutamat erityisjärjestöistä ovat paljon vanhempia kuin YK itse, mutta toimivat nykyisin YK:n yhteydessä. Esimerkiksi Maailman postiliitto perustettiin jo vuonna 1874.


=== YhteistyöjärjestötMuokkaa ===


== Katso myösMuokkaa ==
Luettelo Yhdistyneiden kansakuntien suurlähettiläistä
Luettelo Yhdistyneisiin kansakuntiin liittyvistä lyhenteistä
Yhdistyneiden kansakuntien jäsenvaltiot
Yhdistyneiden kansakuntien turvallisuusneuvosto
Yhdistyneiden kansakuntien yleiskokous
Ihmisoikeuksien yleismaailmallinen julistus


== LähteetMuokkaa ==


== KirjallisuuttaMuokkaa ==
Bennis, Phyllis: Tulilinjalla YK. Like, 2005. ISBN 952-471-637-2.
toim. Annika Lindblom: Pieni maailmankirja: YK:n toimintaa ja tavoitteita. Suomen YK-liitto, 1995. ISBN 952-9694-14-8.
Yhdistyneet kansakunnat. UniPress, 2007. ISBN 978-951-579-052-1.


== Aiheesta muuallaMuokkaa ==
 Kuvia tai muita tiedostoja aiheesta Yhdistyneet kansakunnat Wikimedia Commonsissa
Yhdistyneiden kansakuntien viralliset sivut.
Suomen pysyvä YK-edustusto.
Yhdistyneiden kansakuntien peruskirjan virallinen suomennos.
Suomen YK-liiton sivusto Yhdistyneistä kansakunnista.
Jäsenvaltiot Yhdistyneet Kansakunnat. (englanniksi)