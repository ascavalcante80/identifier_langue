rathustralaiset rukoilevat muinaisiranilaisella kielellä käyttäen muinaisia tekstejä pyhissä toimituksissa ja rukouksissa. Yhteisö on jakautunut pappeihin ja maallikoihin. Suvuttain kulkevassa papin tehtävästä käytetään nimitystä mobad tai ervad ja ylipapista dastur. Papit suorittavat rukouksia ja toimituksia yhteisön yksittäisen jäsenen puolesta.
Zarathustralaisuuden rituaalin keskipisteenä on tuli. Palvontamenossa, jasna, Ahura Mazdan taivaallisen tuli laskeutuu alas ja yhdistyy rituaalituleen. Tulta pidetään Ahura Mazdan poikana ja hänen kauneimpana näkyvänä muotonaan. Zarathustralaisuuden tulitemppeleissä tuli palaa jatkuvasti ja sitä pitävät yllä papit. Sisäiset rituaalit suoritetaan temppelissä, kun vastaavasti ulkoiset rituaalit voidaan suorittaa missä tahansa puhtaassa paikassa, kuten kotona.


== Etiikka ja maailmankatsomus ==
Zarathustralaiset arvostavat koulutusta, vaurauden tavoittelua, miesten ja naisten yhtäläistä asemaa sekä hyväntekeväisyyttä. Koulutuksen ja sivistyksen arvostaminen on edistänyt nykypäivän zarathustralaisten taloudellista menestystä. Ahu Mazdan antamien ilon, naurun ja hyvyyksien arvostaminen on uskonnolinen velvoite, ei ainoastaan nautinto. Surullisuutta, sairautta ja askeettisuutta ei suosita. Hyvien ohjeiden noudattaminen tuo hyviä taisteluita Ahura Mazdan puolesta pahuutta vastaan.
Zarathustralaisuudessa naiset eivät pääse papiksi, mutta muuten heillä samanalainen asema kuin miehellä. Tämä on harvinaista vanhoissa uskonnoissa. Naisetkin kamppailevat miesten rinnalla pahuutta vastaan.
Zarathustralaisessa etiikassa rehellisesti hankkittua omaisuutta tulee käyttää oikein. Hyväntekeväisyys on keino taistella pahuutta vastaan. Yhteisön huonommin menestyneistä jäsenistä huolehditaan avustusverkostolla, joka auttaa koulutuksessa, asumisessa ja terveydenhoidossa.


== Nykytilanne ==
Zarathustralaisuus on edelleen elävä uskonto. Nykyisin pieniä zarathustralaisia yhteisöjä elää Iranissa Jazdin ja Kermanin maakunnissa sekä Intiassa, jossa heitä nimitetään parseiksi. Siirtolaisuuden myötä zarathustralaisia asuu nykyisin myös Pohjois-Amerikassa ja Englannissa.
Nykyään zarathustaralaisia on jäljellä noin 150 000 (joidenkin tietojen mukaan 250 000) Iranissa sekä Intiassa, jonne he pakenivat islamilaisten vainoa. Iranissa zarathustralaisilla on tunnustettu asema vähemmistöuskontona. Tämä tarkoittaa jaettua paikkaa valtion parlamentissa juutalaisten kanssa.
Suomeen zarathustralaisuus on saapunut maahanmuuttajien mukana. Jotkut Iranista Suomeen tulleet maahanmuuttajat ovat zarathustralaisia ja iranilaisten perinteinen Newroz-juhla juontaa juurensa zarathustralaisuudesta. Zarathustralaiset juhlivat profeetan syntymäpäivää 26. maaliskuuta.


== Tunnettuja zarathustralaisia ==
Kserkses I. (pers. Khashayarshah), Persian suurkuningas
Freddie Mercury, Queen-rock-yhtyeen vokalisti
Zubin Mehta, kapellimestari
Jamsetji Tata intialaisen Tata-konsernin perustaja
J. R. D. Tata, Tata-konsernin toimitusjohtaja
Alexander Bard, ruotsalainen kirjalilija, näyttelijä ja laulaja
Dadabhai Naoroji, brittiläinen poliitikko, vuonna 1892 ensimmäinen aasialainen alahuoneessa
Sam Manekshaw, Intian armeijan sotamarsalkka
Pherozeshah Mehta, Dadabhai Naoroji ja Bhikaiji Cama, Intian vapaustaistelijoita
Homi Jehangir Bhabha, intialainen ydinfyysikko
Homi K. Bhabha, post-kolonialismin tutkija
Feroze Gandhi, Indira Gandhiin aviomies
Farhang Mehr, aiemmin Iranin talousministeri, nykyisin professorina Bostonissa
Kasra Vafadari, Teheranin yliopiston entinen johtaja, sittemmin luennoitsija Pariisin yliopistossa


== Lähteet ==
Clark, Peter: Zoroastrianism an introduction to an ancient faith, Sussex academic press, Brighton Portland (1998)
Hintze, Almut (toim. Partridge, Christopher): ”Zarathustralaisuus”, Uusien uskontojen käsikirja. Lion Publishing (suom. Kirjapaja), 2004, 2006. ISBN 951-607-327-1.
Nanavutty, Piloo: The Gathas of Zarathustra hymns in praise of Wisdom, Ahmedabad : Mapin Publishing Middletown, NJ : Grantha Corporation , 1999
Salonen Armas: Persian muinaisuus ja kulttuuri, Otava, Keuruu (1967)
Hämeen-Anttila, Jaakko: Sinunkin juuresi ovat Iranissa Tiede-lehti.  17. elokuuta 2006.


== Viitteet ==


== Aiheesta muualla ==

Zoroastrian and Vedic connections
Avesta.org
http://dmoz.org/Society/Religion_and_Spirituality/Zoroastrianism/
Adherents.com: Zoroastrianism
Zoroastrian Influence Upon Jewish Conceptions Of Satan
UNESCO Zarathustralaisuus projekti
Turun Sanomat 21.5/2004 / Kristinusko, sufilaisuus ja zarathustralaisuus leviävät
Zarathustran seuraajien temppeli löytyi 2004/01