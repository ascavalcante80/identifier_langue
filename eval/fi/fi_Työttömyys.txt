lkoi Yhdysvalloista vuonna 2007 alkaneen finanssikriisin seurauksena.
Suomen väestön vanhenemisen uskottiin laajalti vielä aiemmin johtavan suureen työvoimapulaan, mutta tämä ennuste ei toteutunut. Vuonna 2012 yli kaksi kolmasosaa suurista sukupolvista oli jo jäänyt eläkkeelle, eikä työvoimapulaa syntynyt. Suurilla sukupolvilla tarkoitetaan toisen maailmansodan jälkeen syntyneitä suuria ikäluokkia. Osasyinä ennusteen kaatumiseen oli, että suuret ikäluokat pysyivätkin työelämässä ennakoitua kauemmin ja samalla maahanmuutto Suomeen kasvoi yllättävän paljon. Maahanmuutto toi Suomeen 2000-luvulla 250 000 ulkomaalaistaustaista kilpailemaan työpaikoista. Samaan aikaan uusia työpaikkoja ei syntynyt talouden heikentyessä vuodesta 2008 alkaen. Sen sijaan että suurien ikäluokkien poistuminen työelämästä olisi tuonut odotetun työvoimapulan, se vain hieman loivensi työttömyyden kasvua.
Laman aikana kehittyi paljon pitkäaikaistyöttömyyttä. Noin puolet pitkäaikaistyöttömistä on yli 50-vuotiaita ja monet heistä poistuvat eläkeputkeen lähivuosina. Pitkäaikaistyöttömyyden ratkaisemiseksi käytetään useita keinoja, muun muassa kuntouttavaa työtoimintaa. Muina pitkäaikaistyöttömyyden hoitokeinoina on yritetty palkkatuettua työtä, työelämävalmennusta ja työharjoittelua sekä erilaisia koulutus- ja työkokeiluja. Etenkin nuorille tarkoitettuja vaihtoehtoja ovat esimerkiksi työpajatoiminta, matalapalkkatuki, oppisopimuskoulutus ja työkoulu. Pitkäaikaistyöttömien "kova ydin" on kuitenkin vaikeasti työllistyvää; monilla heistä on sairauksia ja syrjäytymistä, ja lukuisat hallitukset ovat yrittäneet parantaa tilannetta vaihtelevalla menestyksellä. Vaikeimmin työllistyviä on yritetty työllistää muun muassa kansalaistyö-mallilla.


=== Pitkäaikaistyöttömyyden syytMuokkaa ===
Lääkärilehdessä 45/2010 julkaistiin työterveyshuollon erikoislääkäri Raija Kerättären ja THL:n tutkija Vappu Karjalaisen selvitys, jonka mukaan pitkäaikaistyöttömien sairauksissa on usein kyse mielenterveyden häiriöistä. Tutkimuksessa ilmeni, että toimintakyvyn heikkeneminen jää usein tunnistamatta, koska sairaat pitkäaikaistyöttömät eivät jaksa jonottaa palveluihin tai osaa hakeutua niihin. Kyse on usein vaikeasta masennuksesta tai kehitysvammaisuudesta, ei viitseliäisyyden puutteesta. Siten pitkäaikaistyöttömiä ei voida auttaa koulutus- tai työllistämistukitoimin, ennen kuin heidän sairautensa on hoidettu.


=== Työttömien aktivointiMuokkaa ===
Harhaanjohtavien tietojen perusteella on kuntia vaadittu laatimaan työttömille aktivointisuunnitelmia, joilla yritettään painostaa työttömiä palkattomaan työhön maksamalla työstä pelkkää työmarkkinatukea, lisäksi mielekästä työtä ei ole tarjolla. Työttömiä painostetaan hyväksymään aktivointisuunnitelma karenssilla ja syyllistämään henkilö työttömyydestä, vaikka todellisuudessa kysymys on olosuheista. Asiantuntijat ovat voimakkaasti arvostelleet Stubbin hallituksen harjoittamaa politiikkaa asian suhteen. Painostuksen tehostamiseksi kuntiin on alettu palkata virkasuhteisia työpäälliköitä, jotka voivat yhdessä toimeentulotuen välityksellä kiristää työttömiä vähentämällä perustoimeentulotukea 20 % tai 40 %. Lisäksi työpäällikkö voi tehdä oman harkintansa mukaan yhteistyötä TE-keskuksen kanssa tehostakseen toimintaansa.


== Työttömyys tulevaisuudessaMuokkaa ==
Tulevaisuudessa teknologisen kehityksen, esimerkiksi tietotekniikan, automaation, robotiikan, robottiautojen, 3D-tulostamisen ja ohjelmistokehityksen ennustetaan vievän paljon lisää työpaikkoja erityisesti tehtaista ja muista työläisaloilta, mutta myös korkeammin koulutetuilta toimistotyöpaikkojen aloilta, kuten pankeista, vakuutusyhtiöistä, kirjanpidosta ja tilintarkastuksesta.


=== EnnusteitaMuokkaa ===
Suomessa ETLA ennusti 2014 että joka kolmas työpaikka Suomessa katoaa tietotekniikan kehittymisen takia. Puolestaan monimutkaista ajattelua, etiikkaa, moraalia ja ihmisten välistä viestintää vaativat työt lisääntyvät kahden seuraavan vuosikymmenen aikana.
Oxfordin yliopiston raportin mukaan lähes puolet työpaikoista voidaan Yhdysvalloissa korvata roboteilla ja keinoälyllä 20 vuoden aikana. Sama kehitys on nähtävissä Suomessa ja muissa teollistuneissa maissa.
Martin Ford, ohjelmistoyrittäjä ja kirjailija, ennusti Washington Post lehdessä työttömyyden nousevan 75%:iin vuosisadan loppuun mennessä. Hänen mukaansa uudet työpaikat syntyvät vain digitaalisille aloille, kun robotit korvaavat ihmiset eri aloilla ja ihmiset vain ohjaavat ja ohjelmoivat robotteja ja muita koneita.
Työtehtävät, jotka työllistivät 47% yhdysvaltalaisista vuonna 2010 arvioitiin mahdollisesti katoaviksi 10-20 vuoden sisällä.


== LähteetMuokkaa ==
Tilastokeskus: Työikäinen väestö


=== ViitteetMuokkaa ===


== Aiheesta muualtaMuokkaa ==
CIA – The World Factbook: Maakohtaiset työttömyysasteet (englanniksi)
YLE Elävä arkisto: Suurtyöttömyys on valinta. Raportti talouspolitiikasta 1995
Vuolanne Antti: Sosiaalinen tasaus ja tehokas talous. Sivut 65 - 71: Työn markkinaperusteisen arvonmäärityksen täydentäminen
Findikaattori - Työttömyysaste kuukausittain vuodesta 1989 alkaen
Findikaattori - Pitkäaikaistyöttömät kuukausittain vuodesta 2006 alkaen
Tilastokeskus - Työvoimatutkimus
Työ- ja elinkeinoministeriön Työllisyyskatsaus
Työ- ja elinkeinoministeriön Työnvälitystilasto