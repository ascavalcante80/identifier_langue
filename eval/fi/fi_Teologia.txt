steltu siitä, onko teologia lähinnä kristinuskolle ominainen tutkimusala. Tällöin kristillinen teologia tulisi erotella muista. Monet ovat katsoneet teologian tutkimusalana soveltuvan nimensä mukaisesti lähinnä jumalan (theos) ja jumaluskon tutkimiseen, jolloin se ei soveltuisi samassa määrin uskontoihin, jotka rakentuvat toisella tapaa, kuten uskontoihin, joissa ei ole jumaluuksia tai jotka kieltävät, että asioita voi tutkia loogisesti. Esimerkiksi buddhalaisuutta tutkivat suosivat usein nimitystä ”buddhalainen filosofia” buddhalaisen teologian sijaan, koska buddhalaisuudessa ei ole samanlaista ajatusta jumalasta kuin suurissa yksijumalisissa uskonnoissa.
Termin 'teologia' soveltaminen kristinuskoa muistuttaviin uskontoihin voi olla yhtä lailla harhaanjohtavaa. Islamin piirissä kristillistä teologista keskustelua vastaava teologis-filosofinen keskustelu on ollut vähäistä ja jopa jossain määrin huonomaineista toimintaa nimeltään kalam. Islamin varsinainen oma vastine kristilliselle teologialle olisi pikemminkin islamilaisen lain tutkimus eli fiqh.
Juutalaisuudessa poliittisten mahtien puute on johtanut siihen, että teologinen keskustelu on sijoittunut enimmäkseen juutalaisiin yhteisöihin ja synagoogiin akateemisten laitosten sijaan. Juutalainen teologia on kuitenkin ollut historiallisesti hyvin toimeliasta ja vaikuttanut paljon sekä kristilliseen että islamilaiseen teologiaan. Myös juutalaisuuden tapauksessa kristillinen teologia vertautuisi parhaiten rabbiiniseen keskusteluun juutalaisesta laista sekä juutalaisiin raamattukommentaareihin.
Helsingin yliopiston systemaattisen teologian laitos toteaa, että sen alueeseen kuuluvat kristillisten tai muiden oppien ja käsitysten sisältöä sekä rakennetta tutkivat teologiset tieteet. Laitoksella on myös tehty systemaattisen teologian alaan kuuluva islamia käsittelevä väitöskirja.


== Katso myös ==
Kristillinen teologia
Liberaaliteologia
Luonnollinen teologia
Neuroteologia
Raamattuteologia
Teologia ja uskontotiede
Teologia uskontotieteessä
Teologiset yliopistotutkinnot


== Lähteet ==
Helsingin yliopisto, systemaattisen teologian laitos Viitattu 23.10.2007.
Hukari, Ari: Islam, ilmoitus ja historia: Abul A’la Mawdudin ja Fazlur Rahmanin Koraanin ja tradition tulkinta. Väitöskirja: Helsingin yliopisto. Helsinki: Suomalainen teologinen kirjallisuusseura, 2005. ISBN 952-9791-58-5.
Luomanen, Petri (toim.): Teologia: Johdatus tutkimukseen. Helsinki: Edita, 2001. ISBN 951-37-3456-0.
Pihlström, Sami: Usko, järki ja ihminen: Uskonnonfilosofisia esseitä. Helsinki: Suomalainen teologinen kirjallisuusseura, 2001. ISBN 952-9791-41-0.


=== Viitteet ===


== Kirjallisuutta ==
 Lähdeaineistoa aiheesta Teologia Wikiaineistossa
McGrath, Alister: Kristillisen uskon perusteet: Johdatus teologiaan. (Christian theology: An introduction. First edition 1995, third edition 2001.) 2. tarkistettu painos. Suomentanut Satu Norja. Suomenkielisen laitoksen toimittanut Reijo Työrinoja. Helsinki: Kirjapaja, 1999. ISBN 951-625-616-3.
McGrath, Alister (toim.): Modernin teologian ensyklopedia. (The Blackwell encyclopedia of modern Christian thought, 1993.) Suomentaneet Satu Norja ja Kia Sammalkorpi-Soini. Helsinki: Kirjapaja, 2000. ISBN 951-625-495-0.
Pihkala, Juha: Uskoa tiedosta ja tietoa uskosta: Johdatus dogmatiikkaan. Helsinki: Edita, 2009. ISBN 978-951-37-5561-4.
Raunio, Antti & Luomanen, Petri (toim.): Teologia: Johdatus tutkimukseen. 4. uudistettu painos. Helsinki: Edita, 2010. ISBN 978-951-37-5637-6.
Vainio, Olli-Pekka & Kemppainen, Lauri (toim.): Modernin teologian suuntauksia. Helsinki: Kirjapaja, 2014. ISBN 978-952-247-447-6.


== Aiheesta muualla ==

Teologia.fi. Suomalaista yliopistoteologiaa esittelevä palvelu.
Teologiset tiedekunnat Suomessa
Helsingin yliopiston teologinen tiedekunta.
Itä-Suomen yliopiston filosofisen tiedekunnan teologinen osasto.
Åbo Akademi, teologiska fakulteten. (ruotsiksi)

Teologinen Aikakauskirja.
Computer-Assisted Theology. Internet Resources for the Study and Teaching of Theology. (englanniksi)