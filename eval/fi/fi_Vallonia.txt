i- ja terästeollisuuden vähittäinen alasajo ja loppuminen ovat olleet raskaita koko Vallonialle.
Vallonian pitkästä ja monipuolisesta teollisesta perinteestä kertovat monet Suomeen alueelta tulleet suvut, jotka toivat mukanaan alan taitotietoa, jolla suomalaista teollisuutta on 1800-luvulta lähtien rakennettu.
Uudella vuosituhannella tilanne on tasapainottunut ja Vallonia pyrkii uusien investointien ja uuden tuotannon avulla hyödyntämään keskeistä sijaintiaan Euroopassa.


=== Tuotantoaloittainen jako ===
Maa- ja metsätalous ja kalastus: 1,8 %
Teollisuus, energiantuotanto ja rakentaminen: 27,4 %
Palvelut: 70,8 %
(Luvut ovat vuodelta 2001.)


=== Taloudellista tilastoa ===
BKT: 61 582 miljoonaa euroa (2002).
BKT asukasta kohden: 78,2 % Euroopan unionin alueellisesta keskiarvosta (EU / 2000).
Työttömyys: 16,4 % (2003).


== Kulttuuri ==
Kulttuuriin liittyvät asiat eivät varsinaisesti kuulu alueen toimivaltaan. Ne ovat osa "ranskankielisen yhteisön" (Communauté française) tehtäviä. Kuitenkin Vallonialla on ollut ja on edelleenkin oma vahva kulttuurillinen identiteettinsä.
Unescon maailmanperintölistalle alueelta ovat päässeet hyvin eri kausia edustavia rakennetun ympäristön monumentteja:
Canal du Centren (Keskuskanava) neljä laivahissiä ja niiden ympäristöt La Louvièressa ja Le Rœulex'ssa Hainaut'ssa.
Kuuden Vallonian kaupungin; Binchen, Charleroin, Monsin, Namurin, Thuin ja Tournain keskiaikaiset kellotornit.
Tournain Notre-Damen katedraali.
Spiennesin (Mons) neoliittisen ajan piikivikaivaukset.
Useat ranskankieliset taiteilijat ovat lähtöisin Valloniasta, muun muassa Georges Simenon, René Magritte, Marguerite Yourcenar, César Franck ja Paul Delvaux.


== Lähteet ==


== Aiheesta muualla ==
 Kuvia tai muita tiedostoja aiheesta Vallonia Wikimedia Commonsissa