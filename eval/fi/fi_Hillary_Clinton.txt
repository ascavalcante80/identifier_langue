altiossa toivat hänelle suhteellisen vaalitavan ansiosta enemmän valitsijamiehiä kuin Clintonin saamat täpärät voitot.
Huhtikuun 2008 lopulla Clintonin ehdokkuus näytti jo lähes matemaattiselta mahdottomuudelta. Vaikka kumpikaan ehdokkaista ei enää kyennyt saamaan ehdotonta enemmistöä valitsijamiehistä, oli Obaman etumatka huomattava ja hänen asemansa Clintonia vahvempi niin sanottujen superpuoluekokousedustajien keskuudessa. Nämä superpuoluekokousedustajat koostuvat enimmäkseen virkoihin valituista poliitikoista ja puolueen sisäpiiriläisistä, ja Clinton oli vielä kilvan alkuvaiheessa saanut Obamaa enemmän tukea heidän keskuudestaan. Kun vielä monet merkittävät demokraatit, kuten aiemmin kantaansa pantannut ja kisasta jo aiemmin pudonnut John Edwards ilmoittivat kannattavansa Obamaa, Clintonin ehdokkuus näytti tuhoontuomitulta.


== Ura kirjailijana ==
Presidentin puolisona Clinton kiersi aviomiehensä mukana valtiovierailuilla. Hän julkaisi viikoittaista, matkakokemuksiinsa perustuvaa kolumnia ”Talking It Over”, joka käsitteli eri maiden naisten, lasten ja perheiden asemaa ja elinoloja.
Vuonna 1996 julkaistiin seuraavana vuonna parhaan puhekirjan Grammylla palkittu It Takes a Village: And Other Lessons Children Teach Us.
Clintonin muistelmat Living History (suom. Tahtonainen, Otava 2006) ilmestyivät 2003. Kirjan myynti ylitti ensimmäisen kuukauden aikana yli miljoonan kappaleen rajan, ja se oli jälleen parhaan äänikirjan Grammy-ehdokkaana.
Useiden muiden julkisuuden henkilöiden tapaan Clinton on käyttänyt kirjojensa kirjoittamisessa apuna useita asiantuntijoita: tutkijoita, puheiden kirjoittajia sekä niin sanottuja haamukirjoittajia, joista kuuluisimpana Maryanne Vollersia.


== Suomennetut teokset ==
Tahtonainen. Otava, 2006. ISBN 951-1-21426-8.


== Lähteet ==


== Kirjallisuutta ==
Allen, Jonathan – Parnes, Amie: HRC: State Secrets and the Rebirth of Hillary Clinton. New York: Crown Publishers, 2014. ISBN 978-0-8041-3675-4.


== Aiheesta muualla ==

Clintonin verkkosivu Yhdysvaltain senaatissa
White House - biografia
Hillary Clintonin kampanjasivusto