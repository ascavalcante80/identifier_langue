rheilu ===
Toulousen rugbyjoukkue Stade Toulousain kuuluu kansallisen liigan kärkijoukkueisiin. Se on voittanut enemmän mestaruuksia kuin mikään muu ranskalaisjoukkue, ja Toulouse pitää itseään paitsi Ranskan, myös koko Euroopan rugbypääkaupunkina. Vuonna 2012 se voitti liigan loppuottelussa Toulonin kaupungin joukkueen Rugby Club Toulonnais.
Jalkapallojoukkue Toulouse FC pelaa korkeimmalla sarjatasolla Ligue 1:ssä.
Kaupungin ympäristössä on kolme golfkenttää, jotka ovat auki ympäri vuoden.


=== Media ===
Toulousessa toimii useita televisiokanavia ja radioasemia. France 3 Sudin pääkonttori on Toulousessa ja studiot Cepieressä. Se lähettää päivittäin alueuutisia ja tuottaa teemaohjelmia myös oksitaanin kielellä. Télé Toulouse -paikallistelevisiolla on toimitus José Cabanis -kirjaston yhteydessä. OC-TV välittää televisio-ohjelmaa internetissä.
Paikallis-ja alueradioita ovat France Bleu Toulouse, Canal Sud (92,2), FMR, Toulouse FM (92,6), NRJ Toulouse (100,4), Fun Radio Toulouse (105,9)181, RTL Toulouse (103,9), RMC Toulouse (104,3), Europe 1 Toulouse (106,3), Radio-Radio, Booster FM (106,8), Radio Plus, Radio Campus (94,0), Radio Mon Païs ja Radio Occitania. Monet niistä lähettävät ohjelmaa myös internetissä.
Alueen suurin lehti on päivittäin ilmestyvä La Dépêche du Midi. Gazette du Midi on talouslehti, entinen La Croix du Midi uudelta nimeltäään Voix du Midi, on kirkollinen lehti ja Pyrénées Magazine tarjoaa luettavaa kulttuurista, maanviljelystä, taiteesta, historiasta ja urheilusta sekä muista alueen aiheista.


== Lähteet ==
Nicola Williams, Oliver Berry, Steve Fallon: France. Lonely Planet, 2009. ISBN 9781741049152. Google books.


=== Viitteet ===


== Aiheesta muualla ==
 Kuvia tai muita tiedostoja aiheesta Toulouse Wikimedia Commonsissa
Le Wiki de Toulouse