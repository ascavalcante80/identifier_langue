 ===
Pääkampuksen lisäksi UNAMin yliopistoon kuuluu useita muita kampuksia Méxicon kaupungin alueella sekä muualla Meksikossa. Nämä ovat keskittyneet pääasiassa tutkimustyöhon sekä jatko-opintojen järjestämiseen.
Yliopistoon kuuluu lisäksi neljä pienempää kampusta Yhdysvalloissa ja Kanadassa. Nämä keskittyvät meksikolaiseen kulttuuriin ja espanjan kieleen. Kampukset sijaitsevat San Antoniossa, Chicagossa, Los Angelesissa ja Gatineaussa.


=== Muut rakennukset ===

UNAMille kuuluu myös muita rakennuksia Meksikossa. Palacio de Minería sijaitsee Méxicon keskustassa. Kolmikerroksisessa talossa oli alkujaan insinööritieteiden tiedekunta. Rakennuksessa on nykyään kirjanäyttelyitä, joissa on historiallisia kirjoja Meksikosta 1800-luvulta. Casa del Lagossa järjestetään monia yliopiston kulttuuritapahtumia, kuten tanssia, teatteriesityksiä ja balettia.
Baja Californian osavaltiossa noin 130 kilometriä Yhdysvaltain rajalta etelään on Meksikon kansallinen observatorio. Se on ollut toiminnassa vuodesta 1970, ja siinä on kolme suurta teleskooppia.


== Lähteet ==


== Aiheesta muualla ==

Yliopiston kotisivut (espanjaksi) (englanniksi)
UNAMin kulttuuri (espanjaksi)
Yliopiston pääkampus UNESCOn sivuilla (englanniksi) (ranskaksi)