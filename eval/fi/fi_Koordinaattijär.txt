n perin 93 kiintopisteeseen, joiden määrää on myöhemmin kasvatettu.
EUREF-FIN on ETRS89:n suomalainen realisaatio, jonka tarkkuutta on kasvatettu mittaamalla kahdessa vaiheessa noin 450 kiintopistettä Suomessa ja lähialueilla maan rajojen ulkopuolella. WGS84:n ja EUREF-FIN-koordinaatistojen ero on tällä hetkellä (2008) alle metri ja suuressa osassa käyttötarkoituksia koordinaatistoja voidaan pitää yhtenevinä.
Kartastokoordinaattijärjestelmä (KKJ) on Suomessa vuodesta 1970 käytetty koordinaattijärjestelmä. Sen realisaatio perustuu kolmiomittauksiin ja se on jonkin verran vääristynyt. KKJ:n käytöstä valtakunnallisessa kartoituksessa ollaan luopumassa ja uudet maasto- ja merikartat laaditaan EUREF-FIN-koordinaatistoon.
NAD83 (North American Datum) on ETRS89:n kaltainen alueellinen pohjoisamerikkalainen koordinaattijärjestelmä, joka on senttimetritasolla yhtenevä WGS84:n kanssa. NAD83:n realisaatio perustuu osin vanhoihin kolmiomittauksiin ja sitä jonkin verran vaivaavat vääristymät. Siksi sen pohjalta on laadittu paikallisia tarkempia realisaatioita.


== Lähteet ==
Poutanen Markku: GPS-paikanmääritys. ISBN 951-9269-89-4
Poutanen Markku, Geodeettinen laitos: Koordinaatit, korkeus, kartat ja GPS. GPS paikkatiedon tuotannossa ja navigoinnissa. TKK Koulutuskeskus Dipoli 21.-22.11.2000.
Suomen koordinaattijärjestelmät. Viitattu 20.8.2008
ITRS, ITRF, ETRS, ETRF, EUREF – Uusia koordinaattijärjestelmiä ym asiaan liittyvää. Viitattu 20.8.2008
Maanmittauslaitos: Koordinaatti- ja korkeusjärjestelmät. Viitattu 20.8.2008
Differences between coordinate systems. Viitattu 20.8.2008
Suomen geoidimallit ja niiden käyttäminen korkeuden muunnoksissa. Viitattu 29.8.2011
Suomen geodeettiset koordinaatistot ja niiden väliset muunnokset. Viitattu 29.8.2011