nattajat taas antoivat Harrisonista kuvan keskiverto-amerikkalaisena, joka ajoi intiaanit pois Yhdysvalloista. Harrison voitti vaalit lopulta selvästi, pitkälti Van Burenin edellisellä kaudella Yhdysvaltoja koetelleen talouslaman takia.
Harrison astui virkaansa Yhdysvaltojen kaikkien aikojen vanhimpana presidenttinä 4. maaliskuuta 1841. Virkaanastujaisten huonosta säästä huolimatta hän ei suostunut pukemaan päälleen takkia tai hattua. Kuukauden kuluttua virkaanastujaisista hän kuoli keuhkokuumeeseen. Harrisonin kuoltua Yhdysvaltain väliaikaiseksi presidentiksi nimitettiin silloinen varapresidentti John Tyler, joka sai tapahtuman johdosta lempinimen His Accidency (suom. Hänen Tapaturmaisuutensa). Harrisonin vaimo sai kongressilta miehensä kuoleman johdosta 25 000 dollarin kertakorvauksen (presidentin silloinen vuosipalkka) sekä ilmaisen postituksen kaikille kirjeilleen.
Harrison ja hänen vaimonsa on haudattu William Henry Harrison Tomb State Memorial -nimiseen hautakappeliin heidän kotitilalleen North Bendiin, Ohioon.


== Lähteet ==


== Aiheesta muualla ==

William Henry Harrison Valkoinen Talo (englanniksi)