a murteissa švaana ja vokaalin aleneminen on yleistä ennen /r/:ää ja retrofleksisia assimilaatioita kuten [ʈ], [ɳ].


== MurteetMuokkaa ==
Ruotsilla on monia murteita, jotka eroavat toisistaan paljon ääntämisen ja jopa kieliopin suhteen: joissakin murteissa verbeillä näkyy monikkomuotoja tai nomineilla sijamuotoja. Tosin kirja- ja yleiskielessäkin verbien monikkomuotoja käytettiin 1900-luvulle asti, vaikka ne olivat kaupunkipuhekielestä ja useimmista murteista jo silloin lähes kuolleet ja vieläkin niitä esiintyy murteiden lisäksi muun muassa uskonnollisessa kielessä (esimerkiksi vara (suomeksi ”olla”) -verbin preesensmuoto on nykyisin yleensä myös monikossa yksikön muoto är (”on”), mutta poikkeustapauksissa esiintyy myös monikkomuoto äro). Monet murteet ovatkin muunmurteisille ruotsalaisille mahdottomia ymmärtää, mutta nykyisin lähes kaikki ruotsalaiset osaavat yleiskieltä. Murteita voi esiintyä niinkin pienillä alueilla, että eri pitäjillä saattaa olla omia murteita. Murteet kuitenkin jaetaan yleisesti kuuteen pääryhmään, joilla on selviä yhtäläisyyksiä ääntämisessä ja kieliopissa. Alla joka ryhmästä on annettu joitakin esimerkkejä; murteiden lukumäärä lienee yhteensä useita satoja. Ruotsissa murreryhmien nimissä esiintyy sana mål, joka tarkoittaa puhetyyliä.

Norrländska mål—Norlanti, Ruotsin pohjoisosa
1. Ylikainuu, Norrbotten; nuori nainen
2. Burträsk, Västerbotten; vanha nainen
3. Aspås, Jämtland; nuori nainen
4. Färila, Hälsingland; vanha mies
Sveamål—Sveanmaa
5. Älvdalen, Taalainmaa; vanha nainen
6. Gräsö, Uplanti; vanha mies
7. Sorunda, Södermanland; nuori mies
8. Köla, Värmlanti nuori nainen
9. Viby, Närke; vanha mies
Gotländska mål—Gotlanti
10. Sproge, Gotlanti; nuori nainen
Östsvenska mål—Ahvenanmaa ja Manner-Suomi
11. Närpiö, Pohjanmaa; nuori nainen
12. Dragsfjärd, Varsinais-Suomi; vanha mies
13. Porvoo, Uusimaa; nuori mies
Götamål—läntinen ja pohjoinen Götanmaa, perinteisesti keskittyen Länsi-Götanmaalle
14. Orust, Bohuslän; vanha mies
15. Floby, Länsi-Götanmaa; vanha nainen
16. Rimforsa, Itä-Götanmaa; vanha nainen
17. Årstad-Hedberg, Halland; nuori mies
18. Stenberga, Småland; nuori nainen
Sydsvenska mål—Ruotsin eteläkärki, sisältäen Blekingen, eteläisen Hallandin ja eteläisen Smålandin
19. Jämshög, Blekinge; vanha nainen
20. Bara, Skåne; vanha mies
Suomen ruotsinkielisten puhuma ruotsi eroaa Ruotsissa puhuttavasta varsinkin ääntämykseltään mutta myös sanastossa on eroja. Erot eivät johdu vain suomen kielen vaikutuksesta, vaan myös siitä, että suomenruotsissa on säilynyt sanoja ja ääntämyspiirteitä, jotka ovat Ruotsissa kadonneet tai harvinaistuneet. Pohjois-Ruotsissa puhuttava ruotsi muistuttaa suomalaisvaikutuksen vuoksi jonkin verran suomenruotsia. Samantapaisia ilmiöitä esiintyi myös vironruotsissa, joka luettiin yhdessä suomenruotsin kanssa itäruotsalaisten murteiden ryhmään. Vironruotsi on kuitenkin melkein kadonnut, sillä lähes kaikki vironruotsalaiset siirtyivät Ruotsiin Neuvostoliiton liitettyä Viron itseensä.


== LainasanojaMuokkaa ==


=== Ruotsin lainasanoja suomeenMuokkaa ===
skruv – ruuvi
stol – tuoli
krut – ruuti
bank – pankki
post – posti
boll – pallo
motor – moottori
kort – kortti
tjugo – tiu (vrt. vanhan kirjaruotsin tiugh)
vakt – vahti (jakt - jahti, makt - mahti)
murteellisia sanoja: lekti, hantuuki, nästuuki, vylli, rekkooli, resnekka, papperstokka, kööki, ookata...
Professori Kaisa Häkkisen mukaan ruotsalaisia lainasanoja on suomen kielessä ainakin 4 000. Suomalaisia lainasanoja taas on ruotsin kielessä vain n. 10.
Usein varsinkin vanhemmat erikoisterminologiat saattavat koostua melkein kokonaisuudessaan lainasanoista. Kaiketi englannin kielen yleistymisen myötä on uudempien erikoisalojen sanasto enenevässä määrin kuitenkin englanti-vaikutteista. Esimerkin ruotsin kielen voimakkaista vaikutteista antaa (harraste)veneilyssä, erityisesti purjehduksessa, käytössä oleva terminologia (josta on tosin eräitä sanoja varten annettu suosituksia suomenkielisiksi vastineiksi).
kompass – kompassi
läkare - lääkäri
roder – ruori
ankare – ankkuri
kajuta – kajuutta
rigg - riki
durk – turkki (eli laivan tai veneen ”lattia”)
schackel – sakkeli
styrbord – tyyrpuuri (laivan oikea puoli, se puoli laivaa jolta laivaa ohjataan, styra = ohjata)
babord – paapuuri (laivan vasen puoli)
lä – lee, suositus: ”suojanpuoli”,
lovart – luuvartti, suositus: ”tuulenpuoli” eli se puoli jolta tuuli tulee
båtshake – puoshaka
fall – falli, suositus: ”nostin”
skot – skuutti
stag – staagi (staaki), suositus: harus, eli mastoa pituussuunnassa tukevat köydet
vant – vantit suositus: sivuharus, eli mastoa sivusuunnissa tukevat köydet
fock – fokka (eräs yleinen keulapurjelaji)
kryss – kryssi, suositus: luoviminen


=== Suomalaisperäisiä sanoja ruotsissaMuokkaa ===
pojke < suom. poika
känga ’varsikenkä’ < kenkä
pjäxa < pieksu
kola (murt.) < kuolla
rappakalja ’hölynpöly, pöty’ < rapakalja
lapp ’lappalainen’ < Lappi
hen < hän 
Lähde: Svenska Akademiens ordbok


== LähteetMuokkaa ==


== Katso myösMuokkaa ==
Toinen kotimainen kieli
Pakkoruotsi


== Aiheesta muuallaMuokkaa ==

Swedish 101 (englanniksi)
Sanakirja (ruotsi-suomi-ruotsi sanakirja)
Ruotsin kielen kehitystä vanhemmasta muinaisruotsista nykyruotsiin