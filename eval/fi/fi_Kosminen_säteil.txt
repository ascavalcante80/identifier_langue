n typpiatomin purkautumisessa lähetettyä fluoresenssia.
Ilmasuihkuilmaisinasemat koostuvat useammasta laajalle asetellusta ilmaisimesta, ja niillä voidaan tutkia ilmasuihkun kokoa sekä sekundaarihiukkasten jakaumaa.


== Ilmiön löytäminen ==
Kosmisen säteilyn löytäjänä pidetään Victor Hessiä. Hän havainnoi ionisoivaa säteilyä kuumailmapallosta vuosina 1911-1913 ja totesi sen olevan peräisin ilmakehän ulkopuolelta. Hän tutki säteilyä elektrometrillä ja huomasi säteilyn alkavan merkittävästi kasvaa yli kilometrin korkeudella, viiden kilometrin korkeudella säteily oli jo 3-5 kertaa voimakkaampaa kuin maanpinnalla.


== Käytännön vaikutukset ==
Syöpäriskin kasvu etenkin paljon lentävillä kuten lentohenkilökunnalla. Muistivirheitä ram-muistissa ja vastaavat häiriöt mm. prosessorien laskennassa. Heikentää sähköverkon luotettavuutta. Aiheuttaa joidenkin materiaalien vanhenemista.


== Hyötykäyttöä ==
Hiukkassuihkun myoneita on ehkä mahdollista käyttää läpivalaisuun eli myoniradiografiaan. Koska säteilynlähde olisi tällöin luonnollinen, olisi suurienkin kappaleiden läpivalaisu mahdollista. Myoneita on suunniteltu käytettävän mm. kuljetuskonttien läpivalaisuun.


== Katso myös ==
Kosminen taustasäteily


== Lähteet ==


== Aiheesta muualla ==
Kosminen säteily on noussut ennätyksellisen korkeaksi Tekniikka & Talous 5.10.2009