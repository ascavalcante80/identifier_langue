ima za posve običnog čovjeka, Grci su ovog vrhovnog boga posvuda obožavali, posebno u Dodoni i Olimpiji. Od svih sinova najdraži mu je Heraklo kojeg je posmrtno uzvisio na Olimp kao božanstvo, a od kćeri Atena. Zeus je imao vezu s Ganimedom nakon što je njegov brat Posejdon bio zaljubljen u Pelopsa.


== Svrgavanje Zeusa ==

Zeusov otac Kron svrgnuo je svog oca Urana, a to se isto trebalo dogoditi i samom Zeusu. Eshil u svom Okovanom Prometeju donosi da je Prometej znao koja će Zeusova žena nositi dijete koje će ga svrgnuti, ali nije htio to reći. To je bio još jedan razlog njegova kažnjavanja, stoga ga je Zeus okovao za stijenu gdje mu je orao, Zeusov simbol, kljucao jetru koja bi, budući da je bio Titan, svakog dana bila obnovljena.

Ija: Pa zar je Zeusu ikad pasti s prijestolja?Prometej: S veseljem, mislim, gledala bi zgodu tu!Ija: A kako ne bih, kad od Zeusa trpim zla?Prometej: Ta da je tako, prosto li je eto znat.Ija: A ko će njemu žezlo otet kraljevsko?Prometej: Sam sebi -- taštog srca svoga snovima.Ija: A kako? Kaži, ako nema štete ti!Prometej: Pirovat pir će, s kog će jednom kajat se.Ija: Sa bićem božjim, ljudskim? Kaži, smiješ li?Prometej: Što pitaš, s kakvim? To se kazat ne smije.Ija: A hoće li ga žena svrgnut s pnjestola?Prometej: Jest! Sina boljeg, nego je otac, rodit će.Ija: A nema li mu lijeka od te kobi zle?Prometej: Ne, - ako ovih ne riješim se okova!


== Također pogledajte ==
Jupiter (mitologija)


== Vanjski linkovi ==
Zeus u klasičnoj literaturi i umjetnosti (en)
Zeus u grčkoj mitologiji (en)