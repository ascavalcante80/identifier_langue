aterhögskolan i Stockholm) osnovana 1787. godine, Kraljevska Viša Škola za umjetnost (šv. Kungliga Konsthögskolan) osnovana 1735. godine i Södertorn viša škola (šv. Södertorns högskola).


== Kultura ==

Kao i većina ostalih evropskih srednjovijekovnih gradova u Stockholmu se nalazi veliki broj građevina od velike kulturno-historijske važnosti. Neke od njih su njemačka crkva (šv. Tyska kyrkan) i viteška kuća (šv. Riddarhuset) u starom gradu. Također u gradu se nalaze dvije građevine koje se nalaze na UNESCO-vom spisaku svjetske baštine. Kraljevski dvorac Drottningholm i šumsko groblje Skogskyrkogården.
Sa više od 70 muzeja Stockholm je jedan od gradova sa najvećim brojem muzeja na svijetu. Najpoznatiji muzeji su Švedski nacionalni muzej sa oko 16.000 slika i preko 30.000 ručnih radova. Ovaj muzej između ostalog sadrži slike Rembrandta i Watteaua. Muzej savremene umjestnosti (šv. Moderna museet) sadrži umjetnička djela najpoznatijih svjetskih umjetnika kao Pablo Picasso i Salvador Dali.
10. decembra svake godine u Stockholmu se održavaju ceremonije pri kojoj se najpriznatijim svjetskim naučnicima dodjeljuju Nobelove nagrade u poljima ekonomije, fizike, medicine, hemije i književnosti.
1998. godine Stockholm je proglašen Evropskim glavnim gradom kulture.


== Sport ==

Kao i u ostatku Švedske najveći sportovi su nogomet i hokej na ledu. Ostali popularni sportovi su rukomet i bendi. U samom gradu dominiraju tri sportska društva koja djeluju u više sportskih grana. Ova tri sportska društva su Hammarby IF, AIK och Djurgårdens IF.
U 1912. godini Stockholm je bio domaćin ljetnjim olimpijskim igrama. Grad je također bio domaćin više ostalih sportskih događaja kao što su SP u nogometu u 1958, EP u nogometu 1992 i 8 svjetskih prvenstava u hokeju na ledu.


== Reference ==


== Vanjski linkovi ==
Zvanična stranica grada Stockholma (Švedski i engleski)