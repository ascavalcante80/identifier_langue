i zbog reakcija arapskog stanovništva.
1933. godine Adolf Hitler dolazi na vlast u Njemačkoj i Nirnberškim zakonima dvije godine kasnije jevreje u Nacističkoj Njemačkoj, a nešto kasnije u Austriji i Češkoj, pravi izbjeglicama bez svoje zemlje. Isto su doživljali jevreji i u ostalim državama nacističkih saveznika. Ovo je sve podstaklo i Pobunu palestinskih arapa u periodu od 1936 do 1939. godine. Britanci su formirali Peel komisiju da ispita ovaj slučaj. Iako nije uzimala u obzir situaciju jevreja u Evropi, tražila je dvodržavno rješenje i obavezan dolazak imigrinata iz ugroženih područja. Ali Vlada u Londonu je odbila ovo i 1939. godine izdala Bijeli Papir. On je predviđao kraj jevrejskih imigracija do kraja 1944. godine i to maksimalno 75.000 imigranata. Ovo je bilo pogubno za evropske jevreje ionako u već teškoj situaciji. Velika Britanija je poštovala ovaj dokument sve do kraja mandata nad Palestinom.
Nakon 2. svjetskog rata i holokausta, ogromni val jevreja bez voje države, najveći dio preživjelih iz holokausta je krenuo migrirati ka Palestini uglavnom u manjim brodovima. Britanci su ih skretali ka Kipru gdje su bili izgrađeni izbjeglički kampovi ili ih vraćali u Njemačku u dio pod kontrolom saveznika. Ovo je rezultiralo masivnom jevrejskom podrškom cionizmu i uskraćivanju ekonomske pomoći SAD-a Velikoj Britaniji a zatim napadima cionista na Britance u Palestini. Kako je Britansko carstvo došlo pred bankrot, ovo pitanje su morali proslijediti novoformiranim Ujedinjenim nacijama.
1947. godine je UN-ova komisija za Palestinu predložila da bi zapadna Palestina trebala biti podjeljena na jevrejski, arapski i dio pod kontrolom Ujedinjenih Nacija oko Jerusalema. Ovaj plan je usvojen na skupštini održanoj 29. novembra 1947. godine, rezolucijom UN GA 181, sa 33 glasa za, 13 protiv a 10 delegata nije bilo prisutno. Ovo je dovelo do slavlja među jevrejima u Palestini. Međutim, Palestinci su bili protiv ovoga i odbili ovo, tražeći jednu državu i uklanjanje pristiglih jevreja što je dovelo do početka Arapsko-Izraelskog rata.
14. maja 1948. godine završetkom britanskog mandata, proglašena je država Izrael. Istog dana vojska sedam arapskih zemalja je napala Izrael. Ovo je sve dovelo do odlaska 711000 Palestinaca iz svojih domova i oko 850000 jevreja iz svih država arapskog svijeta, najviše u Izrael.
Od formiranja Izraela Svjetska cionistička organizacija je najviše bila posvećena ohrabrivanju i pomoći jevreja koji su dolazili u Izrael. To je proizvelo veliku međunarodnu potporu za stvaranje države ali problemi unutar države su bili sve veći. Najveći uspjesi od 1948. su bili veliko naseljavanje Izraela i borbu za prava jevreja u tadašnjem SSSR-u.


== Reference ==