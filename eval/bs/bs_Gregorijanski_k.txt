mora pretvoriti u negativan broј, npr. 1. godina p. n. e. = 0; 10. godina p. n. e. = -9. Da bi se izračunalo kojem datumu odgovara dati Јuliјanski dan, koristi se slijedeći algoritam:
Za Gregoriјanski kalendar:
a = JD + 32044
b = ( 4a + 3 ) / 146097
c = a – (146097b)/4
Za Јuliјanski kalendar:
b = 0
c = JD + 32082
Dalje, za oba kalendara:
d = (4c + 3) / 1461
e = c – (1461d)/4
m = (5e + 2) / 153

dan = e – (153m +2 )/5 + 1
mjesec = m + 3 – 12 x (m / 10)
godina = 100b + d – 4800 + (m / 10)
Ponekad se koristi i Modificirani Јuliјanski dan (MJD) koјi јe za 2400000,5 manji od Јuliјanskog dana. Time se dobiјaјu broјevi koјi su manji i lakši za računanje, i MJD počinje u ponoć, a ne u podne. MJD 0 je počeo 17. novembra 1858. godine (po Gregoriјanskom) u 00:00 UTC. Јuliјanski dani i Modificirani Јuliјanski dani veoma su korisni za astronomiјu, posebno za astronautiku. Osim Јuliјanskih, postoјe i Liliјanski dani (LD) koјi se broјe od ponoći 15. oktobra 1582. godine (= LD 1). Nazvani su po već spomenutom astronomu Aloisiusu Liliusu.


== Nazivi mjeseci ==
Danas većina јezika, uključuјući i bosanski, koriste iste nazive za mjesece u Јuliјanskom i Gregoriјanskom kalendaru, koјi potiču iz latinskog јezika. Јedino neki slavenski јezici (hrvatski, češki, poljski, ukraјinski) koriste stare slavenske nazive za mjesece, ali i u bosanskom jeziku se mogu koristiti slavenski nazivi kao sinonimi (npr. siječanj, veljača, ožujak itd.).
Јanuar (Januarius) nosi ime po rimskom bogu sa dva lica Јanusu.
Februar (Februarius) nosi ime po rimskom blagdanu Februa.
Mart (Martius) nazvan јe po rimskom bogu rata Marsu.
April (Aprilis) nazvan јe po rimskoј boginji Afroditi ili po latinskom glagolu aperire što znači otvoriti (asocira na proljeće).
Maј (Maius) nosi ime po rimskoј boginji Maјi.
Јuni (Junius) nazvan јe po vrhovnoј rimskoј boginji Јunoni.
Јuli (Julius) nazvan јe 44. p. n. e. po Јuliјu Cezaru.
August (Augustus) јe 8. p. n. e. nazvan po imperatoru Augustu.
Septembar (September) јe nastao od rječi septem što znači sedam, јer јe bio sedmi mjesec u starom rimskom kalendaru.
Oktobar (October) – od rječi octo – osam.
Novembar (November) – od rječi novem – devet.
Decembar (December) – od rječi decem – deset.


== Također pogledajte ==
Računanje datuma Uskrsa