35 stanovnika. Islam praktikuju uglavnom somalijski, arapski, bošnjački, albanski i turski imigranti, kao i Norvežani pakistanskog porijekla.


=== Obrazovanje ===
Visokoškolsko obrazovanje u Norveškoj se odvija na sedam univerziteta, pet specijalizovanih fakulteta, 25 univerzitetskih koledža, kao i na nekoliko privatnih koledža. Ovaj tip obrazovanje je usklađen prema Bolonjskom principu i uključuje dodiplomski studij (trajanje studija 3 godine), master studij (postdiplomski studij od 2 godine) i doktorski studij (3 godine). Akademska godina traje dva semestra, od avgusta do decembru i od januara do juna. Krajnja nadležnost nad obrazovanjem leži na norveškom Ministarstvu za obrazovanje i istraživanje.


=== Jezik ===
Norveški jezik koji spada u grupu germanskih jezika je službeni jezik Norveške. Ima dvije pisane varijante: Bokmål (književni jezik) i Nynorsk (novonorveški jezik) i oba su priznata kao službeni jezici. Bokmål koristi velika većina od oko 80-85% stanovništva. Oko 95% stanovništva govori norveški kao prvi ili maternji jezik, iako mnogi govore dijalektima koji se mogu značajno razlikovati od književnog jezika. Svi norveški dijalekti međusobno su razumljivi, pa ipak oni koji su u manjoj mjeri izloženi drugim dijalektima osim ova dva mogu imati poteškoće sa razumijevanjem fraza i izgovorom. Norveški jezik je sličan drugim jezicima u Skandinaviji: švedskom i danskom. Sva tri jezika su međusobno razumljivi i mogu se koristiti u komunikaciji među stanovnicima skandinavskim zemljama. Kao rezultat saradnje u okviru Nordijskog vijeća, stanovnici svih nordijskih zemalja, uključujući Island i Finsku, imaju pravo da u komunikaciji s norveškom vlašću koriste svoj vlastiti jezik. Glavni strani jezik koji se izučava u norveškim osnovnim školama je engleski, i smatra se međunarodnim jezikom nakon 2. svjetskog rata. Većina stanovništva tečno govori engleski pogotovo oni rođeni poslije 2. svjetskog rata. Njemački, francuski i španski jezik se također uče kao drugi ili treći jezik.


== Također pogledajte ==
Općine u Norveškoj
Gryllefjord
Edvard Grieg


== Reference ==


== Vanjski linkovi ==
Sognefjord: Fotos, webcam & infos