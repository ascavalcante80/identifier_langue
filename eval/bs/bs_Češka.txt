rojna grupa Nijemaca (oko 3,5 miliona), koja je bila zbog saradnje sa nacističkim režimom Adolfa Hitlera u vremenu II. svjetskog rata preseljena u Njemačku.


== Kultura ==
Karlov Univerzitet u Pragu, osnovan 1340-ih (vjerovatno 1348.), bio je prvi univerzitet u srednjoj Evropi i u svim slovenskim zemljama. Neki od njegovih studenata i profesora su bili: Jan Hus, Franz Kafka, Milan Kundera, Nikola Tesla, Albert Einstein, Ernst Mah, Tomaš Masarik, Edvard Beneš.
Mozart je bio vezan za Prag, jer je u njemu nalazio na više razumijevanja za svoj rad, nego u Beču. U Nacionalnom pozorištu u Pragu je održana premijera njegove opere Don Giovanni 29. oktobra 1787. Vila Bertramka u kojoj je stanovao, danas je muzej.
Poznati su češki kompozitori nacionalne škole iz 19. vijeka, Bedřich Smetana i Antonin Dvořak. Među piscima izdvajaju se Karel Čapek, Franz Kafka i Milan Kundera. Slikar i grafičar Alfons Mucha bio je jedan od predvodnika umjetničkog pravca secesije (ili Art Nouveau). Česi su bili među najaktivnijim umjetnicima u pokretu kubizma.
Čuveni naučnik, Gregor Mendel, otac genetike, živio je i istraživao u Brnu.
Što se filmske umjetnosti tiče, u Češkoj se održava poznati Filmski festival u Karlovim Varima. Širom svijeta poznati su češki režiseri Jiří Menzel i Miloš Forman. Fakultet za film i televiziju (češ. Filmová a televizní fakulta) u Pragu, bila je škola za Mencla, Formana i Emira Kusturicu, između ostalih.


=== Popularna kultura ===
Najpopularniji sport u Češkoj je hokej na ledu, u kome je nacionalna ekipa imala dosta međunarodnog uspjeha (zlato na olimpijadi u Naganu 1998).
Vera Časlavska, gimnastičarka, je na ljetnim olimpijskim igrama 1964. i 1968. osvojila ukupno 7 zlatnih olimpijskih medalja.
Iz Češke potiče više poznatih manekenki, kao: Eva Herzigová, Petra Němcová, Paulina Porizkova, Ivana Trump i druge.
Jozef Čapek, slikar i pisac, brat Karela Čapeka, stvorio je izraz robot koji se prvi put pominje u Karelovoj drami RUR.


== Također pogledajte ==
Prag
Brno
Tomáš Masaryk
Kde domov můj
Železná Ruda
Benetice (Světlá nad Sázavou)
Vrahovice
Habartov
Spisak čeških filmova


== Vanjski linkovi ==
Zvaničan sajt Češke republike
Znaničan sajt predsjednika Češke republike
Zvanična prezentacija vlade Češke republike
Parlament ČR, Zastupnički dom
Parlament ČR, Senat
Ministarstvo vanjskih poslova ČR
Ambasada Češke Republike u Sarajevu