lij kao i naprimjer sumpora i hlora, a od osnovnih minerala samo kalcija i fosfora ima više.
Kationi kalija su važni za neurološke funkcije u organizmu (mozak i nerve) i utiče na osmotski balans između ćelija i međućelijske tekućine, a regulira njihovu distribuciju u svim životinjama (ali ne i biljkama) putem takozvane pumpe Na+/K+-ATPaze. Ova ionska pumpa koristi ATP za pumpanje tri natrijeva iona iz ćelije i dva kalijeva iona u ćeliju gradeći time elektrohemijski gradijent preko ćelijske membrane. Pored toga, visoko selektivni kanali kalijevih iona (koji su tetrameri) su od najvećeg značaja za hiperpolarizaciju, naprimjer kod neurona nakon što je potencijalna akcija otpočela. Kalij se može osjetiti putem čula ukusa pošto on izaziva tri od pet vrsta uzbuđenja čula ukusa sve u zavisnosti od koncentracije.


== Upotreba ==


=== Gnojivo ===

Ioni kalija su neophodni sastojci za rast biljaka i mogu se naći u mnogim vrstama zemljišta. Oni se koriste kao gnojiva u poljoprivredi, hortikulturi i hidroponskim kulturama u obliku kalij-hlorida (KCl), kalij-sulfata (K2SO4) ili kalij-nitrata (KNO3). Za proizvodnju poljoprivrednih gnojiva troši se oko 95% ukupne hemijske industrijske proizvodnje kalija a 90% ponude čini kalij u obliku KCl. Sadržaj kalija u većini biljaka se kreće od 0,5% do 2% od ukupne težine plodova, obično se izražava kao količina K2O. Moderna poljopriveda koja daje visoke prinose mnogo zavisi od gnojiva koja nadoknađivaju gubitak kalija tokom rasta kultura. U 2005. godini oko 93% svjetske proizvodnje kalijevih spojeva je utrošeno u industriji gnojiva.


=== Hrana ===
Kationi kalija su nutritijenti neophodni za ljudski život i zdravlje. Kalij-hlorid se koristi kao zamjena za običnu kuhinjsku so kod osoba koje moraju smanjiti unos natrija kao jedan od načina kontrole hipertenzije. U SAD, Agencija za kontrolu hrane i lijekova smatra paradajz, sok od narandže, bijeli grah, krompir i banane najveće izvore kalija u ishrani.
Kalij-natrij-tartrat (KNaC4H4O6, Rochelleova so) je glavni sastojak praška za pecivo; također se koristi i za posrebravanje ogledala. Kalij-bromat (KBrO3) je jako oksidaciono sredstvo (E924) i koristi se kao učvršćivač. Kalij-bisulfit KHSO3 se koristi za čuvanje i konzerviranje hrane naprimjer u vinu i pivu (ali ne i mesu). Pored toga, koristi se za izbjeljivanje tekstila i štavljenja kože.


== Reference ==


== Literatura ==
Burkhardt, Elizabeth R. et al. (2006). "Potassium and Potassium Alloys". Ullmann's Encyclopedia of Industrial Chemistry A22. str. 31–38. ISBN 3527306730. 
Greenwood Norman N; Earnshaw, Alan (1997). Chemistry of the Elements (2 iz.). Oxford: Butterworth-Heinemann. ISBN 0080379419. 
Arnold F. Holleman; Wiberg Egon; Wiberg Nils (1985). "Potassium". Lehrbuch der Anorganischen Chemie (jezik: njemački) (91–100 iz.). Walter de Gruyter. ISBN 3-11-007511-3. 
Schultz, H. et al. (2006). "Potassium compounds". Ullmann's Encyclopedia of Industrial Chemistry A22. str. 39–103. doi:10.1002/14356007.a22_031.pub2. ISBN 3527306730. 


== Vanjski linkovi ==
Kalij ubačen u vodu, Youtube video