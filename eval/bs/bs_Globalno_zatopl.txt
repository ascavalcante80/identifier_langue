(po uzoru na aferu Watergate), u kojoj je od strane nepoznatih lica krajem 2009. javnosti obznanjen veći broj email poruka službene korespondencije tokom protekle decenije, između nekih od najzvučnijih imena u naučnoj zajednici koji su fenomenu globalnog zatopljenja davali kredibilitet. U središtu afere su istraživači Odsjeka za klimatske promjene Univerziteta East Anglia u Engleskoj, te njihovi saradnici širom svijeta među kojima i Mann. Na osnovu sadržaja tih poruka, pojedini učesnici obznanjenih korespondencija javno su optuženi da su vršili manipuliranje podacima u svojim istraživanjima. Druge ozbiljne optužbe uključuju vršenje pritiska na glavne urednike naučnih časopisa da ne objavljuju naučne radove sa zaključcima suprotnim stavovima učesnika korespondencije, te udruživanje radi sprečavanja zainteresiranih naučnika da dođu do istih podataka mjerenja kako bi izvršili nezavisnu verifikaciju objavljenih rezultata. Nije poznato na koji način su ove poruke izuzete sa servera tog univerziteta. Univerzitet je povodom afere otvorio službenu istragu.
Nakon afere Climategate više je svetskih centara za prikupljanje i obradu meteorološko-klimatoloških podataka objavilo informacije koje umanjuju kredibilitet zapadnih srodnih institucija. Takvi svjetski centri uključuju moskovski Institut za ekonomsku analizu koji tvrdi da je Centar za istraživanje klime pri Britanskoj meteorološkoj službi (MET) "vjerovatno modificirao podatke iz ruskih meteoroloških stanica". Vodeći kineski naučnik u ovoj oblasti Ding Zhongli, potvrdio je da "trenutne temperature na Zemlji izgledaju normalno ako se uzmu u kontekstu posljednjih 10.000 godina" . Pored toga, IPCC je u januaru 2010. povukao tvrdnju da će se glečeri sa Himalaja otopiti do 2035., što predstavlja treću samopriznatu grubu pogrešku u procjenama ICPP izvještaja.


=== Teza o zavjeri ===
Neki protivnici zagovaranja antropogenog globalnog zatopljenja optužuju zapadne i druge Vlade svijeta za zavjereničke namjere da stvore tzv. "Svjetsku Vladu", zasnovanu na UN-centralističkom tj. nedemokratskom upravljanju planetom Zemljom. Među ovima se ističu voditelji nacionalnih radio-programa u SAD, kao npr. Alex Jones. Voditelj TV emisija na nacionalnoj kablovskoj mreži SAD-a i bivši guverner savezne američke države Illinois, Jesse Ventura, u svom Showu decembra 2009. koji se temelji na istraživačkom novinarstvu obradio je i temu globalnog zatopljenja i zaključio da je riječ o zavjeri, s enormnim bogaćenjem pojedinih svjetskih lidera kao glavnim motivom. I neki sadašnji visoki dužnosnici SAD-a poput kongresmena Ron Paula imaju slične stavove, dok Senator James Inhofe predvodi grupu među američkim javnim dužnosnicima koja zahtijeva revidiranje politike Vade SAD-a o globalnim klimatskim promjenama.
Teze o zavjereničkoj pozadini davanja velike važnosti fenomenu globalnog zatopljenja, dobile su na značaju kada su u javnost procurili službeni dokumenti organizatora Konferencije u Copenhagenu novembra 2010., u kojima se koristi asocijativan izraz Global governance tj. Globalno upravljanje (vladanje).. Nakon što je namjeru globalnog upravljanja priznao i sam novi Predsjednik EU, više nije riječ o teoriji zavjere već o istinski planiranim aktivnostima.
Jedna od najčešće isticanih tvrdnji je da iza davanja velikog značaja globalnom zatopljenju stoji tzv. Grupa Bilderberg (en). Riječ je o neformalnoj asocijaciji vrlo utjecajnih pojedinaca, kojoj se spočitava namjera depopulacije tj. smanjenja broja stanovnika na planeti. To navodno žele postići inženjeringom npr. izazivanjem zaraza i proizvodnjom štetnih lijekova, te povećanjem razlike u standardu života uopšte. Ta bi se razlika povećala porastom cijena hrane te pritiskom na nerazvijene zemlje da jeftine izvore energije svojih klasičnih privreda poput termoelektrana i hidroelektrana, zamijene skupljim alternativnim rješenjima za eksploataciju obnovljivih izvora poput Sunca, vjetra ili okeana. Za ovu namjenu navodno zloupotrebljavaju ekološke pokrete.


== Reference ==


== Vanjski linkovi ==
Intergovernmental Panel on Climate Change (en)
Nature Reports Climate Change (en)
Agenda 21: Lexikon Klimawandel, Klimaerwärmung, Klimageschichte (de)
Website Al Gora s osnovnim informacijama o filmu The Inconvenient Truth (distribuiranje zaštićeno) (en)
The Great Global Warming Swindle, WAG TV i Channel 4 (en)
Global Warming - Conspiracy Theory with Jesse Ventura (en)
Cjelokupni arhiv presretnutih email poruka sa serveraEast Anglia Univerziteta (en)