a, a u glavi na dvanaestom spratu smješteni su rotirajući restoran, konferencijska dvorana, panoramska osmatračnica za turiste i velika umjetnička galerija pod staklenom kupolom.
Darband, je nekad bilo selo u predjelu ljetnikovaca zvanom Šamiran, a danas je jedan od teheranskih kvartova na njegovom krajnjem sjeveru, u samom podnožju masiva Alborz. Od sedamdesetih godina prošlog vijeka popularnost Darbanda stalno raste i danas je to popularno mjesto za početak planinarenja na planinski vrh Točal, ali i omiljeno mjesto za večernje izlaske u restorane i čajane.


== Sport ==
Teheran je sjedištem svih vodećih iranskih sportskih saveza poput fudbalskog, košarkaškog, hokejskog, odbojkaškog, ragbijskog i kriketskog, odnosno institucija uključujući Ministarstvo mladosti i sporta i Nacionalnu olimpijsku i paraolimpijsku akademiju (do 2010. poznata kao „Organizacija za tjelesno obrazovanje”). U gradu se nalazi veliki broj stadiona svih vrsta i nekoliko kompleksa među kojima je najveći „Sportski kompleks Azadi” u kojem su 1974. godine održane VII. Azijske igre. Najpopularniji sportovi u Teheranu su nogomet, futsal, košarka i skijanje.
Persepolis Teheran, je iranski fudbalski klub. Službeno je osnovan u decembru 1963. godine, ali ga se smatra nasljednikom Šahin koji je osnovan 21 godinu ranije. Nazvan je prema Perzepolisu, starovjekovnoj prijestolnici ahemenidskog Irana. Takmiči se u iranskoj prvoj nogometnoj ligi. Deveterostruki je osvajač državnog prvenstva, peterostruki osvajač kupa, te pobjednik Azijskog kupa (1991.). Domaće utakmice igra na stadionu Azadi, koji ima kapacitet od 90.000 sjedećih mjesta.
Esteglal Teheran, je iranski fudbalski klub iz Teherana. Osnovan je 20. septembra 1945. godine kao Dočarhe Savaran (perz. دوچرخه سواران, dosl. Biciklisti). Kao i Perspolis domaće utakmice igra na stadionu Azadi, a do 1971. godine koristio je Stadion Šahid Širudi. Takmiči se u iranskoj prvoj nogometnoj ligi, sedmerostruki je državni prvak, te šesterostruki osvajač kupa.


== Poznate ličnosti ==
Harun al-Rašid, abasidski halifa
Širin Ebadi, dobitnica Nobelove nagrade
Razi, perzijski liječnik
Hossein Nasr, univerzitetski profesor
Abbas Maroufi, pisac
Hadi Saei, taekwondo sportaš


== Gradovi partneri ==


== Galerija ==


== Reference ==


== Vanjski linkovi ==
Službena stranica
Persepolis Teheran
Atlas Teherana