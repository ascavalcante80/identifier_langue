, fordi berberne valgte at kæmpe i et kuperet og uvejsomt terræn, hvor rytteriet havde svært ved at komme frem. Vandalernes afsluttende krig mod østromerne var rytteri mod rytteri, og hvis de havde haft en leder af Geiseriks format, kunne meget være gået anderledes. Gelimer var en dygtig strateg og kriger, men han tøvede i afgørende situationer, og kom dermed til at besegle kongerigets skæbne.
Fra 425, hvor de første gang plyndrede de Baleariske Øer, begyndte vandalerne at interessere sig for søkrigsførelse. De fik med tiden opbygget en stor flåde, som i 460 og 468 reddede dem fra romerske invasioner. Flåden kunne løbende bruges til plyndringstogter Middelhavet rundt, og den indbragte dermed store summer.


== Kultur ==


=== Sprog ===
Man ved meget lidt om det vandalske sprog, bortset fra, at det hørte til det østgermanske gren af de germanske sprog. Fra denne gren af sproget er det kun det gotiske sprog, man idag har kendskab til, primært fordi der er bevaret store dele af Wulfilas oversættelse af bibelen til gotisk. I de 100 år i Nordafrika kan man konstatere, at alle de vandaler, moderne historikere har registreret, både kunne tale vandalsk og latin. Latinsk var det officielle sprog i kongerigets administration, hvilket harmonerer med, at langt de fleste stillinger var besat af indfødte romere. Man har fundet ganske få navnemærker på våben, skrevet med runer, men ellers stammer de eneste kendte vandalske ord fra digte, der er skrevet i opposition til vandalerne. En ukendt romersk digter fra Hippo Regius skrev i årene mellem 430 og 450 om det barbariske lydbillede, som han kaldte "gotisk":


=== Religion ===
Mange medlemmer af det største germanske folk, goterne, blev kristne i 376 som en del af aftalen om bosættelse i Romerriget, og de bragte den nye tro videre til vandalerne. Den gotiske og vandalske udgave af kristendommen var den arianske. Den var løbende udsat for kritik i kirkelige kredse, og blev ved kirkemødet i 381 endeligt stemplet som kættersk. Den officielle kristne tro - også omtalt som den katolske - var herefter baseret på treenigheden. De germanske stammer holdt fast i den arianske udgave, og det kan enten være fordi de teologiske diskussioner gik hen over hovedet på dem, eller også fordi arianismen på den måde blev deres egen germanske udgave af kristendommen.
Den befolkning, vandalerne kom til at regere over i Nordafrika, var for størstedelens vedkommende katolske kristne. Vandalerne landsforviste deres biskopper, og overtog nogle af de katolske kirker i de områder, hvor de selv bosatte sig, men der var ikke tale om egentlige forfølgelser eller hindringer for deres gudsdyrkelse. Den arianske kirke blev statskrike i det vandalske kongerige, med vandalske biskopper i spidsen. Den arianske biskop af Karthago fik titlen som patriark og øverste gejstlige, men alle udnævnelser af biskopper skulle godkendes af kongen. I de arianske gudstjenester brugte man udelukkende det vandalske sprog, og kirken var på den måde en samlende kulturel faktor for vandalerne. Egentlige forfølgelser var der som nævnt kun tale om i 484, og under de senere konger aftog presset på katolikkerne. Der blev konfiskeret en del kirkesølv og jordtilliggender, men ting som den katolske biskops arkiver i Karthago fik lov til at være i fred i alle 100 år, så ren vandalisme var der ikke tale om. Kort efter, at det vandalske kongerige var gået under, udstedte kejser Justinian i 535 en ordre om, at alle arianske kirker skulle lukkes, og deres værdier blev overdraget til den katolske kirke.


=== Kunst og arkitektur ===
Der blev aldrig udviklet en særlig vandalsk kunst. Man har fundet kunsthåndværk i form af brocher til kvindedragter, men angående fundene fra Nordafrika, så ved man ikke, om det er vandalerne selv, der har udført dem. I kongerigets tid blev der bygget enkelte paladser, bade og arianske kirker, men såvel arkitekter som arbejdere var lokale romere.


== Eftermæle ==
Mindet om vandalernes hærgen til søs blev hængende længe i Middelhavsområdet, og nåede vidt omkring. På de Britiske øer fik det den konsekvens, at Middelhavet på oldengelsk kom til at hedde Wendelsæ (Vandalernes Hav).
Flere af de samtidige kilder, som Victor af Vita, Quodvultdeus og Fulgentius af Ruspe, giver udtryk for, at den vandalske overtagelse af Nordafrika var startskuddet til omfattende ødelæggelser. Nutidens arkæologiske undersøgelser strider imidlertid imod denne opfattelse. Selv om Karthagos Odeon blev ødelagt, skete der ingen ændring i det generelle bybillede, og de offentlige bygninger blev gennemgående holdt vedlige.
Det moderne udtryk vandalisme kan spores til vandalernes ry som det barbariske folk, der plyndrede Rom i 455. Vandalerne var formentligt ikke mere destruktive end andre af fortidens invasionshære, men de forfattere, der idealiserede Rom, gav dem ofte skylden for dens ødelæggelse. Et eksempel er den engelske digter John Dryden, der skrev: Indtil goter og vandaler, en voldsom nordisk race, skamferede hvert mageløse minde. Selve udtrykket vandalisme blev brugt første gang i 1794 af Henri Grégoire, biskoppen af Blois, til at beskrive den ødelæggelse af kunst, der fandt sted i kølvandet på den franske revolution. Udtrykket vandt hurtigt indpas over hele Europa. Det var med til at forstærke billedet af vandalerne som en barbarisk gruppe med hang til destruktiv adfærd.


== Referencer ==


== Litteratur ==
L’Afrique vandale et byzantine. 1. Turnhout 2002 (Antiquité Tardive 10), ISBN 2-503-51275-5. (Fransk)
L’Afrique vandale et byzantine, 2, Turnhout 2003 (Antiquité Tardive 11), ISBN 2-503-52262-9. (Fransk)
Anderson, John (1938). Germania. Bristol Classical Press. ISBN 1-85399-503-7. Hentet 9. marts 2014.  (Engelsk)
Berndt, Guido M.: Konflikt und Anpassung: Studien zu Migration und Ethnogenese der Vandalen (Historische Studien 489, Husum 2007), ISBN 978-3-7868-1489-4. (Tysk)
Burke, Ulick Ralph (1900), A History of Spain from the Earliest Times to the Death of Ferdinand the Catholic, Year Books, ISBN 978-1-4437-4054-8  (Engelsk)
Bury, John Bagnell (1923), History of the Later Roman Empire, from the Death of Theodosius I to the Death of Justinian (A.D.395 to A.D. 565). Volume II, Macmillan  (Engelsk)
Cameron, Averil (2000), "The Vandal conquest and Vandal rule (A.D. 429–534)", The Cambridge Ancient History. Late Antiquity: Empire and Successors, A.D. 425–600 XIV, Cambridge University Press, pp. 553–559  (Engelsk)
Castritius, Helmut: Die Vandalen. Etappen einer Spurensuche. Stuttgart u.a. 2007. (Tysk)
Clover, Frank M: The Late Roman West and the Vandals. Aldershot 1993 (Collected studies series 401), ISBN 0-86078-354-5 (Engelsk)
Collins, Roger (2000), "Vandal Africa, 429–533", The Cambridge Ancient History. Late Antiquity: Empire and Successors, A.D. 425–600 XIV, Cambridge University Press, pp. 124–126  (Engelsk)
Conant, Jonathan (2004), "Literacy and Private Documentation in Vandal North Africa: The Case of the Albertini Tablets", Vandals, Romans and Berbers: New Perspectives on Late Antique North Africa, Ashgate Publishing, pp. 199–224, ISBN 0-7546-4145-7  (Engelsk)
Pierre Courcelle: Histoire littéraire des grandes invasions germaniques. 3rd edition Paris 1964 (Collection des études Augustiniennes: Série antiquité, 19). (Fransk)
Curtois, Christian: Les Vandales et l'Afrique. Paris 1955. (Fransk)
Diesner, Hans-Joachim: Vandalen. I Paulys Realencyclopädie der class. Altertumswissenschaft (RE Suppl. X, 1965), S. 957-992. (Tysk)
Diesner, Hans-Joachim: Das Vandalenreich. Aufstieg und Untergang. Stuttgart 1966. (Tysk)
George, Judith (2004), "Vandal Poets in their Context", Vandals, Romans and Berbers: New Perspectives on Late Antique North Africa, Ashgate Publishing, pp. 133–144, ISBN 0-7546-4145-7  (Engelsk)
Heather, Peter (1996): The Goths (The Peoples of Europe). Blackwell. ISBN 0-631-16536-3. (Engelsk)
Heather, Peter (2005), The Fall of the Roman Empire: A New History, Macmillan, ISBN 0-333-98914-7  (Engelsk)
Heather, Peter (2009): Empires and Barbarians: Migration, Development and the Birth of Europe, London, Macmillan, ISBN 978-0-330-49255-3. (Engelsk)
Jacobsen, Torsten Cumberland: A History of the Vandals. Westholme Publishing, Pennsylvania, 2012. ISBN 978-1-59416-159-9 (Engelsk)
Mallory, James P.; Adams, Douglas Q. (eds) (1997), Encyclopedia of Indo-European Culture, Taylor & Francis, ISBN 1-884964-98-2  (Engelsk)
Merrills, Andy (2004), "Vandals, Romans and Berbers: Understanding Late Antique North Africa", Vandals, Romans and Berbers: New Perspectives on Late Antique North Africa, Ashgate Publishing, ISBN 0-7546-4145-7  (Engelsk)
Merrills, Andy; Miles, Richard (2010), The Vandals, John Wiley & Sons, ISBN 978-1-4051-6068-1  (Engelsk)
Modéran, Yves: Les Maures et l'Afrique romaine. 4e.-7e. siècle. Rom 2003 (Bibliothèque des Écoles françaises d'Athènes et de Rome, 314), ISBN 2-7283-0640-0. (Fransk)
Mokhtar, G (1981), Ancient Civilizations of Africa, University of California Press, ISBN 0-520-06697-9  (Engelsk)
Norwich, John Julius: Byzantium. The Early Centuries. Penguin Books, 1990. ISBN 978-0-14-011447-8. (Engelsk)
Pohl, Walter: Die Völkerwanderung. Eroberung und Integration. Stuttgart 2002, S. 70-86, ISBN 3-17-015566-0. (Tysk)
Schutte, Gudmund (2013). Our Forefathers, Volume 2. Cambridge University Press. ISBN 1-107-67723-8. Hentet 9. marts 2014.  (Engelsk)
Steinacher, Roland: Vandalen - Rezeptions- und Wissenschaftsgeschichte. I Hubert Cancik (red.): Der Neue Pauly, Stuttgart 2003, Bind 15/3, S. 942-946, ISBN 3-476-01489-4. (Tysk)
Todd, Malcolm (2009). The Early Germans. John Wiley & Sons. ISBN 1-4051-3756-8. Hentet 9. marts 2014.  (Engelsk)
Victor af Vita, History of the Vandal Persecution ISBN 0-85323-127-3. Skrevet 484. (Engelsk)
Waldman, Carl; Mason, Catherine (2006). Encyclopedia of European Peoples. Infobase Publishing. ISBN 1-4381-2918-1. Hentet 5. maj 2013.  (Engelsk)
Wickham, Chris (2009), The Inheritance of Rome, Penguin Books, ISBN 978-0-670-02098-0  (Engelsk)
Wolfram, Herwig (1997). The Roman Empire and its Germanic peoples. University of California Press. ISBN 0-520-08511-6. Hentet 5. maj 2013.  (Engelsk)


== Eksterne links ==