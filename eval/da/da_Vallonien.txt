 i en lokalitet eller nation. Et sådant strejke er af økonomisk natur, hvis den har til formål at ændre på et uheldigt forhold eller påtvinge arbejdsgiveren en række økonomiske krav. Den er politisk hvis den har til formål at tvinge regeringen til en indrømmelse eller hvis formålet er at vælte den eksisterende regering. Den politiske strejke har fortalere blandt syndikalister og i et vist omfang anarkister". Der var generalstrejker i Wallonien i 1885 (denne strejke begyndte som en fejring af Pariserkommunen), 1902, 1913 (for at opnå almen valgret), 1932, 1936 (for at opnå betalte ferier), 1950 (mod Leopold 3.), i vinteren 1960-1961 for at opnå Wallonsk autonomi, da Walloniens økonomiske nedgang blev tydelig og da det blev klart (eller syntes klart) for nogle socialistiske fagforeningsledere, at den belgiske regering ikke ville gøre noget for at rette op på Walloniens økonomi.


== Sproget ==
Langt de fleste vallonere taler fransk (mere præcist belgisk fransk, som er tæt på standardfransk). Et mindretal taler dog de traditionelle dialekter, som den nyere sprogvidenskab betegner som sprog. Disse er i den østlige del vallonsk, som bl.a. er kendetegnet ved flere germanske påvirkninger end rigsfransk; mod vest picardisk, og i en lille zone længst mod syd er det lorrainsk. I provinsen Luxembourg er det den tyske luxemburgiske dialekt. Industrialiseringen og kampen mod dialekterne (le patois) siden Napoleon Bonaparte har medført, at vallonsk mange steder har måttet bukke under for rigsfransk. Vallonsk, picardisk og lorrainsk tales også i nordfranske egne, lige på grænsen med Belgien. Den i høj grad forfranskede belgiske hovedstad Bryssel har aldrig været en del af Vallonien.
Områderne længst mod øst taler tysk. Enkelte kommuner ved sproggrænsen har en særlig status (facilitetskommuner) for det flamske mindretal.


== Links ==
Vallonien: Den officielle portalsite af denne belgiske landsdel
Portalsite af det tysktalende område inden for Vallonien
Vallonske invandrere i Sverige


== Referencer ==