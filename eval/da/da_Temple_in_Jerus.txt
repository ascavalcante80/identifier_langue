r 70 det mest betydningefulde center for jødedommen, såvel religiøst som politisk og økonomisk.
I jødedommene er der en særlig forbindelse mellem Gud og Zion. Zion er navnet på et sted i Jerusalem, men optræder ofte som synonym for hele byen. Templet i Jerusalem er således et udtryk for en Zion-ideologi (ikke at forveksle med moderne zionisme), og er meget væsentlig for den israelske-jødiske identitet, bl.a. med legenden om Pagtens Ark, der førtes til Zion af kong David, og dermed grundlagde byen som "værtsby" for Guds bolig.
Håbet om at vende tilbage til Zion og genopbygge templet har under eksilet haft en fremtrædende plads i jødedommen, hvilket blandt andet ses i de jødiske bønner og eksilskrifter.
Blandt ortodokse jøder i vor tid lever håbet om en dag at bygge Det tredje tempel på tempelpladsen, hvorfra de venter at Messias skal komme.


=== Tempel og synagoge ===
Ødelæggelsen af Salomos tempel og siden Det andet tempel, samt adspredelsen (diaspora) af det jødiske folk overalt i nærorienten, udgjorde en trussel for jødedommens overlevelse. Under det babylonske fangenskab udvikledes et gudstjenestekoncept med bøn og skriftlæsninger, der kunne fungere uden templet i Jerusalem, og dette arbejde lagde grunden for den senere synagoge. Ortodokse jøder betragter dog ikke synagogen som en erstatning for templet i Jerusalem.


=== Grædemuren ===

Grædemuren/Klagemuren/Vestmuren (Hebraisk: הכותל המערבי, HaKotel HaMa'aravi) regnes for jødedommens helligste sted. Navnet Grædemuren henviser til jødernes klage ved muren over templets ødelæggelse.


=== Konflikten i moderne tid ===
28. september 2000 besøgte den ledende israelsk oppositionspolitikerAriel Sharon Tempelbjerget. Det var med til at udløse den langvarige Al Aqsa-intifada med israelske militæraktioner og palæstinensisk opstand.


== Henvisninger ==
↑ Peter Walker: I Jesu fotspor (s. 152), forlaget Hermon, 2010, ISBN 978-82-302-0768-0
↑ 2,0 2,1 2,2 Peter Walker: I Jesu fotspor (s. 134) 
↑ Efeserbrevet – Bibelen på Hverdagsdansk – leveret af Udfordringen – hele kirkens ugeavis
↑ Pensioner spends 30 years building amazing model of Herod's Temple ... but admits he won't be around to finish it | Mail Online
↑ Arne Vestbø: Moritz Rabinowitz, en biografi (s. 13), forlaget Spartacus, Oslo 2011, ISBN 978-82-430-0561-7