mle dage plejede man dog at stave det som haaken.
De fleste konsonanter udtales som på dansk, med nogle markante undtagelser. Udtalen af det almindelige europæiske 'g' (som en velær lukkelyd, IPA [g]) er ukendt på nederlandsk, hvor bogstavet i stedet får en lyd som ch i tysk ach. I nordnederlandske dialekter er udtalen hårdere og mere raspende end i sydnederlandske dialekter, hvor det er mere som tysk 'ch' i 'ich' eller som det ældre danske bløde g i rige, kage, koge osv. Denne bløde g-lyd (zachte G) er en af de mest karakteriske måder at genkende sydnederlandsk på.
Udtalen af 'r' er meget variabel og kan være afhængig af placering i ordet, dialekt eller endda den enkelte sprogbruger. I sydnederlandsk udtales r'et som regel med tungespidsen, undtagen i limburgsk. I nordnederlandsk bruger nogle et rullet tungspids-r og andre et rullet drøbel-r (som de fleste tyskere). Det forekommer at samme person bruger flere forskellige r-lyde i fri variation, endda inden for samme sætning, men der er ingen betydningsmæssig forskel.
Det nederlandske sprog kender en række tvelyde, nemlig au/ou, ij/ei og ui. Tvelyden au/ou staves forskelligt, men udtales ens, omtrent som dansk av. Tvelyden ij/ei udtales også ens; udtalen ligger mellem dansk aj og æ og lyder lidt som æj. Den karakteristiske tvelyd ui lyder lidt som øy eller ay. eu er ikke en tvelyd, men udtales som langt ø.


== Kilder ==


== Eksterne henvisninger ==

 Der findes også en Wikipedia på nederlandsk.
Sprog i Nederland – en beskrivelse af dialekter og regionalsprog
Lowlands Talk – om de nederlandske dialekter og regionalsprog
Nederlandsk på Københavns Universitet
Nederlandsk på Studieskolen
Nederlandsk.Nu! – hjemmeside som argumenterede for brug af ordet nederlandsk frem for hollandsk (Arkiv).