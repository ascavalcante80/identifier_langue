jrherrer, og selv om Venedig formelt har vundet krigen, må de betale krigsskadeserstatning til tyrkerne. I 1573 må Venedig afstå Cypern til tyrkerne. Imidlertid blomstrer kulturlivet i Venedig, som får en voksende betydning som kulturcentrum for bygningskunst, musik, teater og det berømte karneval.
Da Napoleon dukker op på scenen, er republikkens dage talte. Den 12. maj 1797 tvinges dogen Lodovico Manin, den 120. i rækken, til at abdicere, og i stedet oprettes et provisorisk styre under fransk kontrol. Franskmændene planter "et frihedens træ" på Markuspladsen – en hån mod et folk, som for første gang i 1100 år har mistet deres frihed. Senere på året sælger Napoleon Venedig til østrigerne mod i stedet at få et stykke af Lombardiet. Under revolutionsbølgen i 1848 forsøger venetianerne at befri sig af de østrigske lænker. Det lykkes i første omgang, og Venedig udråbes igen til en republik med frihedshelten Daniele Manin som leder. Men Østrig vender frygteligt tilbage med en veludrustet hær under feltmarskal Joseph Radetzky, som belejrer byen og udsætter den for voldsomme bombardementer. På randen af hungersnød og plaget af kolera må venetianerne overgive sig. Først i 1866, efter at preusserne har slået østrigerne, kommer Venedig med i det nye italienske kongerige.


== Transport ==
Byens hovedlufthavn er Venedig Marco Polo Lufthavn som er placeret cirka 10 kilometer fra centrum. Den ekspederede over 8.1 millioner passagerer i 2012. I Treviso, cirka 20 kilometer fra Venedig, er Treviso Lufthavn beliggende. Denne bliver primært benyttet af lavprisflyselskaber.


== Galleri ==


== Henvisninger ==
Søren Sørensen har skrevet sin version af verdenshistorien, hvorfra dele af denne artikel stammer.