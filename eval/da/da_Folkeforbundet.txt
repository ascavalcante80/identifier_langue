lt arbejdsbureau i Genève, der under tilsyn af et forvaltningsråd lededes af en direktør (franskmanden Albert Thomas).


=== Konventioner ===
På konferencer, organisationen havde sammenkaldt (i Washington 1919, i Genua 1920 og i Genève 1921, 1922 og 1923) blev der vedtaget en række konventioner om sociale forhold, fx. om arbejdsløshed og om kvinders og børns natarbejde.


=== Faste udvalg ===
Forbundet lod foruden adskillige midlertidige udvalg og kommissioner nedsætte en række faste udvalg af fremragende fagmænd fra forskellige lande. Af sådanne udvalg kan nævnes:
det rådgivende opiumsudvalg, der var rådet behjælpeligt i spørgsmål om modarbejdelsen af handelen med opium, morfin, kokain og andre skadelige bedøvelsesmidler;
det rådgivende tekniske udvalg for samfærdsel og transit;
det faste udvalg for bekæmpelsen af handel med kvinder og børn;
sundhedsudvalget, der under ledelse af danskeren Thorvald Madsen udrettede et stort arbejde blandt andet for at hindre epidemiske sygdommes udbredelse fra Østeuropa;
det land-, sø- og luftmilitære udvalg, som blandt andet beskæftigede sig med spørgsmålet om rustningernes begrænsning;
mandatudvalget, der havde at gøre med sådanne (navnlig tidligere tyske og tyrkiske) kolonier og områder, hvis befolkning mentes at mangle betingelserne for selvstyre, og som derfor i henhold til pagtens artikel 22 administreredes af dertil af forbundet udpegede og kontrollerede mandatmagter (især Storbritannien og Frankrig).


== Opgaver ==
Forbundet beskæftigede sig med en række politiske problemer af højst uens karakter.


== Noter ==


== Eksterne henvisninger ==
Salmonsens Konversationsleksikon, 2. udgave, bind XVII (1924), s. 697-700; opslag; Nationernes Forbund
Salmonsens Konversationsleksikon, 2. udgave, bind XXVI (1930), s. 758; opslag; Nationernes Forbund
Åke Hammerskjöld: "Nationernas Förbunds konstitutionella Organisation" (Svensk Tidskrift; 11. årgang (1921); s. 348-366)
Gunnar Hesslén: "Förenta Staterna och Nationernas Förbund" (Svensk Tidskrift; 20. årgang (1930); s. 77-84)
Verner Söderberg: "Nationernas Förbund. Gamla och nya planer på "helliga alliancer" ." (Svensk Tidskrift; 8. årgang (1918); s. 469-484)
Åke Thulstrup: "Nationernas Förbunds födelse" (Svensk Tidskrift; 19. årgang (1929); s. 285-293)
Ernst Trygger: "Några ord om Nationernas Förbund" (Svensk Tidskrift; 13. årgang (1923); s. 1-24)