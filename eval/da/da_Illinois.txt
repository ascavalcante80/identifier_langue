f majs.
Industriprodukterne er bl.a. maskiner, fødevareforarbejdning, elektrisk udstyr, kemiske produkter, metalprodukter, transportudstyr, råolie og kul.
Illinois er en nettoimportør af energibrændstoffer, selv om der er store kulresurser og en mindre produktion af olie i delstaten. Illinois er den femtestørste fremstiller af elektricitet og den syvendestørste forbruger af strøm i USA.


== Demografi ==

I 2006 havde Illinois en anslået befolkning på 12.831.970, hvilket var en stigning på 3,3% siden 2000.  I 2004 var 13,3% af befolkningen født i udlandet. 
I den nordlige del af staten ligger Chicago, USA's tredjestørste by. I 2000 boede 23,3% af Illinois' befolkning i Chicago by, 43,3% in Cook County og 65,6% i amterne, der udgør Stor-Chicago. Resten af befolkningen bor i mindre byer og på landet.
De fem største ophavsgrupper i Illinois er: tysk-amerikanere (19,6%), afro-amerikanere (15,1%), irsk-amerikanere (12,2%), mexicansk-amerikanere (9,2%) og polsk-amerikanere (7,5%). Næsten en tredjedel af de hvide indbyggere har er i en eller grad af tysk oprindelse. Der er betydelige sorte befolkningsgrupper i Chicago, East St. Louis og i den sydlige del af staten. Folk med amerikansk og britisk oprindelse findes især i den sydøstlige del, og Chicago har den største andel af folk med irsk, mexicansk og polsk baggrund.


=== Religion ===
Protestanter er den største religiøse gruppe i Illinois, men delstaten er ikke lige så protestantisk som nabostaterne. Katolikker, der er koncentreret i Chicago, udgør ca. 30% af befolkningen. Chicago og dens forstæder er hjemsted for store grupper af hinduer, jøder, muslimer og sikher.


== Referencer ==


== Ekstern henvisning ==
Delstaten Illinois' officielle hjemmeside (Engelsk)