t over området i 1909 indeholdende tidligere oversete bygninger. Den mexicanske regerings første projekt til sikring af bygningerne mod at styrte sammen eller forfalde endnu mere fulgte i 1927. I 1930 ledte danskeren Frans Blom en ekspedition finansieret af Tulane University, hvor der blandt andet blev lavet gipsafstøbninger af "nonneklosterets" facader, en kopi af bygningen blev konstrueret og fremvist på verdensudstillingen i 1933 i Chicago i USA. I 1936 påbegyndtes endnu et reparations- og sikringsprojekt af den mexicanske regering under ledelse af José Erosa Peniche.
Dronning Elizabeth II af Storbritannien aflagde et besøg den 27. februar 1975 i forbindelse med indvielsen af stedets "lyd- og lysshow"; da præsentationen nåede til det punkt, hvor lydsystemet afspillede mayaernes bøn til Chac, blev de forsamlede notabiliteter pludselig udsat for et styrtende regnvejr, på trods af at det var midt i tørkeperioden.
Der er opført to hoteller og et lille museum på området.


== Se også ==
Oversigt over mayaruiner


== Eksterne henvisninger ==
Uxmal på mayaruins.com med et kort over den centrale del og forskellige billeder (på engelsk)
Uxmal-ruinerne – gode fotografier