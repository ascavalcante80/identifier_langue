, idet man for kortere strækninger kan lade trækket stige til det dobbelte. En bestemt stigningshøjde måtte derfor helst overvindes ved brug af en ensformig middelstigning på hele strækningen uden brug af korte hvilestrækninger ved svagere stigning, fordi alle heste dog ikke ville hvile sig på de samme steder af vejen, så kusken på lange stigninger kunne blive nødt til at standse og holde på vognen ved at lægge en sten bag et af hjulene. På den anden side skulle man i dyrket land så hyppig skaffe indkørsler fra vejen til markerne, at man nogenlunde måtte følge terrænets fald, og de stærkeste stigninger var derfor små: 1:50, og for korte strækninger 1:25 i sletteland, 1:30 (og 1:15) i bakkeland og 1:15 à 1:10 i bjergland, efter dettes mere eller mindre stejle karakter. Mellem hovedstigning og vandrette strækninger eller stigninger i modsat retning blev indskudt overgangsstigninger, der gav kusken tid til at forandre sin tøjleføring. Da kørsel med heste i hovedsagen foregår langsomt, kunne man bruge skarpe kurver med radier indtil 15 m, kun at man på bjergveje i kurverne både måtte gøre stigningen mindre, fordi hestens træk i kurver virker skævt på vognen og derfor ufordelagtigt, og forøge vejbredden, for at to vogne kunne mødes.
Automobilfærdselen kan tåle stærkere stigninger end vognfærdsel med heste, men den store kørehastighed og nødvendigheden af oversigt over vejen kræver større radier i vejsvingene, jævnere overgang imellem stigninger med modsat retning og i de skarpeste vejsving helst ensidigt fald på kørebanen ind mod kurvecentret, hvorved faren for udglidning af vogne på ydersiden af vejen mindskes.


== Vejanlæggelse ==
For at anlægge veje behøves et fladt fundament hvorpå vejen kan bygges. Fundamentet må ikke hælde for mange grader, sådan at køretøjer kan køre der. Der kan også være visse regler for hvor meget vejen må hælde eller andre retningslinjer.  Processen starter ofte med at fjerne jord og sten, og hvis det er nødvendigt, skal der også fjernes træer. Som overflade til vejen benyttes oftest asfalt, men grus eller småsten benyttes også. Der benyttes en række forskellige værkøjer til at anlægge en vej. 


== Sprogligt ==
Grammatisk er det værd at vide, at et hus som regel ligger i en gade, mens det ligger på en vej – uagtet at huset i begge tilfælde ligger ved siden af færdselsåren! Huskereglen er, at der som regel er gader i byen, hvor gaden er nede imellem husene, mens veje ofte findes på landet, hvor det er på vej fra den ene by til den anden.


== Noter ==


== Se også ==
Danmarks Vej- og Bromuseum
Vejplanlægning


== Eksterne henvisninger ==
Salmonsens Konversationsleksikon, 2. udgave, bind XV, s. 341-344; opslag: Landeveje
Vej- og trafikteknisk ordbog, Vejdirektoratet – Vejregelrådet April 2004
Vejdirektoratet: "Viden om kommuneveje"; Vejteknisk Institut 2003, rapport 125; ISBN 87-91177-20-0
Vejdirektoratet: "Viden om de store veje"; Vejteknisk Institut 2003, rapport 126; ISBN 87-91177-22-7
Vejdirektoratet: "Viden om anlæg af veje"; Vejteknisk Institut 2003, rapport 127; ISBN 87-91177-24-3
Vejdirektoratet: "Viden om drift af veje"; Vejteknisk Institut 2003, rapport 128; ISBN 87-91177-27-8