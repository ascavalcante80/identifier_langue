m næsten hele sit forfatterliv, og flere af hendes bøger udspiller sig i byen. Mest berømt er nok Karlsson på taget. Den afdøde krimiforfatter Stieg Larsson havde også rod i Stockholm.
I Stockholm er der skilte på de steder hvor store bøgers handling udspiller sig, samt skilte der viser hvor nogle af de største forfattere har boet.


=== Museer ===

På Nationalmuseum findes Sveriges største kunstsamling; 16 000 malerier og 30 000 kunstværker. Samlingen blev grundlagt på Gustav Vasas tid og er udvidet med værker af verdenskendte malere som eksempelvis Rembrandt og Antoine Watteau. Den svenske kunstarv omfatter malerier af Alexander Roslin, Anders Zorn, Johan Tobias Sergel, Carl Larsson, Carl Fredrik Hill og Ernst Josephson. Mange af malerierne stammer fra plyndringer i Sveriges tid som stormagt. Også krigsbytte fra danske godser og herregårde fra Svenskekrigene.
På Vasamuseet ligger Vasa-skibet. Et komplet galleonsskib fra 1600-tallet der sank på sin jomfrurejse; det viste sig at være fejlkonstrueret, med et balancepunkt der lå alt for højt over vandlinjen.


=== Teatre ===

Stockholm har en række teatre; de mest kendte er Kungliga Dramatiska Teatern (Dramaten) og Kungliga Operan. Af andre teatre i Stockholm kan nævnes: Stockholms stadsteater, Teater Galeasen, Folkoperan, Moderna dansteatern, Göta Lejon, Södra teatern, Chinateatern, Vasateatern samt Oscarsteatern. Ingen af dem har Sveriges største scene: det har Malmö Stads- og musik-teater med over 1400 pladser.


=== Årlige kulturbegivenheder ===
Stockholm Jazz Festival er en af de ældste festivaller i Sverige og finder sted på Skeppsholmen i juli 
Stockholm Pride er et kæmpe pride-event for homoseksuelle.
Stockholms filmfestival er Stockholms årlige filmfestival. Den afholdes normalt i anden halvdel af november. I 2010 afholdes filmfestivalen for 21. gang.


== Trafik ==
Stockholms lokaltrafik består af tunnelbana, en slags regionaltog der benævnes "Pendeltåg" og fire lokalbaner (Roslagsbanerne og Saltsjøbanen), tre nybyggede sporveje samt busser for innerstan og busser, der trafikerer amtet. Der findes også mindre både til Djurgården og den indre skærgård. Store færger trafikerer Åland, Turku og Helsinki i Finland samt Tallinn i Estland. Den 28. september 1994 indtraf Nordens største færgeulykke i nyere tid, da M/S Estonia sank uden for Åland og flere end 800 passagerer omkom.
Havnen er dyb, men sejlrenden er smal, og lods er nødvendig for de krydstogtsskibe der besøger byen i sommerhalvåret. Antallet af besøg af disse skibe er op til 300 hver år. 
Byens store lufthavn er Stockholm Arlanda / Arlanda Intl Airport, der dog ligger 45 km nord fra city og den mindre lufthavn (Bromma), der ligger noget mere centralt, men kun har en lille indenrigsterminal. Antallet af passagerer i Arlanda gør den til Nordens tredjestørste, men tæt på halvdelen af passagererne rejser indenrigs.


== Kendte bysbørn ==
Alfred Nobel, kemiker og ingeniør. Stifter af Nobelprisen.
Carl Larsson, maler
August Strindberg, forfatter
Greta Garbo, skuespiller
Ingrid Bergman, skuespiller
Yngwie J. Malmsteen, musiker
Ingmar Bergman


== Venskabsbyer ==
Stockholm har uofficielle venskaber med alle byer i verden, med hovedvægt på de nordeuropæiske byer. Stockholm underskriver ikke længere formelle venskabsbyaftaler med andre byer. Venskabsbyer fra denne nye politik trådte i kraft regnes stadig som venskabsbyer.:
 Kijev, Ukraine
 Cali, Colombia
 Sarajevo, Bosnien-Hercegovina
 St. Petersburg, Rusland


== De lyse nætter ==
På 59,5 grader nordlig bredde kommer solen i slutningen af juni kun syv grader under horisonten. Så selv i skyfrit vejr bliver nattehimlen ikke engang mørk i zenith. Selv skyede nætter er lyse, og solen står en time tidligere op end i København.


== Referencer ==


== Eksterne henvisninger ==
Stockholm by
Alt om Stockholm
Graphicalic – photos from Stockholm
StockholmGo – Stockholm Guide med information om seværdigheder og hoteller
LA-ikon