ncerner, men der er stadig mange mellemstore og små lokale bryggerier tilbage. Tjekkiet producerer også lidt vin. Især i den sydlige del Mæhren, men også i et område nord for Prag ved byen Melnik, der produceres også mange lokale drikke med højere alkoholprocent. Den mest kendte er likøren Becherovka fra kurbyen Karlovy Vary.


=== Højtider og fester ===
Ved påske er det er tradition, at dekorere de hårdkogte æg i mange farver. Desuden bager tjekkerne et særligt påskebrød Mazanec, som er sødt gærbrød med rosiner og gul farve. Det spises påskemorgen i skiver. Samme dej bruges også ved juletid. Valborgsaften Pálení čarodějnic, 30. april, er en dag for fællesskabet, hvor man sammen tænder store bål og brænder hekse af (svarende til dansk Sankthans). Festen slutter med at riste pølser i gløderne. Allehelgensdag Památka zesnulých, 2. november, er der stor tradition for at stille lys på gravene for at mindes de døde. Til jul, Vánoce, spiser tjekkerne julaften karpe med kartoffelsalat. Karperne er opdrættet i dambrug og de sælges levende på gaden, hvor de svømmer rundt i store baljer. De slagtes normalt på stedet. Efter maden lægger man julegaverne under juletræet. 


== De 10 største tjekkiske byer (indbyggere 2005) ==
Praha (dansk: Prag, tysk: Prag), 1.257.000
Brno (tysk: Brünn), 371.371
Ostrava (tysk: Ostrau), 313.000
Plzeň (dansk: Pilsen, tysk: Pilsen), 164.000
Olomouc (tysk: Olmütz), 101.000
Liberec (tysk: Reichenberg), 98.000
České Budějovice (tysk: Budweis), 96.000
Hradec Králové (tysk: Königgrätz), 95.000
Ústí nad Labem (tysk: Aussig an der Elbe), 94.000
Pardubice (tysk: Pardubitz), 89.000


== International pressefrihed ==
Pressefrihedsindeks: Rangeret 41 ud af 139 lande.


== Referencer ==


== Eksterne henvisninger ==

Czech Republic Pictures
Czech Republic Map