ftigt mellem de forskellige fuglegrupper og arter. Et ekstremt tilfælde er tallegallahøns, hvor forældrenes omsorg ophører, når æggene klækkes. Den nyklækkede unge graver sig selv ud fra boet uden hjælp af forældrene og kan straks klare sig selv. Andre ekstremer repræsenteres af mange havfugle som passer ungerne i meget lang tid. Længst varer yngelplejen hos stor fregatfugl (Fregata minor), hvis unger har brug for op til seks måneder, før de kan flyve og derefter fodres af forældrene i yderligere op til 14 måneder.

Hos nogle arter passer begge forældrefugle ungerne både i redetiden og efter de er fløjet af reden, mens kun den ene mage gør dette hos andre arter. Hos visse arter hjælper andre medlemmer af samme art - sædvanligvis nært beslægtede til yngleparret såsom afkom fra tidligere kuld - til med at opfodre ungerne. Denne adfærd er særlig almindelig blandt kragefugle, men er observeret hos så forskellige arter som klatresmutte (Acanthisitta chloris) og rød glente. Hos de fleste dyregrupper er det usædvanligt at hannen passer ungerne. Hos fugle er dette derimod ganske almindeligt - mere end hos nogen anden gruppe af hvirveldyr. Selvom forsvaret af territorium og rede, rugning og fodring af unger ofte er delte opgaver mellem magerne, findes der undertiden en arbejdsdeling, hvor den ene mage udfører alt eller det meste af en bestemt opgave.
Tidspunktet for hvornår ungerne bliver flyvefærdige varierer stærkt. Blandt alkefugle forlader ungerne hos arter af slægten Synthliboramphus, såsom hvidbrynet dværgalk, allerede redestedet natten efter at de er klækket og følger forældrefuglene ud på havet, hvor de opfodres udenfor rækkevidde af landlevende rovdyr. Også andre arter, såsom ænder, fører tidligt deres unger bort fra reden. Hos de fleste arter forlader ungerne dog først reden lige inden, eller straks efter, de er blevet flyvefærdige. Det varierer i hvor høj grad forældrefuglene fodrer ungerne efter de er blevet flyvefærdige. Albatrossens unger forlader reden på egen hånd og får ingen yderligere hjælp, mens andre arter fortsætter med at fodre ungerne som supplement til den føde, de selv kan skaffe sig. Hos nogle arter ledsager ungerne deres forældrene under det første træk.


==== Redeparasitter ====

Redeparasitter eller redesnyltere er fugle, der lægger deres æg i en fremmed fugls rede mellem de æg som allerede findes i kuldet. Blandt de dyr der snylter gennem at overlade opfostringen af sit afkom til et andet dyr, udgør fuglene en større andel end nogen anden dyregruppe. Efter at en redesnylter har lagt æg i en anden fugls rede, accepteres dette ofte af værtsfuglen på bekostning af dets eget kuld.
Nogle redesnyltere lægger altid deres æg i andre fugles reder, da de evolutionært har mistet evnen til at opfostre egne unger, mens andre redesnyltere kun lejlighedsvis lægger æg i andre fugles (artsfællers) reder og gør dette for at øge mængden af afkom udover det som de selv er i stand til at opfostre. Cirka hundrede fuglearter, deriblandt arter af honningsgøge, trupialer, astrilder og andefugle, får afkom udelukkende ved parasitisme. De mest kendte arter tilhører dog gøgene, der er en familie med knap 150 arter, hvoraf en del er redesnyltere. Nogle redesnyltere er tilpasset således at deres æg klækker før værtsfuglens egne æg, hvilket betyder at redesnylteres unger kan nå at skubbe de andre æg ud af reden, inden de klækker. Snyltere sikrer sig dermed at være alene om den føde som værtsfuglene bringer til reden.


== Fugle som symbol ==
Fugle har stor symbolværdi. F.eks. har ørnen været et yndet symbol for mange konger gennem tiden, og svanen et symbol for de nordiske lande. Mange lande har udpeget en nationalfugl. I 1984 blev knopsvanen kåret som Danmarks nationalfugl. I de øvrige nordiske lande er solsorten, vandstæren, sangsvanen, jagtfalken og strandskaden nationalfugle for henholdsvis Sverige, Norge, Finland. Island og Færøerne. 


== Inddeling i ordener ==
Nedenfor er vist en oversigt over de nulevende fugles inddeling i ordner. Den største orden er spurvefuglene, der ses nederst.
Kladogrammet er fremkommet ved sammenligning af fuglearternes arvemateriale (DNA). Den præcise inddeling er meget usikker, men det er nogenlunde sikkert, at de øverste syv ordner hører til de ældste udviklingslinjer blandt fuglene. De yngste er placeret nederst. De fleste fuglearter tilhører ordnen spurvefugle. 
Der er i parentes vist eksempler på arter eller fuglegrupper inden for hver orden. Tallene angiver det omtrentlige antal fuglearter, som indbefatter uddøde arter siden 1500-tallet. Inddelingen i ordner følger IOC World Bird List version 3.3 (udgivet 30. januar 2013). Her er fuglene opdelt i 40 ordner med i alt 10.625 forskellige arter, inklusiv 151 uddøde arter siden begyndelsen af 1500-tallet. 


== Sibley-Ahlquists taksonomi ==
I 1990'erne revolutionerede en ny klassificering af fuglene baseret på DNA, kaldet Sibley-Ahlquists taksonomi, opfattelsen af fuglearternes indbyrdes slægtskab . Her klassificeres arterne ud fra en kladistisk synsvinkel.
Denne taksonomi var meget anderledes end tidligere inddelinger, der tog udgangspunkt i Linnés system. F.eks. omfattede ordenen af storkefugle nu også pingviner, lommer, lappedykkere, pelikaner, mågevadefugle og rovfugle, der alle tidligere var selvstændige ordner. Der er senere udviklet mere præcise metoder til at studere fuglenes slægtskab vha. DNA, hvilket har betydet mange ændringer i forhold til klassifikationen nedenfor. F.eks. er de nævnte fuglegrupper ovenfor igen blevet selvstændige ordner.
Analysen af fuglenes DNA giver en mængde data, som behandles elektronisk ved hjælp af computere. Det er derfor blevet muligt at benytte en finere inddeling end tidligere, så man nu ofte ser fuglene inddelt i først underklasser, derefter infraklasser, parvklasser, overordner, ordner, underordner, infraordner, parvordner, overfamilier, familier, underfamilier, tribuser, undertribuser og til sidst slægter og arter. Forskellige analysemetoder giver dog stadig ofte helt forskellige resultater. .
Klasse: Aves
Underklasse: Neornithes
Infraklasse: Eoaves
Parvklasse: Ratitae
Orden: Struthioniformes (Strudsefugle)
Orden: Tinamiformes (Tinamuer)

Infraklasse: Neoaves
Parvklasse: Galloanserae
Overorden: Gallomorphae
Orden: Craciformes
Orden: Galliformes (Hønsefugle)

Overorden: Anserimorphae
Orden: Anseriformes (Andefugle)

Parvklasse: Turnicae
Orden: Turniciformes (Løbehøns)

Parvklasse: Picae
Orden: Piciformes (Spættefugle)

Parvklasse: Coraciae
Overorden: Galbulimorphae
Orden: Galbuliformes

Overorden: Bucerotimorphae
Orden: Bucerotiformes
Orden: Upupiformes

Overorden: Coraciimorphae
Orden: Trogoniformes (Trogoner)
Orden: Coraciiformes (Skrigefugle)

Parvklasse: Coliae
Orden: Coliiformes (Musefugle)

Parvklasse: Passerae
Overorden: Cuculimorphae
Orden: Cuculiformes (Gøgefugle)

Overorden: Psittacimorphae
Orden: Psittaciformes (Papegøjer)

Overorden: Apodimorphae
Orden: Apodiformes (Sejlere)
Orden: Trochiliformes (Kolibrier)

Overorden: Strigimorphae
Orden: Musophagiformes (Turakoer)
Orden: Strigiformes (Ugle-ordenen)

Overorden: Passerimorphae
Orden: Columbiformes (Duefugle)
Orden: Gruiformes (Tranefugle)
Orden: Ciconiiformes (Storkefugle)
Orden: Passeriformes (Spurvefugle)


== Se også ==
Fredsdue
Fuglefjeld
Fuglenes oprindelse
Fugles alder
Fugletræk
Vinterfodring af fugle
Liste over uddøde fugle


== Noter ==


== Kilder ==
Rudolf Schreiber, Anthony W. Diamond, Sven G. Nilsson, Staffan Ulfstrand (1987) Skydda fåglarna, ISBN 91-7886-029-6
Stafan Ulfstrand (2004). Jordens fågelfauna - ett Newtonskt försök till överblick, "Vår Fågelvärld", nr. 2, udgivet af Sveriges ornitologiska förening.
Per Ericson (i interview, 2006-09-19), Fåglarnas evolutionära historia kartlagd, Tidningarnas Telegrambyrå
University of California, Berkeley: Are Birds Really Dinosaurs? Citat: "...In fact, the evidence is overwhelmingly in favor of birds being the descendants of a maniraptoran dinosaur...Some researchers today do not agree that dinosaurs gave rise to birds, and are working to falsify this theory, but so far the evidence for the theory has swamped their efforts...."
birding.com: Are Birds Dinosaurs? Citat: "...YES they are...NO they are not..."
Tree of Live web project: Neornithes, Modern Birds Quote: "...Introduction...Whether modern birds are most closely related to dinosaurs or crocodylian ancestors is a point of current debate...."
BBCNews, 6 March, 2002, 'Modern' feathers found on Chinese dino
13 October 2005 BBC News: Bird-like dinosaur forces rethink Citat: "...A rooster-sized dinosaur with a long, slender snout and wing-like limbs is forcing a rethink on bird evolution...The authors say the discovery of Rahonavis and Buitreraptor have long and wing-like forelimbs could imply that flight evolved twice, once in birds and once among this group of Gondwanan dromaeosaurs..."
Systema naturae 2000 (classification) – Taxon: Class Aves


== Eksterne henvisninger – fuglesange ==

ASU-Ask A Biologist – Birds of the Southwest (stor online database med lydeksempler)


== Eksterne henvisninger ==

Tree of Life web project: Neornithes, Modern Birds
Netfugl (www.netfugl.dk)
Birdlife Internationals database over fuglearter.
Birdlife Internationals taksonomi.
Avionary – Fugle i Vest- og Central-palaearktis i 46 sprog
University of Michigan: Aves (birds)
BBCNews, 8 August, 2002, Crows prove they are no birdbrains
BBCNews, 16 December, 2002, Mystery of bird 'V' formation solved
2004-05-14, Sciencedaily: Following Earth's Magnetic Field: Chemical Reaction In Birds Provides Sense Of Direction During Migratory Flights Citat: "...Migratory birds have long been known to possess a magnetic compass that helps them find the correct direction during their migratory flights...Now, our study points to what we need to look for a molecular substrate for certain chemical reactions. That is, we can rule out magnetic materials in birds’ beaks and elsewhere..."
1 February, 2005, BBC News: Feathered friends no bird brains Citat: "...Birds can perform amazing tasks beyond the reach of cats and dogs, the Avian Brain Nomenclature Consortium of 29 world neuroscientists found..."
Fugle, billeder af fugle Danmarks fugle – naturgalleri + fuglestemmer
LA-ikon