efolkning, hvis sprog har udbredt sig til størstedelen af Europa og store dele af Asien.


=== Çatalhöyük som bosættelse ===
Det er ikke klart, hvorfor folk begyndte at bosætte sig i Çatalhöyük. Den sædvanlige teori angiver, at mennesket blev fastboende i forbindelse med landbrug, men fortolkning af fundene ved bosættelsen Aşıklı peger på, at de fleste fund stammer fra dyr og planter, der ikke har været tæmmet, og at bosættelsen mest har været baseret på en jæger-samler kultur. Så spørgsmålet er, hvorfor jæger-samlere har bosat sig. Nogle arkæologer mener, at det ikke skyldtes "materielle" grunde, men at der derimod var tale om et mentalt skifte.
Det er heller ikke klart, hvorfor Çatalhöyük blev forladt. Nogle arkæologers spekulationer går i retning af, at den hurtige tilbagegang af visse andre bosættelser for omkring 8000 år siden skyldtes ødelæggelse af det lokale miljø på grund af overforbrug af træ til husbygning med kalk. Men denne bygningsteknik er dog ikke brugt i Çatalhöyük's yngste periode.


=== Modergudine ===

Çatalhöyük's statuetter af fede kvinder blev af James Mellaart fortolket som en afbildning af en modergudinde: "Den store Moder". Disse modergudinder blev — sammen med andre europæiske fund — anset for tegn på, at disse tidlige stenaldersamfund ikke var patriarkalske. Arkæologen Marija Gimbutas førte denne teori videre, og i hendes øjne er stenaldersamfund som Çatalhöyük ("Gamle Europa") gudindecentreret, lighedsorienteret og fredsfyldte. De blev afbrudt af en invasion af et patriakalsk, krigerisk, hierarkisk orienteret folk, som Gimbutas identificerer som det indoeuropæiske kurganfolk.
Idéen om en modergudine i et fredfyldt kvindecentreret samfund har haft en vis genklang i New Age-bevægelsen, hvor folk rejste til Çatalhöyük på pilgrimsfærd. Således bliver der organiseret "Goddess Tours", hvor Gaia-grupper, økofeminister og Goddess New Age-rejsende kommer til Çatalhöyük for at bede og danse i cirkler. Nogle af disse besøgende har været åbenlyst vrede over, at Ian Hodder og hans hold har sat spørgsmålstegn ved de feministiske tolkninger.


== Museum ==
Stedet er åbent for turister, der kan se kopier af fundene i et mindre museumsrum, bygget ved siden af højen. Der er information på både tyrkisk og engelsk. Man kan komme ind i en rekonstruktion af et hus, og endelig kan noget af udgravningen ses under en stor overdækning. De fleste originale genstande fra fundområdet findes nu i Ankaras Museum for Anatolske Civilisationer.
Stedet får ikke så mange besøg af turister som for eksempel Konyas Mevlanamuseum. Interessen for Çatalhöyük er dog stigende, og der kommer nu omkring 13.000 besøgende til Çatalhöyük hvert år. I slutningen af 2007 besøgte Prins Charles og Hertuginde Camilla af Cornwall både Çatalhöyük og Mevlana Museum.
Çatalhöyük var i flere år på Tyrkiets ansøgningsliste til UNESCO's Verdensarvsliste, og blev optaget i 2012.


== Henvisninger ==
Çatalhöyük Homepage — hjemmeside for de nye udgravninger ledet af Ian Hodder.
Figurines Project — hjemmeside med mange billeder og videoer af blandt andet statuetterne fundet ved Çatalhöyük.


=== Bøger ===
Çatalhöyüks første ledende arkæolog James Mellaart:
James Mellaart, Çatal Hüyük: A Neolithic Town in Anatolia, Thames & Hudson, London, 1967.
Reviderede og nye betragtninger fra den nuværende leder af udgravningerne Ian Hodder:
Ian Hodder, Çatalhöyük. The Leopard's Tale – Revealing the Mysteries of Turkey's ancient 'town', Thames & Hudson, 2006. ISBN 0-500-05141-0.
Ian Hodder, On the surface : Çatalhöyük 1993-95, British Institute of Archaeology at Ankara, 1996. ISBN 0-9519420-3-4
Ian Hodder, Inhabiting Catalhoyuk – Reports from the 1995-99 Seasons, Cambridge Universitet: McDonald Institute for Archaeological Research, 2005. ISBN 1-902937-22-8
Fra den amerikanske videnskabsjournalist Michael Balter, foruden beskrivelser af Çatalhöyük også fortællinger om arkæologer, eksempelvis Dorak-affæren og Mellaart:
Michael Balter, "The First Cities: Why Settle Down? The Mystery of Communities", Science, bind 282, nummer 5393, side 1442, 20. november 1998
Øvrige
Knight, Chris; Power, Camilla; Watts, Ian (1995), The Human Symbolic Revolution: A Darwinian Account, Cambridge Archaeological Journal, Cambridge University, doi:10.1017/S0959774300001190 
Note: En del sekundærlitteratur baserer sig på oplysninger fra Mellaart og mangler de opdateringer og revisioner, der er kommet i forbindelse med de nye udgravninger med Ian Hodders hold.


=== Referencer ===


=== Video ===
"Yezidism", "Catalhoyuk", YouTube, 2. februar 2007. En serie still-billeder fra de arkæologiske udgravninger.
Eva Bosch, "Catalhöyük. Light and shadow on a city 9000 years old", YouTube. En længere serie still-billeder fra Çatalhöyük, særligt fra det rekonstruerede hus.
"turizmturkiye", "çatalhöyük", YouTube, 5 oktober 2007. En række still-billeder fra Çatalhöyük og museet i Ankara.
"ibocompany" , "çatal höyük", YouTube. En kort video med en computerskabt rekonstruktion af en del af byen.
LA-ikon