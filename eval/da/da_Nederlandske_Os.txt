ed den institution, hvis interesser de skulle varetage. Det bragte ikke synderlig bedring heri og i den økonomiske stilling, at kompagniet med megen fremgang udviklede plantagesystemet, hvortil grunden blev lagt 1719, og som navnlig bragte kaffedyrkningen på Java i vejret. Kompagniets enehandel lod sig i længden ikke opretholde. 1791 blev der gjort et forsøg på at reorganisere kompagniet, men det var for sent; den 12. september 1795 stilledes det under statens administration, og 3 år senere overtog staten det som kronkolonier med aktiva og passiva, hvorved dets gæld, over 120 mio. floriner, blev statsgæld. Hvad der kunne reddes af det gamle ostasiatiske kompagnis handel, overførtes — dog uden særlige privilegier — på det 1824 oprettede, siden bestående »Nederlandsche Handelsmaatschappij«, der bevarede Amsterdam og Rotterdam som bestemmende markeder for kaffe, rørsukker, indigo og Kinabark.
Et af VOCs skibe S/S Westerbeek strandede den 2. september 1742 på Suðuroys vestkyst.


== Noter ==


== Eksterne henvisninger ==
Salmonsens Konversationsleksikon, 2.udgave, bind XVIII, s. 667-668; opslag: ostindiske Kompagnier
Erik Gøbel: "Danske i det nederlandske ostindiske kompagnis tjeneste i det 17. århundrede" (Handels- og Søfartsmuseets årbog 2003; s. 7-30)