kæderne Comfort Hotels, Thon Hotels, Rica Hotels og Radisson Hotels. Et af de ældste og største hoteller er Britannia Hotel i Dronningens gate, der blev opført i 1870. I dag har det næsten 250 værelser og er en del af Thon Hotels.


== Infrastruktur og transportRedigér ==

Trondheim er knudepunkt mellem jernbane, Hurtigruten og europavej 6. Byen har til alle tider været et vigtigt knudepunkt i Midt-Norge. I middelalderen kom folk langs vejene ind til Nidarosdomen og kongsgården som lå i Trondheim. Igennem 1500-tallet og 1600-tallet aftog trafikken ind til Trondheim, i stedet blev byen en et stop på vejen for både mennesker og gods på vej mod Christiania og resten af Europa.


=== Trondheim havnRedigér ===
I Trondheim havn transporteres både gods og passagerer, fra ind- og udland. I 2008 var der 4.717 anløb i Trondheim havn.
Hurtigruten lægger til to gange dagligt i Brattøra, i tillæg fragter hurtigbådene passagerer til og fra byområder så langt syd som Kristiansund.
I 2008 gik i alt 1,34 millioner ton gods over kajene i Trondheim. Yderligere transportaktiviter i havneområdet tælder jernbane-og vejtransport og omladning mellem de tre transportformer tilknyttet logistiske knudepunkter i Brattøra.
Havnen drives og forvaltes af Trondheim Havn IKS.


=== Nordlige omfartsvejRedigér ===
Nordlige omfartsvej er en ny øst-vest forbindelse under opbygning i Trondheim. Krydset i Ila-området stod færdig i april 2007, mens forbindelsen over Brattøra først blev åbnet i slutningen af maj/begyndelsen af juni 2010.


=== BusRedigér ===
Busserne i Trondheim har siden efteråret 2009 været administreret gennem det fylkeskommunale selskab AtB. De forskellige busruter udliciteres og den faktiske kørsel udføres af bl.a. af Nettbuss Trondheim (det tidligere kommunale busselskab) og Trønderbilene og Tide. Lokalbusserne i Trondheim bruger Nordsøgas som brændstof, og så snart som muligt overgår til klimaneutral biogas.


=== JernbaneRedigér ===

Jernbanen kom til Trondheim i 1864 da Trondhjem–Størenbanen blev åbnet for trafik. Den gang lå jernbanestationen på Kalvskinnet lige ved nutidens Elgeseter bro. I forbindelse med anlæggelsen af Meråkerbanen i 1883 blev der åbnet en ny jernbanestation på Brattøra. I dag er stationen både jernbanestation og knudepunkt for regionsbusser.


=== SporvogneRedigér ===
Sporvognslinjen Gråkallbanen har i mange år været et omstridt tema i Trondheims lokalpolitik. Den kommunale drift blev nedlagt i 1988 efter at over 100 millioner kroner var investeret i nye sporvogne og vognhaller. I 1990 blev driften på en mindre strækning genoptaget af et idealistisk græsrodselskab. I 2005 blev Gråkallbanen overtaget af den internationale koncern Veolia.
Gåkallbanen er verdens nordligste sporvognslinje.


=== FlyRedigér ===
Trondheims lufthavn, Værnes lufthavn, ligger i Stjørdal kommune i Nord-Trøndelag, øst for byen. En række flyselskaber betjener Trondheim, bl.a. SAS, Norwegian, Widerøe, KLM, Icelandair, Wizz Air og Estonian Air.