benhavn. Den danske afdeling har 60 ansatte, og der er 70 forhandlere på landsplan. Ford opnåede i 1996 en markedsdel på 10.3% ved salg af 15.000 biler i Danmark.
Ford driver desuden finansieringsselskabet Ford Motor Credit Company.


== Fordklubber i Danmark ==
Fords lange historie og den store udbredelse gennem årene i Danmark er afgørende faktorer for, at der i Danmark er flere landsdækkende bilklubber for klassiske Ford-biler, hver med deres eget særpræg.
Ford T Klubben Danmark har omkring 200 medlemmer fordelt på hele landet. Klubben er for Ford T ejere og folk med interesse for disse. Klubben udgiver et medlemsblad 12 gange om året og arrangerer et antal løb hver sommer.
Dansk Ford A klub har i dag medlemmer fordelt over hele landet, men startede i 1965 under navnet Københavns Ford A klub. Klubben er en af landets ældste veteranbilklubber og er for ejere af Ford A eller folk med interesse i disse. Klubben har eget klubhus i Glostrup, hvorfra man også driver klubbens salg af reservedele til Ford A - en aktivitet der har eksisteret næsten lige så længe som klubben.
Vamdrup Ford A klub er en klub for Ford A.
Ford Classic Club DK har omkring 250 medlemmer fordelt på hele landet. Klubben er for europæiske Ford-biler over 25 år og optager således eksempelvis europæiske biler såsom Escort MkIII og Fiesta MKI, engelske Ford-biler som Escort MKI og MKII, Cortina, Consul Zephyr/Zodiac samt tyske Ford-biler som Taunus. Tidligere eksisterede der også en Taunus, Cortina & Granada Klub, men den blev i 2010 fusioneret med Ford Classic Club DK.
Ford M Klub Danmark er en klub for de tyske M-modeller, 12M, 15M, 17M, 20M, 26M og OSI.
Ford P7 Klub Danmark har, som navnet siger, rod i P7-serien, der var den sidste i rækken af M-modeller fra Ford Tyskland. I dag optager klubben dog alle M-modeller.
Nordisk Ford P Klub blev stiftet i 2010 som en udbrydergruppe af Ford P7 Klub Danmark efter intern uenighed. Den optager ligeledes alle M-modeller.
Capri Club Danmark er en klub for alle de tre Capri-modeller MKI, MKII og MKIII.
Mustangklubbenk er en klub for de amerikanske Mustang-biler uafhængigt af alder.
Ford V8 Klub Danmark er en klub for Ford-biler med den amerikanske Ford V8-motor.


== Noter ==


== Eksterne henvisninger ==

Ford Danmark