de Strømmene, gælder din Harme Havet, siden du farer frem på dine Heste og dine Vogne drøner.
 Din Bue kom blottet til Syne, din Buestreng mætter du med Pile. - Sela.
 Bjergene ser dig og skælver. Skyerne nedsender Regnskyl, og Afgrunden løfter sin Røst.
 Solen glemmer at stå op, Månen bliver i sit Bo; de flygter for Skinnet af dine Pile, for Glansen af dit lynende Spyd.
 I Harme skrider du hen over Jorden, du nedtramper Folk i Vrede.
 Du drager ud til Frelse for dit Folk, ud for at frelse din Salvede. Du knuser den gudløses Hustag, blotter Grunden til Klippen. - Sela.
 Med dit Spyd gennemborer du hans Hoved, bans Høvdinger splittes.
 Du tramper hans Heste i Havet, i de mange Vandes Dynd.
 Jeg hørte det; da bæved min Krop, ved Braget skjalv mine Læber; Edder for i mine Ben, og under mig vakled mine Skridt.
 Thi Figentræet blomstrer ikke, Vinstokken giver intet, Olietræets Afgrøde svigter, Markerne giver ej Føde. Fårene svandt af Folden, i Staldene findes ej Okser.
 Men jeg vil frydes i HERREN, juble i min Frelses Gud.
 Den Herre HERREN er min Styrke, han gør mine Fødder som Hindens og lader mig gå på mine Høje.
