

== ØkonomiRedigér ==
West Virginias økonomi er blandt de mest skrøbelige blandt USA's delstater. Ifølge U.S. Census Bureau har delstaten den tredjelaveste gennemsnitlige personlige indkomst i USA foran staterne Arkansas og Mississippi.  Staten har også den laveste medianindkomst for husholdninger og andelen af befolkningen, som har en bachelorgrad, er den laveste i USA.
En af de største resurser i West Virginia er kul. Delstaten havde tidligere en del olieproduktion men der er på nuværende tidspunkt kun få små eller mellemstore olie- og naturgasfelter. Der er også landbrug i West Virginia, men i begrænset omfang, grundet det bjergrige terræn i det meste af staten.


== DemografiRedigér ==

I 2007 havde West Virginia et anslået befolkningstal på 1.812.035, hvilket var en stigning på 0,2% siden 2000. Kun 1,1% af delstatens befolkning var født i udlandet, hvilket er den laveste andel blandt alle USA's delstater, og staten har også den laveste andel af personer med et andet modersmål end engelsk.
De fem største ophavsgrupper i delstaten er amerikanere (23,2%), tysk-amerikanere (17,2%), irsk-amerikanere (13,5%), britisk-amerikanere (12%) og italiensk-amerikanere (4,8%). Mange indbyggere i West Virginia opgiver deres ophav som "amerikansk". Der er et stort antal personer med tysk oprindelse i den nordøstlige del af staten.


== ReferencerRedigér ==


== Ekstern henvisningRedigér ==
Delstaten West Virginias officielle hjemmeside (Engelsk)
 .