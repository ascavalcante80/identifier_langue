stone National Park tre mio. besøgende.
Historisk set har landbrug været et vigtigt element i delstatens økonomiske identitet, men dets betydning er faldet. De vigtigste landbrugsvarer er kvæg, hø, korn og uld. Over 91% af jorden i Wyoming er klassificeret som rural.
Wyomings mineindustri udvinder bl.a. kul, naturgas, råolie, uran og trona, og delstaten har en af de højeste andele af personer beskæftiget med minedrift i USA. I 2002 var indtægterne fra mineindustrien over 48 mio. USD.


== Demografi ==
I 2007 havde Wyoming en anslået befolkning på 522.830, hvilket var en stigning på 5,88% i forhold til 2000. I 2004 var andelen af personer født i udlandet 2,2%.
Wyoming er den mindst befolkede blandt alle USA's delstater, og selv distriktet District of Columbia har flere indbyggere. Wyoming har også den laveste befolkningstæthed blandt alle de 48 kontinentale delstater. Alaskas befolkningstæthed er lavere, selv om denne stats befolkningstal er højere end Wyomings.
De største ophavsgrupper i Wyoming er tysk-amerikanere (25,9%), britisk-amerikanere (15,9%), irsk-amerikanere (13,3%), personer af amerikansk oprindelse (6,5%), norsk-amerikanere (4,3%) og svensk-amerikanere (3,5%).


=== Religion ===

De religiøse tilhørsforhold i Wyoming er:
Kristne – 78%
Protestanter – 53%
Lutheranere – 8%
Baptister – 8%
Metodister – 6%
Presbyterianere – 4%
Anglikanere – 4%
Andre protestanter – 21%

Katolikker – 16%
Mormoner – 11%

Andre religioner – 1%
Ikke-religiøse – 21%


== Referencer ==


== Ekstern henvisning ==
Delstaten Wyomings officielle hjemmeside

 .