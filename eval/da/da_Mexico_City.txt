 mio.). Metroens drift støttes af store økonomiske tilskud og den er dermed et af de billigste metrosystemer i verden, en billet koster kun ca. 1,50 kr. På flere stationer er der udstillet præ-columbianske effekter, som blev fundet under opførelsen af metroen.
Byens lufthavn hedder Benito Juarez Internationale Lufthavn (MEX), opkaldt efter en af landets store ledere. Juarez var president i 1800-tallet. Fra lufthavnen går det en metrolinie in til Mexico City.


== Attraktioner ==

Berømte attraktioner i Mexico City er Zocáloen, den centrale plads med Mexico Citys katedral, den ældste or største amerikanske katedral, og aztekiske ruiner, de elegante boulevarder Paseo de la Reforma og Insurgentes, paladsmuseet Chapultepec som ligger på toppen af en bakke og er omgivet af en park med mange attraktioner, det Nationale Antropologiske Museum, Den Finere Kunsts Palads, de Tre Kulturers Plads i Tlatelolco-området, samt helligdommen og basilikaen Vor Frue af Guadalupe.
Byen har omkring 160 museer, over hundrede kunstgallerier og cirka 30 koncertsale.
Mange steder er der freskoer af Diego Rivera. Han, og samleveren Frida Kahlo, boede i den sydlige forstad Coyoacán. Tæt på lå Lev Trotskijs hus, hvori han (Trotskij) blev myrdet i 1940.


== Eksterne henvisninger ==
Mexico-City.dk – Dansk rejseguide til Mexico City
Guia Roji: Kort over Mexico City (på spansk)
Den føderale regering (på spansk)
Uformel guide på spansk til steder, restauranter, barer og natklubber