er opstået en udvikling i retning af at arrangere de taxonomiske grupper (af "taxa", som er flertal af "taxon") i et evolutionstræ. Den kaldes Kladistisk taxonomi (eventuelt kladistik eller kladisme). Hvis et taxon omfatter alle efterkommere af et givet ophav, kaldes det monofyletisk, modsat parafyletisk. Andre grupperinger kaldes polyfyletiske.
En ny, formel kodex for navngivning, PhyloCode, der kommer til at hedde "International Code of Phylogenetic Nomenclature" (ICPN), er under udvikling for tiden. Det er hensigten, at den skal kunne håndtere navnegrupper, der endnu ikke har et anerkendt niveau, og herved afviger den fra den velkendte, Linné'ske taxonomi. Hvis det skulle lykkes, er det uklart, hvordan man vil koordinere de forskellige kodex'er.
Domæne er en relativt ny gruppering. Det tredelte domænesystem blev først indført i 1990, men det blev først alment accepteret noget senere. Nu bruger hovedparten af biologerne domænesystemet, mens et stort mindretal stadig anvender opstillingen med fem riger. Et lille mindretal af videnskabsfolk føjer Archaea til som et sjette rige, men accepterer ikke domænemodellen.
Ét hovedtræk ved tre-domæne systemet er, at det adskiller arker og bakterier, der tidligere blev samlet i ét rige, bakterier (et rige, som af og til kaldes Monera). På den baggrund ses de tre domæner for alle levende væsener som henholdsvis Archaea, Bacteria og Eukaryota (der rummer eukaryoter med cellekerne). Thomas Cavalier-Smith, som har skrevet omfattende om klassifikation af protister, har for nylig udkastet den teori, at Neomura, den gruppering, der samler Arker og Eukaryoter, kan have udviklet sig fra Bakterier, eller mere præcist fra Aktinobakterier (”strålesvampe”).


== Autornavn ==
Man kan tilføje et hvilket som helst taxon en "autoritet" efter navnet, dvs. navnet på den autor, som først publicerede en gyldig beskrivelse af arten. Disse navne forkortes ofte, og f.eks. er forkortelsen "L." en alment accepteret betegnelse for Linné. Inden for botanikken er der en reguleret liste over standardforkortelser, men systemet med at knytte autoritetsnavne til artsnavnet er en smule afvigende hos de forsekellige grene af biologien. Under alle omstændigheder er det standard, at hvis artens navn eller indplacering er blevet ændret efter den oprindelige beskrivelse, anbringer man den første autoritets navn i parentes, mens autoriteten for det nye navn eller indplacering så kan anbringes bagefter.


== Se også ==
All Species Foundation
Binominel nomenklatur
Fylogenetisk nomenklatur
Fylogenetisk træ
International Code of Botanical Nomenclature
International Code of Zoological Nomenclature
Kladistik
PhyloCode
Tree of Life Web Project
Trinominel nomenklatur
Virusklassifikation
Art 2000 & ITIS Catalogue of Life 2008


== Noter ==


== Bibliografi ==
Atran, S. (1990). Cognitive foundations of natural history: towards an anthropology of science. Cambridge, England: Cambridge University Press. pp. xii+360 pages. ISBN 0-521-37293-3, 0521372933. 
Larson, J. L. (1971). Reason and experience. The representation of Natural Order in the work of Carl von Linne. Berkeley, California: University of California Press. pp. VII+171 pages. 
Stafleau, F. A. (1971). Linnaeus and the Linnaeans. The spreading of their ideas in systematic botany, 1753-1789. Utrecht: Oosthoek. pp. xvi+386 pages.