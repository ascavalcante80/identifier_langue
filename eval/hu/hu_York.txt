a városban, 2800 új munkahelyet teremtve.
A munkanélküliség alacsony (4,2%) az Egyesült Királyság 5,3%-ához képest (2008)


== Közlekedés ==
York közúton és vasúton könnyen megközelíthető. A legközelebbi repülőtér Manchesterben és Leedsben van, de a londoni repülőterekről is kényelmesen elérhető tömegközlekedéssel és vasúttal.


== Látnivalók ==

A yorki katedrális Észak-Európa legnagyobb gótikus katedrálisa
A katedrálison kívül számos kisebb-nagyobb gótikus templom és kápolna
A yorki erőd egy része máig megmaradt, különálló tornya, a Clifford’s Tower és a York Castle Museum (korábban börtön)
A középkori városfal nagy része megmaradt, hosszát tekintve a legnagyobb egész Angliában. A városkapuk mind láthatóak és a 4 km-nyi városfal nagy része bejárható.
A Snickelways, a középkorból megmaradt szűk utcák és sikátorok. Leghíresebb a Shambles, egy keskeny, boltokkal szegélyezett macskaköves utca, ahol még a valamikori hentesüzletek kampói is megmaradtak.
A Fekete Hattyú Fogadó (Black Swan Inn), egy 1417-ben épült gerendavázas ház, mely kísérteteiről is nevezetes.
A Jorvik Viking Centre, a viking múzeum.
A National Railway Museum, a vasútmúzeum és még számos kisebb múzeum és galéria.
A történelmi óváros látványosságainak felkeresését a turista számára megkönnyíti a Macskaösvény (Cat Trail), melynek végigjárása 21, az érdekes épületeken elhelyezett macskafigura megkeresését jelenti.
A Nemzetközi Kísértetkutató Alap (Ghost Research Foundation International) szerint York Anglia legkísértetjártabb városa.
Minden év szeptemberében megrendezik a yorki gasztronómiai fesztivált (Festival of Food and Drink), mely 10 napig tart és 150 000 látogatót is vonz. A helyi ételkülönlegességek egyike a yorki sonka.


== Testvérvárosok ==
 Dijon, Franciaország
 Münster, Németország


== Jegyzetek ==


== Fordítás ==
Ez a szócikk részben vagy egészben a York című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.