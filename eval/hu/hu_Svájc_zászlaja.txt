Dufour tábornok törvénybe akarta foglaltatni az egységes lobogót, mivel az jelentékeny előnyt nyújt háborúban. A fiatal kantonok elfogadták a javaslatot, de a nagy hagyományokkal rendelkező alapító kantonok nem akarták lecserélni régi hadi lobogóikat. Végül az 1848-ban rögzített svájci alkotmányba belefoglalták a konföderáció új, Dufour által javasolt lobogóját. Ezek szerint a kantonok egységesen olyan lobogót használtak, amelynek vörös mezejében öt egyenlő fehér négyzetből kirakott kereszt található. Ekkor vált a laza államszövetség egységes állammá.
Évek múlva azonban a sajtó kikezdte a lobogót. Többen csúnyának találták a nemzeti zászlót. Ezért 1889-ben a Szövetségi Tanács úgy határozott, hogy a kereszt arányait megváltoztatják. Ez volt az utolsó változtatás a svájci lobogón, és azóta változatlanul a Svájci Konföderáció nemzeti jelképe.


== Külső hivatkozásokSzerkesztés ==

Svájc zászlaja a Világ zászlói (Flags of the World) weboldalon