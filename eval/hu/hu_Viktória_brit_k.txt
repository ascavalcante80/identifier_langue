bertnek 42 unokája született, akik közül 34 élte meg a felnőttkort. Leszármazottjuk II. Erzsébet brit királynő, Fülöp edinburgh-i herceg, V. Harald norvég király, XVI. Károly Gusztáv svéd király, II. Margit dán királynő, I. János Károly spanyol király és Zsófia spanyol királyné. Egyik gyermeke, Lipót, a legkisebb fia hemofíliás véralvadási betegségben szenvedett, amit a királynő két lánya, Alíz és Beatrix is hordozott rezisztens módon. A királyi hemofíliát örökölte Viktória több unokája, így Alekszej Nyikolajevics Romanov orosz nagyherceg, Alfonso aszturiai herceg és Gonzalo spanyol infáns. Az a tény, hogy a betegség oly gyakori Viktória leszármazottai között, de felmenőinél egyáltalán nem fordul elő, teret engedett a modern spekulációknak arról, hogy a királynő apja valójában nem a kenti herceg volt, hanem egy hemofíliás. Viktória anyjával kapcsolatban nincs írásos bizonyíték a hemofíliára. A betegség a férfiaknál többnyire jobban kiütközik, így ha létezett is a kenti hercegnő közelében ilyen személy, annak súlyosan betegnek kellett lennie. Sokkal valószínűbb, hogy a mutáció spontán keletkezett, mivel Viktória apja már idős volt a lánya fogantatása idején, és a hemofília gyakrabban alakul ki kései gyermekeknél. Az ilyen spontán mutációnak a szóban forgó esetben 30% az esélye.
A világ különböző tájain szenteltek helyeket és emlékműveket a királynő emlékének, különösen a nemzetközösségi országokban. A róla elnevezett helyek közé tartozik a Seychelle-szigetek fővárosa, Afrika legnagyobb tava, a Viktória-vízesés, Brit Columbia és Saskatchewan fővárosa, valamint két ausztrál állam (Victoria és Queensland).
A Viktória-keresztet 1856-ban alapították a krími háborúban mutatott bátorság elismeréseként. Később ez vált a legmagasabb brit, kanadai, ausztrál és új-zélandi katonai kitüntetéssé, amit a bátorság elismeréseként adnak. A Viktória-nap állami ünnep Kanadában és egy helyi állami ünnep Skócia egyes részein, amit a május 24. előtti utolsó hétfőn (vagy éppen május 24-én) ünnepelnek (ez ugyanis a királynő születésnapja).
Viktória uralkodása alatt Anglia a világ egyik meghatározó nagyhatalmává vált, elsősorban az ún. „egyensúly politika” sikeres alkalmazása miatt. A krími háborúban sikerült Oroszország befolyását visszaszorítania. Uralkodása alatt jött létre Olaszország és Németország is. Az ő segítségével sikerült több balkáni államnak függetlenednie Törökországtól (Románia, Szerbia, Bulgária). Az 1861-ben kitört amerikai polgárháborúba egy incidens miatt majdnem beavatkozott: a Föderáció egy hajója megtámadott egy brit személyszállító hajót, amelyen két déli diplomata utazott. A királynő oszlatta fel a Brit Kelet-indiai Társaságot is. Viktória – bár férje, Albert herceg halála után (1861) sokáig nem lépett a nyilvánosság elé –, öregkorára a brit nagyság jelképévé vált, főként azt követően, hogy Disraeli India császárnőjévé kiáltotta ki (1876).
Az ország kulturálisan is sokat fejlődött, hála elsősorban Albert herceg tevékenységének, aki a tudomány és a művészet kérdéseit mindig a szívén viselte. Az ő szervezésében rendezték meg 1851-ben a nagy londoni világkiállítást, amelyen számos ország vett részt, és több ezer tudományos, művészeti és kulturális tárgy került bemutatásra.
A királynő teljesen összetört férje halála után. Hónapokig nem jelent meg a nyilvánosság előtt, és ettől kezdve élete végéig gyászruhát hordott. Haláláig őrizte a férje emlékét, és rengeteget tett annak érdekében, hogy Albertet méltó módon megőrizze az angol emlékezet.

Ahogy fájdalma csökkent, mind jobban visszatalált a közéletbe, de zajos ünnepléseken soha többé nem vett részt. Gyászruhás alakja szimbólummá vált, és még inkább hozzájárult a viktoriánus erkölcsök megszilárdulásához: szigorúan őrizte a férje emlékét, szinte nem is tűrt meg újraházasodott özvegyasszonyt a környezetében. Öregkorára rögeszméjévé vált, hogy „megállítja az időt”: mindent lefényképeztetett, és nem engedett egy jottányi változtatást sem a környezetében.
A csapás ellenére politikailag és a magánéletben is aktív maradt: vasszigorral irányította gyermekei minden lépését, beleszólt még a legszemélyesebb ügyeikbe is (például milyen nevet adjanak a gyermekeiknek). Kilenc gyermeke révén, akiket királyi vagy hercegi házakba házasított ki, Európa szinte valamennyi királyi családjával rokonságba került, ezért nevezték „Európa nagymamájának” is. A számtalan későbbi csapás (több gyermekének halála) ellenére is rendíthetetlenül tette a kötelességét.
Halála egy egész korszak lezárultát jelentette.


== Megszólítása, titulatúrája és címere ==


=== Megszólítása és titulatúrája ===
1819. május 24. – 1837. június 20.: Ő királyi felsége Alexandrina Victoria kenti hercegnő.
1837. június 20. – 1901. január 22.: Őfelsége a királynő.
1876. május 1. – 1901. január 22.: Ő császári felsége a királynő-császárnő.
Uralkodása végén a királynő teljes megnevezése és titulatúrája a következő volt: „Őfelsége Viktória, Isten kegyelméből Nagy-Britannia és Írország Egyesült Királyságának királynője, A Hit Védelmezője, India császárnője”.


=== Címere ===

Trónra lépése előtt Viktória nem rendelkezett saját nagy címerrel. Mivel nem örökölhette meg Hannover trónját, címerén nem jelenhettek meg a Hannoveri Királyság jelképei, elődeitől eltérően. Az ő címerét viseli minden utódja, beleértve a jelenlegi királynőt is.
Skócián kívül Viktória címerének pajzsa – amit a királyi zászlón is használt – a következő volt: Az I. és a IV. negyed vörös, három világos arany oroszlánnal (Anglia királyi címeréből), a II. negyed arany, keretbe foglalt ágaskodó oroszlánnal (Skócia királyi címeréből), a III. negyed pedig azúr, egy arany hárfával (Írország címeréből). Skóciában az I. és a IV. negyedet a skót oroszlán foglalja el és a II. negyedben látható az angol címer. Az oroszlán és az egyszarvú címertartók szintén felcserélődnek Skóciában.


== Származása ==


== Viktória királynőről elnevezett helyek ==
Az alábbi lista tartalmaz néhányat a Viktória királynő után elnevezett helyekből:
Az Egyesült Királyságban: a Buckingham palota előtt álló Viktória-emlékmű, a Viktória és Albert Múzeum, a Victoria vasútállomás és a Viktória rakpart (emellett számtalan utca, tér és park), a Victoria metróvonal Londonban
Victoria, Brit Columbia kanadai tartomány székhelye
Viktória-tó, az Afrikai Nagy Tavak egyike
Viktória-vízesés, a Zambézi vízesése Zambia és Zimbabwe határán
Victoria, a Seychelle-szigetek fővárosa
Victoria, szövetségi állam Ausztráliában
Victoria, város Máltán
Victoria park és Victoria-kikötő Hongkongban


== Megjegyzések ==


== Hivatkozások ==


== Források ==


=== Könyvek ===
Hibbert, Christopher (2000) Queen Victoria: A Personal History, London: HarperCollins, ISBN 0-00-638843-4
Longford, Elizabeth (1964) Victoria R.I., London: Weidenfeld & Nicolson, ISBN 0-297-17001-5
Marshall, Dorothy (1972) The Life and Times of Queen Victoria, London: Weidenfeld & Nicolson, ISBN 0-297-83166-6 [1992 reprint]
Packard, Jerrold M. (1998) Victoria's Daughters, New York: St. Martin's Press, ISBN 0-312-24496-7
Potts, D. M.; Potts, W. T. W. (1995) Queen Victoria's Gene: Haemophilia and the Royal Family, Stroud: Alan Sutton, ISBN 0-7509-1199-9
St Aubyn, Giles (1991) Queen Victoria: A Portrait, London: Sinclair-Stevenson, ISBN 1-85619-086-2
Strachey, Lytton (1921) Queen Victoria, London: Chatto and Windus online kiadás
Waller, Maureen (2006) Sovereign Ladies: The Six Reigning Queens of England, London: John Murray, ISBN 0-7195-6628-2
Weintraub, Stanley (1997) Albert: Uncrowned King, London: John Murray, ISBN 0-7195-5756-9
Woodham-Smith, Cecil (1972) Queen Victoria: Her Life and Times 1819–1861, London: Hamish Hamilton, ISBN 0-241-02200-2


=== Weboldalak ===
Anglia királyai és királynői (angolul)
Érdekességek, képek (angolul)


== További információk ==


=== Közzétett elsődleges források ===
Benson, A.C.; Esher, Viscount (editors, 1907) The Letters of Queen Victoria: A Selection of Her Majesty's Correspondence Between the Years 1837 and 1861, London: John Murray online edition
Bolitho, Hector (editor, 1938) Letters of Queen Victoria from the Archives of the House of Brandenburg-Prussia, London: Thornton Butterworth
Buckle, George Earle (editor, 1926) The Letters of Queen Victoria, 2nd Series 1862–1885, London: John Murray
Buckle, George Earle (editor, 1930) The Letters of Queen Victoria, 3rd Series 1886–1901, London: John Murray
Connell, Brian (1962) Regina v. Palmerston: The Correspondence between Queen Victoria and her Foreign and Prime Minister, 1837–1865, London: Evans Brothers
Duff, David (editor, 1968) Victoria in the Highlands: The Personal Journal of Her Majesty Queen Victoria, London: Muller
Dyson, Hope; Tennyson, Charles (editors, 1969) Dear and Honoured Lady: The Correspondence between Queen Victoria and Alfred Tennyson, London: Macmillan
Esher, Viscount (editor, 1912) The Girlhood of Queen Victoria: A Selection from Her Majesty's Diaries, 1832–40, London: John Murray online edition; vol 2 online
Fulford, Roger (editor, 1964) Dearest Child: Letters Between Queen Victoria and the Princess Royal, 1858–61, London: Evans Brothers
Fulford, Roger (editor, 1968) Dearest Mama: Letters Between Queen Victoria and the Crown Princess of Prussia, 1861–64, London: Evans Brothers
Fulford, Roger (editor, 1971) Beloved Mama: Private Correspondence of Queen Victoria and the German Crown Princess, 1878–85, London: Evans Brothers
Fulford, Roger (editor, 1971) Your Dear Letter: Private Correspondence of Queen Victoria and the Crown Princess of Prussia, 1863–71, London: Evans Brothers
Fulford, Roger (editor, 1976) Darling Child: Private Correspondence of Queen Victoria and the German Crown Princess of Prussia, 1871–78, London: Evans Brothers
Hibbert, Christopher (editor, 1984) Queen Victoria in Her Letters and Journals, London: John Murray, ISBN 0719541077
Hough, Richard (editor, 1975) Advice to a Grand-daughter: Letters from Queen Victoria to Princess Victoria of Hesse, London: Heinemann, ISBN 0434348619
Jagow, Kurt (editor, 1938) Letters of the Prince Consort 1831–61, London: John Murray
Mortimer, Raymond (editor, 1961) Queen Victoria: Leaves from a Journal, New York: Farrar, Straus & Cudahy
Ponsonby, Sir Frederick (editor, 1930) Letters of the Empress Frederick, London: Macmillan
Ramm, Agatha (editor, 1990) Beloved and Darling Child: Last Letters between Queen Victoria and Her Eldest Daughter, 1886–1901, Stroud: Sutton Publishing, ISBN 9780862998806
Victoria, Queen (1868) Leaves from the Journal of Our Life in the Highlands from 1848 to 1861, London: Smith, Elder online edition
Victoria, Queen (1884) More Leaves from the Journal of Our Life in the Highlands from 1862 to 1882, London: Smith, Elder


=== További olvasnivalók ===
Arnstein, Walter L. (2003) Queen Victoria, New York: Palgrave Macmillan, ISBN 978-0333638064
Gardiner, Juliet (1997) Queen Victoria, London: Collins and Brown, ISBN 978-1855854697
Weintraub, Stanley (1987) Victoria: Biography of a Queen, London: HarperCollins, ISBN 978-0049230842


=== Weboldalak ===
Egy indiai szolga volt Viktória királynő leghűbb bizalmasa
Viktória királynő a Rubicon folyóiratban
Mi micsoda?
Nagyot kaszáltak Viktória királynő bugyogójával
Footage of Queen Victoria's Funeral, 1901
Works by Queen Victoria at archive.org
The Death of Queen Victoria Original reports from The Times
Historical Images related to Victoria at English Heritage


== Kapcsolódó szócikkek ==
Brit Birodalom
Viktoriánus kor