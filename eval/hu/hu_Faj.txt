.
A biológiai/reproduktív definíció szerinti alfajok gyakran fajnak bizonyulnak a filogenetikus definíciót figyelembe véve; a két meghatározás közötti különbség úgy is meghatározható, hogy míg a biológiai definíció egy fajt evolúciós előtörténetének eredményeként ír le, addig a filogenetikus definíció evolúciós potenciáljának megtestesüléseként határozza meg. Ennek okán, a filogenetikus faj abban a pillanatban „létrejön”, amikor az evolúciós leszármazási vonalak elkezdenek szétválni, míg a reproduktív faj csak akkor, amikor a leszármazási vonalak szétválása teljes lesz. Hasonlóan, jelentős eltérések lehetnek a reproduktív, illetve filogenetikus definíción alapuló rendszerbe sorolások között, hiszen teljesen eltérnek a taxonok kezelésében, amik a reproduktív modell szerint alfajok lennének (lásd a háziméhek számos alfaját).


== A faj elhelyezkedése a növények és gombák rendszertani felosztásában ==
Szükség esetén a növények osztályozásánál a magasabb fajcsoport és fajsor, esetleg alfajcsoport, alfajsor és fajkomplexum, valamint az alacsonyabb alfaj, változat, alváltozat, alak és alalak alkategóriák is felhasználhatók.
A fő kategóriákat félkövér, az alkategóriákat a normál betű jelöli.
nemzetség (genus)
alnemzetség (subgenus)
fajcsoport (sectio)
alfajcsoport (subsectio)
fajsor (series)
alfajsor (subseries)
fajkomplexum (species complex)
faj (species)
alfaj (subspecies)
rassz (convarietas)
változatcsoport (provarietas)
változat (varietas)
alváltozat (subvarietas)
forma, alak (forma)
alforma, alalak (subforma)
fajta, termesztett fajoknál (cultivar)
alfajta, termesztett fajoknál (subcultivar)


== A faj elhelyezkedése az állatok rendszertani felosztásában ==
Szükség esetén az állatok osztályozásánál a magasabb fajkomplexum, valamint az alacsonyabb alfaj, fajta és alfajta alkategóriák is felhasználhatók.
A fő kategóriákat félkövér, az alkategóriákat a normál betű jelöli.
nem (genus)
alnem (subgenus)
fajkomplexum (species complex)
faj (species)
alfaj (subspecies)
rassz (convarietas)
fajtacsoport (provarietas)
fajta (varietas)
alfajta (subvarietas)


== Források ==
↑ Milliókkal kevesebb faj lehet a földön, mint hitték. Hiradó.hu. Link beill. 2010. június 3.


== További információk ==


== Kapcsolódó szócikkek ==
Állatrendszertan
Növényrendszertan
A fajok tudományos neve
Típusfaj
Fajképződés
Kihalás