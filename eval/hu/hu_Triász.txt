olvadék 214±1 millió éve keletkezett. A triász-jura határ viszont az újabb, pontosabb kormeghatározás alapján 201,58±0,28 millió éves. Mindkét dátumot a radiometrikus kormeghatározás precízebb változataival állapították meg, amelyek a becsapódási helyen levő cirkonná lebomló uránt vizsgálják. A bizonyíték alapján a Manicouaga-becsapódás 10±2 millió évvel megelőzte a triász végét. Emiatt ez az esemény nem tekinthető a kihalási esemény közvetlen okának.
A késő triász kori kihalások száma viták tárgyát képezi. Egyes tanulmányok szerint legalább két 12 és 17 millió év közötti hosszúságú kihalási időszak volt a triász vége felé. Ez azonban ellentmond az észak-amerikai faunákon végzett újabb vizsgálatoknak. Az Északkelet-Arizonában levő Petrified Forest Nemzeti Parkban (Petrified Forest National Park) a késő karni–kora nori korszakok egyedi szárazföldi üledékei találhatók. Egy elemzés nem mutatott ki jelentős változást az őskörnyezetben. A phytosaurusok fosszíliái, melyek errefelé a leggyakoribbak, csak a nemek szintjén változtak meg, a fajok száma ugyanannyi maradt. A második leggyakoribb négylábúak, az aetosaurusok voltak. A phytosaurusok és az aetosaurusok a triász végi kihalási eseményt túlélő dinoszauruszoktól eltérően a teljesen kipusztult archosaurus hüllőcsoportok közé tartoztak.
Valószínű, hogy a karni korszak végén volt egy tömeges kihalás, amely során több növényevő archosauromorpha csoport is kihalt, a nagy növényevő therapsidák, a kanemeyeriida dicynodontiák és a traversodontida cynodontiák, melyek Pangea északi részén (Laurázsiában) éltek, pedig nagyon megfogyatkoztak.
A triász időszakban és annak végén bekövetkezett kihalások lehetővé tették a dinoszauruszok számára, hogy több üresen maradt ökológiai fülkét is betöltsenek. A dinoszauruszok domináns, nagy és változatos csoporttá váltak, és azok is maradtak a következő 150 millió év során. A „dinoszauruszok kora” azonban inkább a jura és a kréta időszakra esett, mint a triászra.


== Tagolása ==
A triászt geokronológiailag késő triász, középső triász és kora triász korokra osztják fel (rétegtanilag: felső triász, középső triász és alsó triász). E korok tovább oszthatók, az alábbi korszakokra:
Késő triász (Tr3)
Rhaeti (203,6 ± 1,5 – 199,6 ± 0,6 Ma)
Nori (216,5 ± 2,0 – 203,6 ± 1,5 Ma)
Karni (228,0 ± 2,0 – 216,5 ± 2,0 Ma)

Középső triász (Tr2)
Ladin (237,0 ± 2,0 – 228.0 ± 2,0 Ma)
Anisusi (245,0 ± 1,5 – 237,0 ± 2,0 Ma)

Kora triász (Szkítiai)
Olenyoki (249,7 ± 0,7 – 245,0 ± 1,5 Ma)
Indusi (251,0 ± 0,4 – 249,7 ± 0,7 Ma)


== További információk ==
Paleos.com – The Triassic Period of the Mesozoic Era: 251 to 200 million years ago. (Hozzáférés: 2010. január 7.)
The Triassic world. (Hozzáférés: 2010. január 7.)
Douglas Henderson's illustrations of Triassic animals (Jelenleg nem elérhető, 2010-01-07)
Paleofiles page on the Triassic extinctions. (Hozzáférés: 2010. január 7.)
Examples of Triassic Fossils. (Hozzáférés: 2010. január 7.)


== Források ==
Ez a szócikk részben vagy egészben a Triassic című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.
Emiliani. Planet Earth: Cosmology, Geology, & the Evolution of Life & the Environment, Paperback Edition, Cambridge University Press (1992). ISBN 0-521-40949-7 
Ogg, Jim: Overview of Global Boundary Stratotype Sections and Points (GSSP's), 2004. 06. (Hozzáférés: 2010. január 7.)
Stanley, Steven M.. Earth System History. New York: W.H. Freeman and Company (1999). ISBN 0-7167-2882-6 
van Andel, Tjeerd. New Views on an Old Planet: A History of Global Change. Cambridge University Press ((1985) 1994) 
Magyarország földtana a mezozoikumban (PDF). (Hozzáférés: 2010. január 7.)


== Jegyzetek ==