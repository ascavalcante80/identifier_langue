nincsen birodalma az õ lelkén!
Fejezet 26 
 Mint a hó a nyárhoz és az esõ az aratáshoz, úgy nem illik a bolondhoz a tisztesség.
 Miképen a madár elmegy és a fecske elrepül, azonképen az ok nélkül való átok nem száll az emberre.
 Ostor a lónak, fék a szamárnak; és vesszõ a bolondok hátának.
 Ne felelj meg a bolondnak az õ bolondsága szerint, hogy ne légy te is õ hozzá hasonlatos;
 Felelj meg a bolondnak az õ bolondsága szerint, hogy ne legyen bölcs a maga szemei elõtt.
 A ki bolond által izen valamit, lábait vagdalja el magának, és bosszúságot szenved.
 Mint a sántának lábai lógnak, úgy a bölcsmondás a bolondoknak szájában.
 Mint a ki követ köt a parittyába, úgy cselekszik, a ki a bolondnak tisztességet tesz.
 Mint a részeg ember kezébe akad a tövis, úgy akad az eszes mondás a bolondoknak szájába.
 Mint a lövöldözõ, a ki mindent megsebez, olyan az, a ki bolondot fogad fel, és a ki csavargókat fogad fel.
 Mint az eb megtér a maga okádására, úgy a bolond megkettõzteti az õ bolondságát.
 Láttál-é oly embert, aki a maga szemei elõtt bölcs? A bolond felõl jobb reménységed legyen, hogynem mint a felõl!
 Azt mondja a rest: ordító oroszlán van az úton! oroszlán van az utczákon!
 Mint az ajtó forog az õ sarkán, úgy a rest az õ ágyában.
 Ha a rest az õ kezét a tálba nyujtotta, resteli azt csak szájához is vinni.
 Bölcsebb a rest a maga szemei elõtt, mint hét olyan, a ki okos feleletet ád.
Kóbor ebet ragad fülön, a ki felháborodik a perpatvaron, a mely õt nem illeti.
Mint a balga, a ki tüzet, nyilakat és halálos szerszámokat lövöldöz,
Olyan az, a ki megcsalja az õ felebarátját, és azt mondja: csak tréfáltam!
Ha a fa elfogy, kialuszik a tûz; ha nincs súsárló, megszûnik a háborgás.
Mint az elevenszénre a holtszén, és a fa a tûzre, olyan a háborúságszerzõ ember a patvarkodásnak felgyujtására.
A fondorlónak beszédei hízelkedõk, és azok áthatják a szív belsejét.
Mint a meg nem tisztított ezüst, melylyel valami agyagedényt beborítottak, olyanok a gyulasztó ajkak a gonosz szív mellett.
Az õ beszédeivel másnak tetteti magát a gyûlölõ, holott az õ szívében gondol álnokságot.
Mikor kedvesen szól, ne bízzál õ hozzá; mert hét iszonyatosság van szívében.
Elfedeztethetik a gyûlölség csalással; de nyilvánvalóvá lesz az õ gonoszsága a gyülekezetben.
A ki vermet ás másnak, abba belé esik; és a ki felhengeríti a követ, arra gurul vissza.
A hazug nyelv gyûlöli az általa megrontott embert, és a hízelkedõ száj romlást szerez.
Fejezet 27 
 Ne dicsekedjél a holnapi nappal; mert nem tudod, mit hoz a nap tereád.
 Dicsérjen meg téged más, és ne a te szájad; az idegen, és ne a te ajkaid.
 Nehézség van a kõben, és teher a fövényben; de a bolondnak haragja nehezebb mind a kettõnél.
 A búsulásban kegyetlenség van, és a haragban áradás; de ki állhatna meg az irígység elõtt?
 Jobb a nyilvánvaló dorgálás a titkos szeretetnél.
 Jószándékból valók a barátságos embertõl vett sebek; és temérdek a gyûlölõnek csókja.
 A jóllakott ember még a lépesmézet is magtapodja; de az éhes embernek minden keserû édes.
 Mint a madárka, ki elbujdosott fészkétõl, olyan az ember, a ki elbujdosott az õ lakóhelyétõl.
 Mint a kenet és jó illat megvídámítja a szívet: úgy az õ barátjának édes szavai is, melyek lelke tanácsából valók.
 A te barátodat, és a te atyádnak barátját el ne hagyd, és a te atyádfiának házába be ne menj nyomorúságodnak idején. Jobb a közel való szomszéd a messze való atyafinál.
 Légy bölcs fiam, és vídámítsd meg az én szívemet; hogy megfelelhessek annak, a ki engem ócsárol.
 Az eszes meglátja a bajt, elrejti magát; az esztelenek neki mennek, kárát vallják.
 Vedd el a ruháját, mert kezes lett másért, és az idegenért zálogold meg.
 A ki nagy hangon áldja az õ barátját, reggel jó idején felkelvén; átokul tulajdoníttatik néki.
 A sebes záporesõ idején való szüntelen csepegés, és a morgó asszonyember hasonlók.
 Valaki el akarja azt rejteni, szelet rejt el, és az õ jobbja olajjal találkozik.
Miképen egyik vassal a másikat élesítik, a képen az ember élesíti az õ barátjának orczáját.
Mint a ki õrzi a fügét, eszik annak gyümölcsébõl, úgy a ki az õ urára vigyáz, tiszteltetik.
Mint a vízben egyik orcza a másikat megmutatja, úgy egyik embernek szíve a másikat.
Mint a sír és a pokol meg nem elégednek, úgy az embernek szemei meg nem elégednek.
Mint az ezüst a tégelyben, és az arany a kemenczében próbáltatik meg, úgy az ember az õ híre-neve szerint.
Ha megtörnéd is a bolondot mozsárban mozsártörõvel a megtört gabona között, nem távoznék el õ tõle az õ bolondsága.
Szorgalmasan megismerd a te juhaid külsejét, gondolj a nyájakra.
Mert nem örökkévaló a gazdagság, és vajjon a korona nemzetségrõl nemzetségre lesz-é?
Mikor levágatott a szénafû, és megtetszett a sarjú, és begyûjtettek a hegyekrõl a fûvek:
Vannak juhaid a te ruházatodra, és kecskebakok mezõnek árául,
És elég kecsketej a te ételedre, a te házadnépének ételére, és szolgálóleányaidnak ételül.
Fejezet 28 
 Minden istentelen fut, ha senki nem üldözi is; az igazak pedig, mint az ifjú oroszlán, bátrak.
 Az ország bûne miatt sok annak a fejedelme; az eszes és tudós ember által pedig hosszabbodik fennállása.
 A szegény emberbõl támadott elnyomója a szegényeknek hasonló a pusztító esõhöz, mely nem hágy kenyeret.
 A kik elhagyják a törvényt, dicsérik a latrokat; de a kik megtartják a törvényt, harczolnak azokkal.
 A gonoszságban élõ emberek nem értik meg az igazságot; a kik pedig keresik az Urat, mindent megértenek.
 Jobb a szegény, a ki jár tökéletesen, mint a kétfelé sántáló istentelen, a ki gazdag.
 A ki megõrzi a törvényt, eszes fiú az; a ki pedig társalkodik a dobzódókkal, gyalázattal illeti atyját.
 A ki öregbíti az õ marháját kamattal és uzsorával, annak gyûjt, a ki könyörül a szegényeken.
 Valaki elfordítja az õ fülét a törvénynek hallásától, annak könyörgése is útálatos.
 A ki elcsábítja az igazakat gonosz útra, vermébe maga esik bele; a tökéletesek pedig örökség szerint bírják a jót.
 Bölcs az õ maga szemei elõtt a gazdag ember; de az eszes szegény megvizsgálja õt.
 Mikor örvendeznek az igazak, nagy ékesség az; mikor pedig az istentelenek feltámadnak, keresni kell az embert.
 A ki elfedezi az õ vétkeit, nem lesz jó dolga; a ki pedig megvallja és elhagyja, irgalmasságot nyer.
 Boldog ember, a ki szüntelen retteg; a ki pedig megkeményíti az õ szívét, bajba esik.
 Mint az ordító oroszlán és éhezõ medve, olyan a szegény népen uralkodó istentelen.
 Az értelemben szûkölködõ fejedelem nagy elnyomó is; de a ki gyûlöli a hamis nyereséget, meghosszabbítja napjait.
Az ember, a kit ember-vér terhel, a sírig fut; senki ne támogassa õt.
A ki jár tökéletesen, megtartatik; a ki pedig álnokul két úton jár, egyszerre elesik.
A ki munkálja az õ földét, megelégedik étellel; a ki pedig hiábavalóságok után futkos, megelégedik szegénységgel.
A hivõ ember bõvelkedik áldásokkal; de a ki hirtelen akar gazdagulni, büntetlen nem marad.
Személyt válogatni nem jó; mert még egy falat kenyérért is vétkezhetik az ember.
Siet a marhakeresésre a gonosz szemû ember; és nem veszi észre, hogy szükség jõ reá.
A ki megfeddi az embert, végre is inkább kedvességet talál, mint a sima nyelvû.
A ki megrabolja az atyját, és anyját és azt mondja: nem vétek! társa a romboló embernek.
A telhetetlen lélek háborúságot szerez; a ki pedig bízik az Úrban, megerõsödik.
A ki bízik magában, bolond az; a ki pedig jár bölcsen, megszabadul.
A ki ád a szegénynek, nem lesz néki szüksége; a ki pedig elrejti a szemét, megsokasulnak rajta az átkok.
Mikor felemeltetnek az istentelenek, elrejti magát az ember; de mikor azok elvesznek, öregbülnek az igazak.
Fejezet 29 
 A ki a feddésekre is nyakas marad, egyszer csak összetörik, gyógyíthatatlanul.
 Mikor öregbülnek az igazak, örül a nép; mikor pedig uralkodik az istentelen, sóhajt a nép.
 A bölcseség-szeretõ ember megvidámítja az õ atyját; a ki pedig a paráznákhoz adja magát, elveszti a vagyont.
 A király igazsággal erõsíti meg az országot; a ki pedig ajándékot vesz, elrontja azt.
 A férfiú, a ki hizelkedik barátjának, hálót vet annak lábai elé.
 A gonosz ember vétkében tõr van; az igaz pedig énekel és vígad.
 Megérti az igaz a szegényeknek ügyét; az istentelen pedig nem tudja megérteni.
 A csúfoló férfiak fellobbantják a várost; de a bölcsek elfordítják a haragot.
 Az eszes ember, ha vetekedik a bolonddal, akár felháborodik, akár nevet, nincs nyugodalom.
 A vérszomjasak gyûlölik a tökéletes embert; az igazak pedig oltalmazzák annak életét.
 Az õ egész indulatját elõmutatja a bolond; de a bölcs végre megcsendesíti azt.
 A mely uralkodó a hamisságnak beszédire hallgat, annak minden szolgái latrok.
 A szegény és az uzsorás ember összetalálkoznak; mind a kettõnek pedig szemeit az Úr világosítja meg.
 A mely király hûségesen ítéli a szegényeket, annak széke mindörökké megáll.
 A vesszõ és dorgálás bölcseséget ád; de a szabadjára hagyott gyermek megszégyeníti az õ anyját.
 Mikor nevekednek az istentelenek, nevekedik a vétek; az igazak pedig azoknak esetét megérik.
Fenyítsd meg a te fiadat, és nyugodalmat hoz néked, és szerez gyönyörûséget a te lelkednek.
Mikor nincs mennyei látás, a nép elvadul; ha pedig megtartja a törvényt, oh mely igen boldog!
Csak beszéddel nem tanul meg a szolga, mert tudna, de még sem felel meg.
Láttál-é beszédeiben hirtelenkedõ embert? a bolond felõl több reménység van, hogynem a felõl!
A ki lágyan neveli gyermekségétõl fogva az õ szolgáját, végre az lesz a fiú.
A haragos háborgást szerez; és a dühösködõnek sok a vétke.
Az embernek kevélysége megalázza õt; az alázatos pedig tisztességet nyer.
A ki osztozik a lopóval, gyûlöli az magát; hallja az esküt, de nem vall.
Az emberektõl való félelem tõrt vet; de a ki bízik az Úrban, kiemeltetik.
Sokan keresik a fejedelemnek orczáját; de az Úrtól van kinek-kinek ítélete.
Iszonyat az igazaknak a hamis ember; és iszonyat az istentelennek az igaz úton járó.
Fejezet 30 
 Agurnak, a Jáké fiának beszédei, próféczia, melyet mondott a férfiú Itielnek, Itielnek és Ukálnak.
 Minden embernél tudatlanabb vagyok én, és nincs emberi értelem én bennem.
 És nem tanultam a bölcseséget, hogy a Szentnek ismeretét tudnám.
 Kicsoda ment fel az égbe, hogy onnan leszállott volna? Kicsoda fogta össze a szelet az õ markába? Kicsoda kötötte a vizet az õ köntösébe? Ki állapította meg a földnek minden határit? Kicsoda ennek neve? Avagy kicsoda ennek fiának neve, ha tudod?
 Az Istennek teljes beszéde igen tiszta, és paizs az ahhoz folyamodóknak.
 Ne tégy az õ beszédéhez, hogy meg ne feddjen téged, és hazug ne légy.
 Kettõt kérek tõled; ne tartsd meg én tõlem, mielõtt meghalnék.
 A hiábavalóságot és a hazugságot messze távoztasd tõlem; szegénységet vagy gazdagságot ne adj nékem; táplálj engem hozzám illendõ eledellel.
 Hogy megelégedvén, meg ne tagadjalak, és azt ne mondjam: kicsoda az Úr? Se pedig megszegényedvén, ne lopjak, és gonoszul ne éljek az én Istenem nevével!
 Ne rágalmazd a szolgát az õ uránál, hogy meg ne átkozzon téged, és bûnhõdnöd ne kelljen.
 Van oly nemzetség, a ki az õ atyját átkozza, és az õ anyját nem áldja.
 Van nemzetség, a ki a maga szemei elõtt tiszta, pedig az õ rútságából ki nem tisztíttatott.
 Van kevély szemû nemzetség, és a kinek szemöldökei igen fellátnak!
 Van olyan nemzetség, a kinek fogai fegyverek, és a kinek zápfogai kések; hogy a szegényeket kiemészszék e földrõl, és az emberek közül a szûkölködõket.
 A nadálynak két leánya van: addsza, addsza! E három nem elégszik meg; négyen nem mondják: elég;
 A sír és a meddõ asszony, a föld meg nem elégszik a vízzel, és a tûz nem mondja: elég!
A szemet, mely megcsúfolja atyját, vagy megútálja az anyja iránt való engedelmességet, kivágják a völgynek hollói, vagy megeszik a sasfiak.
E három megfoghatatlan elõttem, és e négy dolgot nem tudom:
A keselyûnek útát az égben, a kígyónak útát a kõsziklán, a hajónak nyomát a mély tengerben, és a férfiúnak útát a leányzóval.
Ilyen a paráználkodó asszonynak úta; eszik, azután megtörli száját és azt mondja: nem cselekedtem semmi gonoszt.
Három dolog alatt indul meg a föld, és négyet nem szenvedhet el.
A szolga alatt, mikor uralkodik, és a bolond alatt, mikor elég kenyere van,
A gyûlölt asszony alatt, ha mégis férjhez megy; és a szolgáló alatt, ha örököse lesz az õ asszonyának.
E négy apró állata van a földnek, a melyek bölcsek, elmések:
A hangyák erõtlen nép, mégis megkeresik nyárban a magok eledelét;
A marmoták nem hatalmas nép, mégis kõsziklán csinálják az õ házokat;
Királyuk nincs a sáskáknak, mindazáltal mindnyájan szép renddel mennek ki;
A pókot kézzel megfoghatod, mégis ott van a királyok palotáiban.
Három állat van, a mely szépen jár, sõt négy, a mely jól jár.
Az oroszlán, a hõs a vadak között, mely el nem fut senki elõl;
A harczra felékesített ló, vagy a kecskebak, és a király, a kinek senki nem mer ellene állani.
Ha bolond voltál felfuvalkodásodban, vagy ha meggondoltad: kezedet szájadra vessed.
Mert miképen a ki tejet köpül, vajat csinál; és a ki keményen fújja ki az õ orrát, vért hoz ki: úgy a ki a haragot ingerli, háborúságot szerez.
Fejezet 31 
 Lemuel király beszédei, próféczia, melylyel tanította vala õt az anyja.
 Mit szóljak, fiam? mit, én méhem gyermeke? mit, én fogadásimnak gyermeke?
 Ne add asszonyoknak a te erõdet, és a te útaidat a királyok eltörlõinek.
 Távol legyen a királyoktól, oh Lemuel, távol legyen a királyoktól a bornak itala; és az uralkodóktól a részegítõ ital keresése.
 Hogy mikor iszik, el ne felejtkezzék a törvényrõl, és el ne fordítsa valamely nyomorultnak igazságát.
 Adjátok a részegítõ italt az elveszendõnek, és a bort a keseredett szívûeknek.
 Igyék, hogy felejtkezzék az õ szegénységérõl, és az õ nyavalyájáról ne emlékezzék meg többé.
 Nyisd meg a te szádat a mellett, a ki néma, és azoknak dolgában, a kik adattak veszedelemre.
 Nyisd meg a te szádat, ítélj igazságot; forgasd ügyét a szegénynek és a szûkölködõnek!
 Derék asszonyt kicsoda találhat? Mert ennek ára sokkal felülhaladja az igazgyöngyöket.
 Bízik ahhoz az õ férjének lelke, és annak marhája el nem fogy.
 Jóval illeti õt és nem gonosszal, az õ életének minden napjaiban.
 Keres gyapjat vagy lent, és megkészíti azokat kezeivel kedvvel.
 Hasonló a kereskedõ hajókhoz, nagy messzirõl behozza az õ eledelét.
 Felkel még éjjel, eledelt ád az õ házának, és rendel ételt az õ szolgálóleányinak.
 Gondolkodik mezõ felõl, és megveszi azt; az õ kezeinek munkájából szõlõt plántál.
Az õ derekát felövezi erõvel, és megerõsíti karjait.
Látja, hogy hasznos az õ munkálkodása; éjjel sem alszik el az õ világa.
Kezeit veti a fonókerékre, és kezeivel fogja az orsót.
Markát megnyitja a szegénynek, és kezeit nyújtja a szûkölködõnek.
Nem félti az õ házanépét a hótól; mert egész házanépe karmazsinba öltözött.
Szõnyegeket csinál magának; patyolat és bíbor az õ öltözete.
Ismerik az õ férjét a kapukban, mikor ül a tartománynak véneivel.
Gyolcsot szõ, és eladja; és övet, melyet ád a kereskedõnek.
Erõ és ékesség az õ ruhája; és nevet a következõ napnak.
Az õ száját bölcsen nyitja meg, és kedves tanítás van nyelvén.
Vigyáz a házanépe dolgára, és restségnek étkét nem eszi.
Felkelnek az õ fiai, és boldognak mondják õt; az õ férje, és dicséri õt:
Sok leány munkálkodott serénységgel; de te meghaladod mindazokat!
Csalárd a kedvesség, és hiábavaló a szépség; a mely asszony féli az Urat, az szerez dicséretet magának!
Adjatok ennek az õ keze munkájának gyümölcsébõl, és dicsérjék õt a kapukban az õ cselekedetei!
