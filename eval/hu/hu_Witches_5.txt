 Mindkét változatban a Bidó Jui álnevet használja. A labirintusban megkísérti Sailor Mercuryt, akit a világ legerősebb számítógépére köt erőszakkal, és azzal győzködi a lányt, hogy egyesülni minden tudás forrásával sokkal jobb dolog számára, mint harcolni.
Japán szinkronhangja Takamori Josinó, a magyar pedig Riha Zsófi.


== Cyprine és Ptilol ==
Cyprine (シプリン, Emily) és Ptilol (プチロル, Emília) együttesen számítanak az ötödik tagnak. Ptilol tulajdonképpen nem más, mint Cyprine erejének egy találmány segítségével való kiterjesztése, azaz nem valódi személy. Tökéletes másai egymásnak, csak színeik térnek el: Cyprine a kék, míg Ptilol a piros színek kombinációját kapta meg.
Az 1992-es animében Cyprine, mint utolsó tag, száll szembe a holdharcosokkal. Másik énjét, Ptilolt előhúzva lenyűgöző erőre tesz szert, amelynek köszönhetően legyőzhetetlenné válik. Varázsbotjuk segítségével képesek a harcosok erejét is elszívni. Csak egy trükkel sikerült velük végezni: egymás felé fordítják támadásaikat, így megsemmisítik saját magukat.
A mangában Cyprine mágiát oktat az akadémián. Miután nekiront Sailor Uranusnak, sikertelenül, varázserejét használva egymás ellen akarja fordítani a harcosokat. Végül Super Sailor Moon végez vele.
Kettejük szinkronhangja Fucsizaki Jurikó és Kaszahara Rumi, a magyar változatban pedig Koffler Gizi.


== Források ==
Witches 5 a Wikimoon-on