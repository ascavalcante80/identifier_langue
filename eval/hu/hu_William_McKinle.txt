zokása szerint) éppen a gomblyukában lévő vörös szegfűt adta át egy kislánynak, amikor egy Leon F. Czolgosz nevű 26 éves anarchista kétszer rálőtt a kezére csavart kötés alól elrejtett ún. citromfacsaró orgyilkos pisztollyal. „Ne hagyják bántani"!! - kiáltotta az elnök, amikor látta, hogy gyilkosát leütik. „Valami szegény félrevezetett fickó lehet!" A második gondolata felesége volt, s arra kérte titkárát, óvatosan közöljék vele a merénylet hírét. Az egyik golyó a gyomrába hatolt, megsértette veséjét, és a hasnyálmirigyében állt meg. Egy ideig bíztak felépülésében, de nyolcnapos szenvedés után a fertőzés végzett a hős elnökkel. Gyilkosa beismerte tettét, de anarchista lévén tagadta a bíróság jogát, hogy elítélje őt. Villamosszékben végezték ki.


=== Elnökségének összegzése ===
McKinley kormányzása idején tették lehetővé a távíró és telefon rendszeres használatával az információk és utasítások gyorsabb áramlását. Jó kapcsolatot tartott fenn a sajtóval, valamennyi újság számára elküldte üzeneteit és beszédeit. Ő növelte meg a Fehér Ház személyzetét: korábban egy titkár és hat írnok állt a rendelkezésére, később azonban már harminc tisztviselő. Rendszeresen konzultált különböző szakértőkkel és tudósokkal, rengeteget utazott, jobban felszerelt, népszerűbb, erősebb és tekintélyesebb elnöki hatalmat hagyott utódaira. Elnöksége idején nagy fordulatra került sor a külpolitikában, de valahogy sikerült meggyőznie az amerikaiakat arról, hogy e fordulat során nem kell megtagadni a régi elveket és erkölcsöket.


== Források ==
Hahner Péter: Az Egyesült Államok elnökei, Maecenas kiadó, 2006
Bokor József (szerk.). Mac Kinley, A Pallas nagy lexikona. Arcanum: FolioNET. ISBN 963 85923 2 X (1893–1897, 1998.) 


== További információk ==
Életrajza a Fehér Ház honlapján