ó, csak e kisebb egységre érvényes alapfelületeket alkalmaznak.


== Geodéziai koordináták ==

A gömbi és elliptikus közelítésben az ekvatoriális koordinátákat használják:
1. A Föld forgástengelye jelöli ki a koordináta-rendszer pólusait.
2. A délkörök (hosszúsági körök, meridiánok) a két pólust összekötő felületi görbék, félkörök.
3. A greenwichi délkör nemzetközi megállapodás tárgya.
4. Az Egyenlítő síkja a két pólust összekötő szakaszt merőlegesen felezi.
5. A földrajzi szélesség az alapfelület normálisának az Egyenlítő síkjával bezárt szöge.

6. A szögeket fok-perc-másodperc (DMS=Degree-Minute-Second) egységben, vagy újabban a tizedfokokban (DD = Decimal Degrees) adják meg.
7. A hagyományos [φ;λ], azaz (szélesség;hosszúság) sorrendben adják meg a koordinátákat. Szélesség: 0°.. ±90°; hosszúság: 0°.. ±180°.
8. Az előjelezés helyett az égtájakkal jelölik az irányokat. Szélesség: (+)→ Észak, (-)→ Dél; Hosszúság: (+)→ Kelet, (-)→ Nyugat.
9. A magassági adatokat a referenciafelülethez viszonyítják (tengerszint feletti magasság).


== A földrajzi koordináta-rendszer története ==
Egy földrajzi hely szélességgel és hosszúsággal történő meghatározását, illetve az elnevezéseket már Hipparkosz (i. e. 190–125) is használta geográfiai munkájában. Ptolemaiosz (i. sz. 2. sz.) Almageszt című munkájában közel 8000 település, sziget, tájékozódási pont koordinátáit adta meg.
Elsőként Dikaiarkhosz (i. e. 3. sz.) rajzolt térképére skálázott tengelykeresztet.


== Források ==
Stegena Lajos: Vetülettan – Tankönyvkiadó, Budapest, 1988.
Gelcich–Sauter–Dinse: Kartenkunde – Göschen'sche Verlagshandlung, Leipzig, 1909.
Gábris–Marik–Szabó: Csillagászati földrajz. Nemzeti Tankönyvkiadó, Budapest, 1998. ISBN 963-19-2397-5


== Kapcsolódó szócikkek ==
Helymeghatározás
Baktérítő és Ráktérítő
Csillagászati koordináta-rendszer
Ekvatoriális koordináta-rendszerek
Földrajzi információs rendszer (GIS)
Globális Helymeghatározó Rendszer (GPS)
Gömbi koordináták
Vetület


== Külső hivatkozások ==
Interaktív Csillagászati Portál