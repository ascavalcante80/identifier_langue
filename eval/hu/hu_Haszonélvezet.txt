t összeghez mért korlátozását.
Ha az elpusztult dolgot a tulajdonos nem állítja helyre, a haszonélvezet megszűnik. Ha a haszonélvezet tárgya helyébe más dolog lép (például csereingatlan), a továbbiakban a haszonélvezet erre terjed ki.
Ha a dolog helyébe pénzösszeg (például biztosítási összeg) lép, a haszonélvező választhat, hogy a haszonélvezet a továbbiakban erre az összegre terjed ki, vagy követelheti a tulajdonostól az összegnek a dolog helyreállítására vagy pótlására fordítását is.


== A haszonélvező felelőssége ==
A dolog elpusztulásáért, illetve a dologban bekövetkezett károkért a haszonélvező felelősséggel tartozik, kivéve ha bizonyítja, hogy úgy járt el, ahogy az az adott helyzetben általában elvárható. A rendeltetésszerű használattal szükségszerűen együtt járó értékcsökkenést a haszonélvező nem köteles megtéríteni.


== A haszonélvezet megszűnése ==
A haszonélvezet megszűnik,
ha a jogosult meghal;
ha a jogosult a haszonélvezetről - ingyenesen vagy visszterhesen - lemond;
ha a dolog elpusztul (és nem állítják helyre);
ha a szerződésben kikötött időtartam eltelt vagy feltétel bekövetkezett;
ha a jogszabályban meghatározott más okból bekövetkezett.


== Külső hivatkozások ==
Polgári törvénykönyv Haszonélvezet: 5:146 – 158. §
Ingatlanjog.hu
A haszonélvezet, mint a személyes szolgalmak legelterjedtebb fajtája (Dr. Jankovich Roland)