nő személyében. A 17-18. században a tündérek gyűjteményes mesekötetekben is felbukkannak, az 1700-as évekre már több ezer ilyen témájú mese jelenik meg, Angliában pedig összefoglaló, gyűjteményes kötet is napvilágot lát a tündérekkel kapcsolatos hiedelmekről. A Grimm testvérek szintén beépítik a kor babonáit és ismereteit a meséikbe, melyek a szájhagyományokból és irodalmi művekből egyaránt táplálkoznak, és mivel német nyelvűek, könnyen eljutnak Bécsbe és így Magyarországra is.
Az első ismert magyar nyelvű mű, amelyben tündérek szerepelnek, az Árgirus-széphistória, amely 1580 táján íródott; szerzője Gergei Albert. A széphistória, amely ismeretlen eredetű, feltehetőleg latin vagy itáliai mintára vezethető vissza, és antik mitológiai elemeket éppúgy tartalmaz, mint petrarkista hatásokat. Rendkívül erős hatást gyakorolt a magyar népmesék világára, s a magyar irodalomra is, hiszen egy késői kiadása szolgált Vörösmarty Mihály: Csongor és Tünde című művének alapjául.
A 17-18. század folyamán az európai folklórból és irodalomból fokozatosan bekerülhetett a magyar köztudatba és irodalmi életbe a fairy értelmű tündéralak, mely összekeveredett az itthon már meglévő elemekkel. Elsősorban a romantika illetve a késői klasszicizmus egyik jellegzetes szereplői: (E. T. A. Hoffmann: Az Arany virágcserép, Vörösmarty Mihály: Zalán futása, Petőfi Sándor: János vitéz).
Réz Ádám A Gyűrűk Ura fordításakor a Vörösmarty által alkotott Tünde névből kiindulva szerepelteti Tolkien elfjeinek magyar megfelelőjeként a tünde népnevet.


== Női nevek ==
A Tünde női nevet Vörösmarty Mihály alkotta a tündér szóból. (Első ízben a Csongor és Tünde című drámai költeményében bukkant fel.) Újabban a Tündér is anyakönyvezhető név lett.


==== Magyar tündérnevek ====
Ramocsa: róla nevezték el a ramocsavirágot (henye boroszlán) és a Ramocsa-mezőt.
Tarkő: birodalma Székelyföld északkeleti részén található.
Olt: Tarkő leánya, akit édesanyja folyóvá változtatott.
Maros: Olt édestestvére, aki szintén folyó alakjában siet édesapjához.
Dála: róla nevezték el Székelydályát.
Firtos: Firtos-hegy tündére.
Tartod: Tartod-hegy tündére és Firtos testvére.
Rapsóné: Rapsó rabonbán tündér felesége, Firtos és Tartod testvére


== Lásd még ==
Fogtündér
Hatos betyár (tündér)
Tündérország
Zöld tündérnek nevezik az abszintot
A tündér Weöres Sándor ismert verse ("Bóbita, Bóbita táncol…")
Más mitológiák hasonló alakjai: fay, fairie, …


== Irodalom ==
Magyar Néprajzi Lexikon
Mitológiai ABC, Gondolat, 1978
Pais Dezső: A magyar ősvallás nyelvi emlékeiből /Tündér/, Bp., Akadémiai Könyvkiadó, 1978
Dömötör Tekla: A magyar nép hiedelemvilága, Corvina Kiadó, 2. kiadás, 1982
Ipolyi Arnold: Magyar Mythologia, Bp., 1922
Pócs Éva: Tündérek, boszorkányok, démonok, Bp., Akadémiai Kiadó, 1987
Pócs Éva: Élők és holtak, látók és boszorkányok, Bp., Akadémiai Kiadó, 1997
Szilágyi Ferenc, Sokféle neveknek magyarázatja, Bp., RTV-Minerva, 1987. ISBN 9632233980
Magyar Néprajz VII.: Népszokás, néphit, népi vallásosság, Bp., Akadémiai Kiadó, 1988–2002, ISBN 963-05-4922-0 ([2])