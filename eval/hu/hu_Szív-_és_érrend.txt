tes belső lemeze. Az ilyen módon károsodott helyre a véráramból különböző zsírtartalmú anyagrészecskék rakódnak le. Később az érfal rugalmas elemei pusztulnak, az ér merevvé válik, belmérete szűkül. A szűkült helyre vérrög tapadhat, amely az ér teljes elzáródását okozhatja. A mész lerakódása csak a betegség végén következik be az elpusztult szövetek helyén. A betegség nem az idős korban kezdődik, hanem jóval előbb, rendszerint 45-55 év között, de gyakori tapasztalat az is, hogy 80 évnél idősebb korban elhalt egyének boncolása során teljesen ép ereket találnak. Az érelmeszesedés rendszerint nem terjed ki az egész érrendszerre, hanem inkább egyes szervek ereire korlátozódik. Típusai:
Koszorúér-elmeszesedés (coronariasclerosis)
Alsó végtag ereinek elmeszesedése: elsősorban a lábizmok vérellátását nehezíti. Járáskor az izmokhoz kevés oxigén jut, ami fájdalmat okoz a lábizmokban. Pihenésre a láb oxigénellátása megjavul, a fájdalom megszűnik. A járásra jellemző lábfájdalom miatt a betegséget időszakos sántításnak is nevezik.
Feji-agyi erek elmeszesedése: az agyhoz a vér négy verőértörzsön át jut el. Az erek szűkülete, merevsége miatt az agy vagy egyes területei nem kapnak elegendő vért. Fejfájás, szédülés, egyensúlyzavar, beszédzavar, látási zavar jelentkezik. Vérnyomáscsökkenéshez, aritmiához társulva jelentkeznek ezek az agyi tünetek. Az érelmeszesedés az agyi erekre is ráterjedhet, a beteg agyi erek könnyebben megrepedhetnek, agyvérzés.


== Jegyzetek ==


== Külső hivatkozások ==
Mit kell tudni az érelmeszesedésről: http://www.informed.hu/index.nfo?tPath=/betegsegek/betegsegek_reszletesen/heart/atherosclerosis/&article_id=33137
Opál Ferenc Dr. szerk. 1982. Az emberi test II. kötet. Gondolat Kiadó. Budapest. 709-720.
Gyakoribb veleszületett szívbetegségek: http://www.doki.net/tarsasag/orvostovabbkepzes/upload/gyermekorvostarsasag/document/Gyermekgyogyaszat_2004_december_24_Gyakoribb_veleszuletett_szivbetegsegek.pdf
Szív-és érrendszeri pathológia: gyulladásos szívbetegségek: http://www.path2.sote.hu/hu_19.pdf
Dr. James Bevan szerk. 2005, Anatómia, élettan. Alexandra Kiadó. Pécs. 30-34.
Baixauli-Negri 1994. Anatómia. ford.: dr. Hraschek Ágnes. Falukönyv-Cicero. Budapest. 40-50.