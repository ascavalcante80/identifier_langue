tsége miatt visszataszító viselkedése okán nem tartozott a legkedveltebb tudósok közé. A vita Huxley 1858-as Royal Society-beli A gerincesek koponyájának elmélete című előadásával kezdődött, melyben elutasítja Owen álláspontját a koponya és a gerinc homológiájáról, ezzel ellentmondva Goethe és Lorenz Oken gondolatainak.
1860 és 1863 között elméleteit továbbfejlesztette és munkásoknak, diákoknak tartott előadásokat a publikációkat követően. 1862-ben előadásgyűjteményét kis zöld könyv formájában adták ki. Megint más előadások alkották Huxley egyik leghíresebb művét, az Evidence as to Man’s place in Nature, azaz Az ember helye a természetben címűt (1863), amelyben felvázolta azokat a kulcsfontosságú témákat, amelyek Darwin későbbi Az ember eredete című munkájában (1871) megtalálhatók.
1862-ben megvizsgálta a neandervölgyi ember koponyáját, amelyet 1857-ben fedeztek fel. Ez volt az első előember fosszília, s Huxley számára azonnal nyilvánvalóvá vált, hogy agytérfogata meglepően nagy volt.
Kevéssé gyümölcsöző volt fizikai antropológiai munkássága. Az emberi fajt 9 kategóriába sorolta, amelyet négy nagyobb csoportba osztott: ausztralid, negrid, xantochroikus, mongolid. A besorolás alapja a megjelenéstől és anatómiai tulajdonságokon alapultak. Modern kutatások megállapították, hogy az alsó-szaharai övezetben a legnagyobb a világon az emberek genetikai diverzitása.


== Huxley és a természetes szelekció ==
Mint ahogyan azt Huxley életrajza is bizonyítja, Huxley és Darwin meglehetősen különböző személyiségek voltak. Darwin természettudós volt, Huxley anatómus, így eltérő szempontból vizsgálták az evolúciós elméletet. Darwin számára a természetes kiválasztódás megmagyarázott számos természetrajzi tényt és megfigyelést, problémákat tudott megoldani a segítségével. Ugyanakkor Huxley hozzáállása empirikus volt, csak azt hitte el, amely tapasztalatokkal bizonyítható volt, és ez nem minden esetben volt így. Ezért Huxley soha nem merészkedett olyan messzire, hogy azt állítsa, Darwinnak igaza volt.
Huxley szerint a természetes kiválasztódás nem bizonyítható, s ezért fenntartásai voltak az elmélettel kapcsolatban, álláspontja pedig, akárcsak a vallással szemben, agnosztikus volt, noha nem fogadott el semmilyen más álláspontot Darwinén kívül. Darwin egyik levelében írja: „ A kézzel fogható bizonyíték, amit kér(sz), egyrészről gyakorlati okok miatt lehetetlen, és mint bármely esetben, szükségtelen. Ez ugyanolyan mintha a fajok szétválásának minden lépcsőfokát látni akarná(d). Az elméletem számos dolgot megmagyaráz, nincs semmilyen más megoldásom, amely ennyire jól működne”.
Helena Cronin evolucionista filozófus úgy fogalmazott, Huxley fenntartásai ragadósak voltak a darwinizmus összes kétkedője körében. Huxley kételkedésének alapja az volt, hogy az összehasonlító anatómia ugyan meg tudta magyarázni a leszármazást, de nem magát a mechanizmust, amely szerint működik. Huxley ellenállása tehát a becsületességből fakadt. Ugyanakkor állítása szerint nem talált ennél jobb hipotézist.


== Díjai ==
Royal Medal
Linné Érem
Copley Érem
Darwin Érem
Clarke Érem
Wollaston Érem


== Források ==
[1]