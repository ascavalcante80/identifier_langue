csillagok anyaga tovább sűrűsödik, fényük változó. Gyors gázkilövellések indulnak a pólusok felé. Amikor a magban a hőmérséklet eléri a 10 millió fokot beindulnak a nukleáris reakciók. A protocsillag átalakulásának ideje a tömegétől függ (30 millió év egy Naphoz hasonló csillagnál és 300 ezer év egy 30 naptömegű csillagnál).


=== A csillagok halála ===

Amikor a csillag elhasználta a belsejében lévő hidrogént, elkezd összehúzódni és egyre forróbb lesz. A hidrogén még nagy mennyiségben fordul elő a felszín közelében és itt is beindul a fúzió. Ezután a csillag kitágul és színe vörössé válik, vörös óriás lesz. Átmérője 10-100 napátmérő is lehet. A magban újabb nukleáris reakciók indulnak be: a hélium fúziójából szén keletkezik. A csillag atmoszférája kidobódik az űrbe, táguló gázgömböt, planetáris ködöt hozva létre. Amikor a hélium elfogy, a csillag újra összehúzódik.
Ha a csillag tömege nem elég nagy, belsejében már nem lesz akkora hőmérséklet, hogy újabb reakciók induljanak be és fehér törpévé válik. A fehér törpe egy nagyjából földméretű, naptömegű csillag. Stabilitását már nem a magfúzió, hanem a belsejében kialakult elfajult elektrongáz nyomása biztosítja, egyensúlyt teremtve a gravitáció összehúzó erejével. A fehér törpék hőmérséklete és fényessége évmilliárdok alatt fokozatosan csökken és csak egy fekete törpe marad hátra.
Nagy tömegű csillagoknál a hélium elhasználása után a fúzió egyre nagyobb atomtömegű elemekkel folytatódik, egészen a vasig. A fúzió azért áll le a vasnál, mert az ennél nagyobb rendszámú elemek keletkezése már nem energianyereséges. Szuperóriás csillagok jönnek létre, melyeknek átmérője 1000 napátmérő is lehet. Belsejük különböző kémiai összetételű rétegekből áll, amelyek a felszínhez közeledve egyre hidegebbek és ritkábbak. Hirtelen felrobbannak és az anyaguk szétszóródik az űrben. Ezeket nevezzük szupernóváknak. A szupernóvák fényessége rövid ideig a Napnál 10 milliárdszor nagyobb. A robbanás után visszamaradó mag, a tömegétől függően neutroncsillag vagy fekete lyuk lesz.


== Csillagkatalógusok ==
Típusai:
átvizsgáló vagy áttekintő katalógusok (Durchmusterungok) sok csillag közelítő hely- és fényességadatait tartalmazzák
pozíciós katalógusok
fundamentális katalógusok (ezek tartalmazzák a legpontosabb pozícióadatokat)
standardcsillag-katalógusok
fényességkatalógusok
sajátmozgás-katalógusok
radiális sebesség katalógusok
kettőscsillag-katalógusok
változócsillag-katalógusok
parallaxis-katalógusok
színképkatalógusok
Híres katalógusok:
Bonner átvizsgáló katalógus (Bonner Durchmusterung – BD)
Cordoba átvizsgáló katalógus (Cordoba Durchmusterung – CD)
Astronomische Gesellschaft Sonnenkatalog
AGK3 1963-ban elkészült katalógus, 21499 ún. alapcsillag pozícióadatait tartalmazza
5268 standardcsillag katalógusa (Catalogue of 5268 Standard Star – N30) H. R. Morgan adta ki Washingtonban
Harvard fotografikus fotometria (Harvard Photographic Photometrie – HPP)
Göttingen Aktinometrie (GA)


== Rekorder csillagok ==
Az ismert csillagok között rekorderek:
Legnagyobb méretű: VY Canis Majoris, átmérője 1420-szorosa a Napunk átmérőjének.
Legnagyobb tömegűek: η Carinae és a Pisztoly-csillag 100-150 naptömegűek, utóbbi 1-3 millió éves, akkor tömege a Napénak 200-szorosa volt, 1-3 millió év múlva szupernóva lesz.


== Kapcsolódó szócikkek ==
Közeli csillagok listája
Közeli fényes csillagok listája
Népi csillagnevek listája
Preoncsillag
Csillagrendszer
Magyarországi csillagvizsgálók listája


== További információk ==

Csillagok, csillagfejlődés, asztrofizika A Hírek.Csillagászat.hu rovata
StarViewer - csillagtérkép videókkal a GoogleMaps bemutatásában
SZÍN­KÉ­PEK OSZ­TÁ­LYO­ZÁ­SA A Gothard Asztrofizikai Obszervatórium csillagászati oktatási anyaga
A csillag és a húgy szó kapcsolata


=== Lábjegyzetek ===