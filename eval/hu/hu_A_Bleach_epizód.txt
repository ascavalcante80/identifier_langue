különösen élvezhetőnek, de ezzel együtt „szabványos pop-hangzásúnak” is nevezte.
D. F. Smith megítélése szerint a sorozat angol nyelvű szinkronszínészei a második évadban ismét kiváló munkát végeztek. Az új szereplők szinkronszínészi közül külön kiemelte a Zaraki Kenpacsi „érdes” hangján megszólaltató David Lodge-ot, valamint Kyle Hebertet, aki az évadban viszonylag csak kis szerepet játszó Aizen Szószukének kölcsönözte a hangját. Bryan Morton, összehasonlítva más animékkel, szintén kiemelkedő minőségűnek nevezte a sorozat angol nyelvű változatát. Carl Kimlinger az Anime News Network ismertetőjében az első évad „rögös” kezdetei ellenére szintén minőségi munkának nevezte az angol szinkront és a szöveg fordítását. Az eredeti japán és az angol szinkron egyébként elhanyagolható különbségei közül megemlítette, hogy Gandzsu komolyabb, Joruicsi pedig elveszítette az egyedi beszédmodorát az angol változatban. Kimlinger a szinkron tekintetében pozitívan értékelte Rukia minimális szereplését, melynek minőségét már Melissa Harper is erősen kifogásolta a Bleach első évadának ismertetőjében. Kimlinger az új szinkronszínészek közül szintén kiemelte David Lodge-ot. John Sinnott véleménye szerint az angol szinkronszínészeknek is sikerült valódi életet lehelniük a rajzolt szereplőkbe, az eredeti japán szinkron mégis „természetesebben hangzik”.


== DVD-kiadások ==
Japánban a Bleach második évadának húsz epizódját az Aniplex 2005 júliusa és novembere között jelentette meg DVD-formátumban, összesen öt lemezen. A sorozatot Észak-Amerikában a Viz Media adta ki szintén öt lemezen 2007 szeptembere és 2008 májusa között, majd később, 2008 augusztusában jelentette meg a teljes második évadot tartalmazó díszdobozos kiadást. Magyarországon az egyes DVD-k ugyan nem kerültek kiadásra, de a Elemental Media jóvoltából 2009. december 12-én az évad öt DVD-s, díszdobozos kiadásban megjelenhetett.


== Jegyzetek ==