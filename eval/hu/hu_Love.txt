 negatív formája. A karuná a kegyelem és könyörületesség, amely mások szenvedését csökkenti. Ez kiegészítője a bölcsességnek és szükséges a megvilágosodáshoz. Az advesa és a mettá jelentik a jóindulatú szeretetet. Ez a szeretet feltétel nélküli és jelentős önelfogadás szükségeltetik hozzá, hogy valaki gyakorolni tudja. Ez eléggé különbözik a hétköznapi szeretettől, amelyik általában a kötődésről és a szexről szól és amelyik ritkán történik önérdek nélkül. Ehelyett a buddhizmusban lekapcsolódásra utal és önzetlen érdekekre mások jólétére vonatkozóan.
A mahájána buddhizmus bodhiszattva ideálja valaki teljes lenullázását mutatja be, hogy az magára vegye a szenvedő világ terheit. A megváltás a legerősebb motiváció, ami valakit afelé mozgathat, hogy a bodhiszattva útjára lépjen - az önzetlen, altruista szereteten keresztül, amelyet minden érző lény felé gyakorol.


==== Hinduizmus ====
A hinduizmusban a káma jelenti az örömszerző, szexuális szeretetet, amelyet Kámadéva istenség személyesít meg. Kámadevát gyakran ábrázolják úgy, hogy íjat fog a kezében és virág "nyilai" vannak; és egy hatalmas papagájt lovagol meg. Általában hitvese, Rati és a társa, Vasanta kíséri, aki a tavasz évszakának ura. Kámadéva és Rati gyakorta feltűnnek a Csennakésava templom faragott kövein Belúrban, Nyugat-Bengálban, Indiában.
A kámával ellentétben, a prema – vagy prem – a magasztos szeretetre utal. Karuna könyörületesség és kegyelem, amely valakit arra sarkall, hogy segítsen mások szenvedését csökkenteni. A bhakti egy szanszkrit kifejezés, ami a legfelsőbb Isten felé való magasztos szeretetet jelenti. Az a személy, aki bhaktit gyakorol, a bhakta névre hallgat. A hindu írók, teológusok, és filozófusok kilenc formáját különböztetik meg a bhaktinak, amelyek megtalálhatóak a Bhágavata-puránában és Tulszidász munkáiban. A Nárada Bhakti szútrák, amelyet egy ismeretlen író írt, (feltehetőleg Nárada), tizenegy formáját különbözteti meg a szeretetnek.
A hinduizmus bhakti hagyománya szerint Isten elkötelezett szolgálata Isten szeretetének kifejlődéséhez vezet, és ahogy Isten szeretete helyet kap a szívben, az illető felszabadul az anyagi korlátok alól. Isten szeretetének tökéletességében az illető tökéletesen szabad az anyagi korlátoktól és ez a végső módja a megváltásnak vagy felszabadulásnak. Ebben a hagyományban a megváltás vagy a megszabadulás a szeretet alá rendelődik, mint egyféle véletlen melléktermék. Isten szeretetének megszerzése az élet tökéletességét jelenti.


== Politikai megközelítések ==


=== Szabad szerelem ===

A szabad szerelem kifejezést arra használják, hogy egy olyan társadalmi mozgalmat írjon le, amely elveti a házasságot, mint a társadalmi kötöttség egyik alapvető formáját. A szabad szerelem mozgalom kezdeti célja az volt, hogy elhatárolja az államot a szexuális kérdésektől, mint amilyen a házasság, a születésszabályozás és a házasságtörés. Azt állította, hogy az ilyen ügyek csak az azokat végrehajtó emberekre tartoznak, és másra nem.
A legtöbb szabad-szerelmi hagyomány az anarchizmus mellékhajtása, és a polgári libertariánus filozófiát tükrözi, amely az állami szabályozásoktól és az egyház személyes kapcsolatokba történő beleszólásától való szabadságot keresi. Ennek az elképzelésnek megfelelően. a szabad társulások és a felnőttek legitim személyek, amelyeket minden harmadik félnek el kell ismernie, akármilyen érzelmi vagy szexuális viszonyban vannak. Mindemellett néhány szabad-szerelmi írás erősen érvelt amellett, hogy a férfiaknak és a nőknek egyaránt joguk van a szexuális örömökhöz. A Viktoriánus korban ez egy radikális előrelépés volt. Később új téma került előtérbe, amelyek a szabad szerelmet radikális társadalmi változásokkal kapcsolták össze, és az új hatalomellenes és elnyomásellenes érzékenység előszelének tekintették.
A 19. század első felében sokan hitték, hogy a házasság az élet fontos tényezőjét jelenti, hogy "betöltsék vele a földi emberi boldogságot”. A középosztálybeli réteg azt akarta, hogy az otthon biztos hely legyen egy bizonytalan világban. Ez a mentalitás egy olyan nézetet teremtett, amely erősen meghatározta a nemi szerepeket, és ami végső soron a szabad szerelem mozgalom kifejlődéséhez vezetett.
Míg a szabad szerelem kifejezés gyakran a promiszkuitással azonosul a népszerű nézetek szerint (különösen a hatvanas-hetvenes évek hippimozgalmának fényében) történelmileg a szabad szerelmi mozgalom nem tette le a voksát a partnercserék vagy futó kapcsolatok mellett. Sokkal inkább amellett állt ki, hogy a szerelmi kapcsolatok szabadon kezelendők, és a törvény által nem kell azokat szabályozni.
A „radikális szex” kifejezés gyakran felcserélődik a ”szabad szeretővel”, és ezt a képviselői is előnyben részesítették, mert a „szabad szerelemhez” negatív képzettársítás kapcsolódott. Akármilyen néven is hívják, a képviselőinek két erős nézete van: ellentétbe helyezik magukat a kényszerített szexuális tevékenységgel egy kapcsolaton belül és kiállnak amellett, hogy egy nő olyan módon használhassa a testét, amilyen módon csak akarja. Ezek a feminizmusnak szintén a nézetei.
A szabad szerelem mozgalom figyelmének fókuszában azok a törvények állnak, amelyek megakadályozzák, hogy egy össze nem házasodott pár együtt lakjon, és azok, amelyek a házasságtöréssel és válással foglalkoztak, ahogyan a beleegyezési korhatárra, születésszabályozásra, homoszexualitásra, abortuszra, prostitúcióra vonatkozó törvények is; bár nem minden szabad szerelmet magáénak valló fél ért egyet ezen dolgok vonatkozásában. Az egyéni jogok eltörlése a házasságon belül szintén fontos számukra, hiszen számos bírói testület nem ismeri el a házasságon belüli nemi erőszakot, vagy kevésbé kezeli azt komolyan, mint egy házasságon kívüli nemi erőszakot. A szabad-szerelmi mozgalmak nyugaton a 19. század óta megvédték jogukat arra, hogy a szexualitásról nyíltan beszéljenek és a fajtalansági törvényekkel is hadba szálltak.


== Filozófiai nézetek ==
A szeretetfilozófia azon területe a társadalomfilozófiának, és etikának, amelyik megkísérli megmagyarázni a szeretet természetét. A szeretet filozófiai vizsgálata magában foglalja a személyes szeretet különféle fajtái közötti éles különbségtételt; felteszi a kérdést, hogy lehet-e, és ha igen, hogyan lehet bizonyítani a szeretetet; felteszi a kérdést, hogy milyen értéke van a szeretetnek; és milyen hatással van mind a szerető, mind a szeretett önrendelkezésére.
Sok különféle elmélet létezik, amely megkísérli elmagyarázni, hogy mi a szeretet, és milyen funkciót szolgál. Nagyon nehéz volna elmagyarázni a szeretetet egy olyan feltételezett személynek, aki maga nem tapasztalta azt, hogy szeret, vagy szeretve van. Valójában egy ilyen ember számára a szeretet elég furcsa dolognak, sőt elég irracionális viselkedésnek tűnne. A jelenlegi elméletek között, amelyek a szeretet létezését próbálják leírni, a következőek vannak: pszichológiai elméletek, aminek legtöbbje a szeretetet egy nagyon egészséges viselkedésformának írja le; vannak evolúciós elméletek, amelyek tartják a nézetet, miszerint a szeretet a természetes szelekció folyamatának része; léteznek spirituális elméletek, amelyek például úgy tekinthetnek a szeretetre, mint Isten ajándékára az embereknek; és vannak olyan elméletek is, amelyek a szeretetet egy fel nem fedezhető misztikumként, igazi misztikus tapasztalatként írják le.


== Jegyzetek ==


== Fordítás ==
Ez a szócikk részben vagy egészben a Love című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.


== Külső hivatkozások ==
Szeretet.lap.hu - linkgyűjtemény
Szeretet ansia University of Milan research
Képek a szeretetről