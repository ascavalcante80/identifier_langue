élul, hogy 2015-re a biciklivel munkába és iskolába járók aránya elérje az 50%-ot. A kerékpározás magas aránya jelentős hasznokkal jár a város számára, például a közlekedésből származó szén-dioxid kibocsátás jóval alacsonyabb mint más hasonló méretű városokban.


==== Repülőterek ====
Koppenhágának két repülőtere van; a nemzetközi a Koppenhágai repülőtér, ahonnan a világ 129 úticélja érhető el.


==== Kikötő ====
A várost nemzetközi komp- és hajójáratok is érintik.


== Kultúra ==
Koppenhága az 1990-es évek vége óta kedves skandináv fővárosból vibráló, nemzetközi jelentőségű központtá fejlődött, amelyet Amszterdammal és Barcelonával említenek egy lapon. Ez az infrastruktúrába és a kultúrába való nagyszabású befektetéseknek, valamint dán építészek, formatervezők és mesterszakácsok egy új, sikeres generációjának köszönhető.


== Turizmus ==

Koppenhága főbb nevezetességei:
Amalienborg palota: a dán királyi család téli rezidenciája.
Christiania: egy részleges önkormányzattal bíró városrész, hippinegyed.
Christiansborg palota: a dán parlamentnek is helyet adó épület főként a királyi fogadószobákról nevezetes.
Kastellet: ötszög alaprajzú erődítmény, az egyik legjobb állapotban megmaradt hasonló építmény Észak-Európában.
A kis hableány: az Andersen meséje által ihletett szobor a koppenhágai kikötőben a város egyik szimbóluma.
Koppenhágai Operaház: a világ egyik legmodernebb operaháza magánadományból épült.
Nyhavn: népszerű hely kedves házakkal egy kikötőöböl körül.
Rosenborg kastély: egy apró kastély Koppenhága közepén, egykori királyi rezidencia, itt őrzik a koronaékszereket
Strøget: Koppenhága sétáló- és bevásárlóutcája, a maga nemében a leghosszabb a világon.
Tivoli: régi és közkedvelt vidámpark.


== Sport ==
Koppenhága számos sportegyesülettel büszkélkedhet. A város két leghíresebb labdarúgócsapata a Brøndby IF (melynek otthona a Brøndby stadion Brøndbyben) és az FC København (pályája az østerbrói Parken Stadion). A másodosztályban is játszanak koppenhágai csapatok, köztük a Lyngby BK, az AB és a Frem.


== Személyek ==
Itt született Bertel Thorvaldsen (1768–1844), klasszicista szobrász
Itt született és élt Søren Kierkegaard (1813–1855), filozófus
Itt született Martin Andersen Nexø (1869–1954), író
Itt tanult Karen Blixen (1885–1962), írónő
Itt született és élt Niels Bohr (1885–1962), Nobel-díjas fizikus
Itt született és élt Louis Hjelmslev (1899–1965), nyelvész
Itt született és élt Aage Niels Bohr (1922–2009), Nobel-díjas fizikus
Itt született Lars von Trier (1956), filmrendező


== Testvérvárosok ==
Koppenhága a következő városokkal írt alá partnerségi megállapodást:


== Jegyzetek ==


== További információk ==
Koppenhága község hivatalos honlapja (dán, angol)
Wonderful Copenhagen - hivatalos idegenforgalmi oldal (angol, dán, német, svéd, norvég, izlandi)
Copenhagen X - városfejlesztési honlap (dán, angol)
Koppenhága útikalauz (magyar)
Koppenhága képekben (magyar)
koppenhága.lap.hu (magyar)
Komlós Attila: Koppenhága - Hetedhéthatár (magyar)
Koppenhága: hidegben is vidáman
Ökovárossá fejlődik Koppenhága, Greenfo (magyar)
Történelmi térkép 1837-ből, David Rumsey Collection (angol)