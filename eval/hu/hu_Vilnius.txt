ndszerrel rendelkezik, több, mint 60 busz, valamint 19 trolibusz viszonylat szolgálja ki az utasokat. A város trolibuszhálózata a legnagyobbak közé tartozik Európában. A mintegy 250 buszból és 260 troliból álló járműflotta napi félmillió utast szállít. Az első menetrend szerinti buszjárat 1926-ban indult, míg az első trolibuszvonalat 1956-ban adták át.
A tömegközlekedési flottát új alacsony-padlós Volvo és Mercedes-Benz buszok dominálják, kiegészülve Solaris trolibuszokkal.
Egy előreváltott jegy ára 2 litván litas (mintegy 80 forint), míg a trolikra és autóbuszokra is érvényes havibérlet ára 60 litas, azaz mintegy 4400 forint. A tömegközlekedési eszközökön a nyugdíjasokon, diákokon túl kedvezményes jegyvásárlási lehetőségben részesülnek többek között például az 1945–90 között szovjetellenes tevékenységet folytatók, vagy az 1991-es litvániai felkelésben résztvevők, és rokonaik.
A városi tömegközlekedési társaságon túl számos magán busztársaság is szolgáltatást nyújt a városban, kiegészülve mintegy 400 iránytaxival.
A városban egyre inkább kialakuló forgalmi torlódások, s emiatt a menetidő megnövekedése miatt felmerült a városban a kötöttpályás közlekedés kialakítása is, a két tervezett, egymást érintő vonal kialakítása 2015 körül várható.


== Testvérvárosai ==


== Látnivalók ==

15–16. századi gótikus építészeti együttes.
az 1495–1500 között épült Szent Anna templom
a 15. században épült Bernhardiner kolostor és a
az 1516-ban elkészült Bernhardiner templom

A Vilniusi Egyetem építészeti együttese ennek épületei közül ki kell emelni:
17. században kialakított impozáns árkádokkal körülvett Nagy udvart
A Nagy udvart és a Sarbievius udvart összekötő részben az egyetem alapítóit (közöttük Báthory Istvánt) ábrázoló 17. századi freskókat
A közel 5 millió kötetet örző 435 éves Egyetemi könyvtárat
Az 1426-ban épült és 1737-ben barokk stílusban átépített egyetemi (Szent János) templomot
A Szent János templom 68 m magas harangtornyát

A Katedrális tér
Szent Stanislaus Katedrális, jelen formájára 1801-ben építette át Laurynas Stouka-Gucevicius
az 57 m magas harangtorony
az alsóvár

A felsővár Gedeminas tornyával
Magyar szempontból érdemes megemlíteni a Három kereszt hegye mögött emelkedő másik jelentős kilátópontot, a Bekes hegyet. Ez a hegy nevét Bekes Gáspárról kapta, aki Báthory István hadvezéreként került Vilniusba. Bekes Gáspár 1579-ben a közeli Grodno alatt esett el. A katolikus egyház – miután Bekes protestáns volt – megtagadta eltemetését, ezért Báthory István személyesen jelölte ki a város felé emelkedő magaslatot sírhelyéül. Emlékére emlékmű is épült, ez 1838-ban összedőlt. A romok között talált sisakot és koponyát mint Bekes Gáspár ereklyéit a Vilniusi Történelmi Múzeumban őrzik.


== Híres vilniusiak ==
Arnas Kazlauskas – kosárlabdázó 1972 –


=== Vilniusban születtek ===
Jan Karol Chodkiewicz (1560–1621), hadvezér
Cezar Antonovics Kjui (1835–1918) orosz zeneszerző
Elija ben Slómó Zalman a vilnai gáon (1720–1797), zsidó rabbi, kabbalista
Antoni Gorecki (1787–1861), lengyel költő és író
Jascha Heifetz (1901–1987), hegedűművész
Ľudmila Kraskovská (1904–1999) ukrán származású szlovák régésznő
Bohdan Paczyński (1940–2007), csillagász
Emilia Plater (1806–1831), lengyel nemzeti hős
Piotr Skarga (1536–1612), teológus a Vilniusi Egyetem első rektora
Maciej Kazimierz Sarbiewski, (1595–1640), lengyel költő
Antoni Wiwulski (1877–1919), szobrász, építész


=== Vilniusban éltek ===
Bakfark Bálint (Brassó, 1507.? – Padova, 1576.): erdélyi szász zeneszerző és lantművész, a reneszánsz hangszeres muzsika jeles képviselője. Litván özvegyasszonyt vett feleségül, akitől két gyermeke született. Kisebb megszakításokkal évekig Vilniusban éltek.


== Külső hivatkozások ==

Vilnius lap a Startlap.hu-n
Vilnius magyar nyelvű útikönyv
Vilnius magyarul az utazgato.hu-n
A vilniusi városi tanács portálja
A Vilniusi Turista Hivatal
Wilno
Jewish Partisan Group Near Vilna
A vilniusi tömegközlekdési társaság honlapja
A vilniusi villamos honlapja
Virtual Historical Vilnius


== Források ==