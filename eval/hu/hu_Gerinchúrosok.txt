, csoporttól függően vagy szájnyílásukon, vagy kopoltyúréseiken át bekerülő vízáramból. Nyílt keringési rendszerük központja, a szív, a hasi oldalukon található. Két csoportjukat említjük, a többségében hímnős, ivartalanul is szaporodó aszcídiákat és a csak ivarosan szaporodó, többségében hímnős farkos zsákállatokat.


=== Fejgerinchúrosok ===
A mindössze 17 fajt magában foglaló csoport képviselői a korábbiakhoz hasonlóan tengerekben fordulnak elő. A hal alakú állatok fejlett, egész életükön át megmaradó gerinchúrral rendelkeznek. A gerinchúr testük egész hátoldalán végighúzódik, specializálódott izomsejtekből épül fel, így a gerincesekkel ellentétben porc- vagy csontelemeik nincsenek. További lényeges különbség, hogy nincs agyuk és izmos szívük sincs. Többnyire helytülők, de pártalan úszójuknak köszönhetően mindkét irányban jól tudnak úszni. A hasoldali szájukon beáramló vízből szűrögetnek, amely a kopoltyúréseken távozik. Légzőszervük kopoltyú. Kivétel nélkül váltivarúak, megtermékenyítésük külső.


=== Gerincesek ===