d együtt.
 Tekints az égre és lásd meg; és nézd meg a fellegeket, milyen magasan vannak feletted!
 Hogyha vétkezel, mit tehetsz ellene; ha megsokasítod bûneidet, mit ártasz néki?
 Ha igaz vagy, mit adsz néki, avagy mit kap a te kezedbõl?
 Az olyan embernek árt a te gonoszságod, mint te vagy, és igazságod az ilyen ember fiának használ.
 A sok erõszak miatt kiáltoznak; jajgatnak a hatalmasok karja miatt;
 De egy sem mondja: Hol van Isten, az én teremtõm, a ki hálaénekre indít éjszaka;
 A ki többre tanít minket a mezei vadaknál, és bölcsebbekké tesz az ég madarainál?
 Akkor azután kiálthatnak, de õ nem felel a gonoszok kevélysége miatt;
 Mert a hiábavalóságot Isten meg nem hallgatja, a Mindenható arra nem tekint.
 Hátha még azt mondod: Te nem látod õt; az ügy elõtte van és te reá vársz!
 Most pedig, mivel nem büntet haragja, és nem figyelmez a nagy álnokságra:
 Azért tátja fel Jób hívságra a száját, és szaporítja a szót értelem nélkül.
Fejezet 36 
 És folytatá Elihu, és monda:
 Várj még egy kevéssé, majd felvilágosítlak, mert az Istenért még van mit mondanom.
 Tudásomat messzünnen veszem, és az én teremtõmnek igazat adok.
 Mert az én beszédem bizonyára nem hazugság; tökéletes tudású ember áll melletted.
 Ímé, az Isten hatalmas, még sem vet meg semmit; hatalmas az õ lelkének ereje.
 Nem tartja meg a gonosznak életét, de a szegénynek igaz törvényt teszen.
 Nem veszi le az igazról szemeit, sõt a királyok mellé, a trónba ülteti õket örökre, hogy felmagasztaltassanak.
 És ha békóba veretnek, és fogva tartatnak a nyomorúság kötelein:
 Tudtokra adja cselekedetöket, és vétkeiket, hogyha elhatalmaztak rajtok.
 Megnyitja füleiket a feddõzésnek és megparancsolja, hogy a vétekbõl megtérjenek:
 Ha engednek és szolgálnak néki, napjaikat jóban végzik el, és az õ esztendeiket gyönyörûségekben.
 Ha pedig nem engednek, fegyverrel veretnek által, és tudatlanságban múlnak ki.
 De az álnok szívûek haragot táplálnak, nem kiáltanak, mikor megkötözi õket.
 Azért ifjúságukban hal meg az õ lelkök, és életök a paráznákéhoz hasonló.
 A nyomorultat megszabadítja az õ nyomorúságától, és a szorongattatással megnyitja fülöket.
 Téged is kiszabadítana az ínség torkából tág mezõre, a hol nincs szorultság, és asztalod étke kövérséggel lenne rakva.
De ha gonosz ítélettel vagy tele, úgy utolérnek az ítélet és igazság.
Csakhogy a harag ne ragadjon téged csúfkodásra, és a nagy váltságdíj se tántorítson el.
Ad-é valamit a te gazdagságodra? Sem aranyra, sem semmiféle erõfeszítésre!
Ne kívánjad az éjszakát, a mely népeket mozdít ki helyökbõl.
Vigyázz! ne pártolj a bûnhöz, noha azt a nyomorúságnál jobban szereted.
Ímé, mily fenséges az Isten az õ erejében; kicsoda az, a ki úgy tanítson, mint õ?
Kicsoda szabta meg az õ útjait, vagy ki mondhatja azt: Igazságtalanságot cselekedtél?
Legyen rá gondod, hogy magasztaljad az õ cselekedetét, a melyrõl énekelnek az emberek!
Minden ember azt szemléli; a halandó távolról is látja.
Ímé, az Isten fenséges, mi nem ismerhetjük õt! esztendeinek száma sem nyomozható ki.
Hogyha magához szívja a vízcseppeket, ködébõl mint esõ cseperegnek alá,
A melyet a fellegek özönnel öntenek, és hullatnak le temérdek emberre.
De sõt értheti-é valaki a felhõ szétoszlását, az õ sátorának zúgását?
Ímé, szétterjeszti magára az õ világosságát, és ráborítja a tengernek gyökereit.
Mert ezek által ítéli meg a népeket, ád eledelt bõségesen.
Kezeit elborítja a villámlással, és kirendeli a lázadó ellen.
Az õ dörgése ad hírt felõle, mint a barom a közeledõ viharról.
Fejezet 37 
 (36:34) Ezért remeg az én szívem, és csaknem kiszökik helyébõl.
 (37:1) Halljátok meg figyelmetesen az õ hangjának dörgését, és a zúgást, a mely az õ szájából kijön!
 (37:2) Az egész ég alatt szétereszti azt, és villámát is a földnek széléig.
 (37:3) Utána hang zendül, az õ fenségének hangjával mennydörög, s nem tartja vissza azt, ha szava megzendült.
 (37:4) Isten az õ szavával csudálatosan mennydörög, és nagy dolgokat cselekszik, úgy hogy nem érthetjük.
 (37:5) Mert azt mondja a hónak: Essél le a földre! És a zápor-esõnek és a zuhogó zápornak: Szakadjatok.
 (37:6) Minden ember kezét lepecsétli, hogy megismerje minden halandó, hogy az õ mûve.
 (37:7) Akkor a vadállat az õ tanyájára húzódik, és az õ barlangjában marad.
 (37:8) Rejtekébõl elõjön a vihar, és az északi szelektõl a fagy.
 (37:9) Isten lehellete által támad a jég, és szorul össze a víznek szélessége.
 (37:10) Majd nedvességgel öntözi meg a felleget, s áttöri a borulatot az õ villáma.
 (37:11) És az köröskörül forog az õ vezetése alatt, hogy mindazt megtegyék, a mit parancsol nékik, a föld kerekségének színén.
 (37:12) Vagy ostorul, ha földjének úgy kell, vagy áldásul juttatja azt.
 (37:13) Vedd ezt füledbe Jób, állj meg és gondold meg az Istennek csudáit.
 (37:14) Megtudod-é, mikor rendeli azt rájok az Isten, hogy villanjon az õ felhõjének villáma?
 (37:15) Tudod-é, hogy miként lebegnek a felhõk, vagy a tökéletes tudásnak csudáit érted-é?
(37:16) Miképen melegülnek át ruháid, mikor nyugton van a föld a déli széltõl?
(37:17) Vele együtt terjesztetted-é ki az eget, a mely szilárd, mint az aczéltükör?
(37:18) Mondd meg nékünk, mit szóljunk néki? A setétség miatt semmit sem kezdhetünk.
(37:19) Elbeszélik-é néki, ha szólok? Ha elmondaná valaki: bizony vége volna!
(37:20) Néha nem látják a napot, bár az égen ragyog; de szél fut át rajta és kiderül.
(37:21) Észak felõl aranyszínû világosság támad, Isten körül félelmetes dicsõség.
(37:22) Mindenható! Nem foghatjuk meg õt; nagy az õ hatalma és ítélõ ereje, és a tiszta igazságot el nem nyomja.
(37:23) Azért rettegjék õt az emberek; a kevély bölcsek közül nem lát õ egyet sem.
Fejezet 38 
 Majd felele az Úr Jóbnak a forgószélbõl és monda:
 Ki az, a ki elhomályosítja az örök rendet tudatlan beszéddel?
 Nosza övezd fel, mint férfiú derekadat, én majd kérdezlek, te meg taníts engem!
 Hol voltál, mikor a földnek alapot vetettem? Mondd meg, ha tudsz valami okosat!
 Ki határozta meg mértékeit, ugyan tudod-é; avagy ki húzta el felette a mérõ zsinórt?
 Mire bocsátották le oszlopait, avagy ki vetette fel szegeletkövét;
 Mikor együtt örvendezének a hajnalcsillagok, és Istennek minden fiai vigadozának?
 És kicsoda zárta el ajtókkal a tengert, a mikor elõtünt, az anyaméhbõl kijött;
 Mikor ruházatává a felhõt tevém, takarójául pedig a sürû homályt?
 Mikor reávontam törvényemet, zárat és ajtókat veték eléje:
 És azt mondám: Eddig jõjj és ne tovább; ez itt ellene áll kevély habjaidnak!
 Parancsoltál-é a reggelnek, a mióta megvagy? Kimutattad-é a hajnalnak a helyét?
 Hogy belefogózzék a földnek széleibe, és lerázassanak a gonoszok róla.
 Hogy átváltozzék mint a megpecsételt agyag, és elõálljon, mint egy ruhában.
 Hogy a gonoszoktól elvétessék világosságuk, és a fölemelt kar összetöressék?
 Eljutottál-é a tenger forrásáig, bejártad-é a mélységnek fenekét?
Megnyíltak-é néked a halálnak kapui; a halál árnyékának kapuit láttad-é?
Áttekintetted-é a föld szélességét, mondd meg, ha mindezt jól tudod?
Melyik út visz oda, hol a világosság lakik, és a sötétségnek hol van a helye?
Hogy visszavinnéd azt az õ határába, és hogy megismernéd lakása útjait.
Tudod te ezt, hiszen már akkor megszülettél; napjaidnak száma nagy!
Eljutottál-é a hónak tárházához; vagy a jégesõnek tárházát láttad-é?
A mit fentartottam a szükség idejére, a harcz és háború napjára?
Melyik út visz oda, a hol szétoszlik a világosság, és szétterjed a keleti szél a földön?
Ki hasított nyílást a záporesõnek, és a mennydörgõ villámnak útat?
Hogy aláessék az ember nélkül való földre, a pusztaságra, holott senki sincsen;
Hogy megitasson pusztát, sivatagot, és hogy sarjaszszon zsenge pázsitot?
Van-é atyja az esõnek, és ki szülte a harmat cseppjeit?
Kinek méhébõl jött elõ a jég, és az ég daráját kicsoda szülte?
Miként rejtõznek el a vizek mintegy kõ alá, és mint zárul be a mély vizek színe?
Összekötheted-é a fiastyúk szálait; a kaszáscsillag köteleit megoldhatod-é?
A hajnalcsillagot elõhozhatod-é az õ idejében, avagy a gönczölszekeret forgathatod-é fiával együtt?
Ismered-é az ég törvényeit, vagy te határozod-é meg uralmát a földön?
Felemelheted-é szavadat a felhõig, hogy a vizeknek bõsége beborítson téged?
Kibocsáthatod-é a villámokat, hogy elmenjenek, vagy mondják-é néked: Itt vagyunk?
Ki helyezett bölcseséget a setét felhõkbe, vagy a tüneményeknek ki adott értelmet?
Ki számlálta meg a bárányfelhõket bölcseséggel, és ki üríti ki az égnek tömlõit;
Mikor a por híg sárrá változik, és a göröngyök összetapadnak?
(39:1) Vadászol-é prédát a nõstény oroszlánnak, és az oroszlánkölykök éhségét kielégíted-é;
(39:2) Mikor meglapulnak tanyáikon, és a bokrok közt lesben vesztegelnek?
(39:3) Ki szerez a hollónak eledelt, mikor a fiai Istenhez kiáltoznak; kóvályognak, mert nincs mit enniök?
Fejezet 39 
 (39:4) Tudod-é a kõszáli zergék ellésének idejét; megvigyáztad-é a szarvasok fajzását?
 (39:5) Megszámláltad-é a hónapokat, a meddig vemhesek; tudod-é az ellésök idejét?
 (39:6) Csak összegörnyednek, elszülik magzataikat, vajudásaiktól megszabadulnak.
 (39:7) Fiaik meggyarapodnak, a legelõn nagyranõnek, elszélednek és nem térnek vissza hozzájok.
 (39:8) Ki bocsátotta szabadon a vadszamarat, ki oldozta el e szamárnak kötelét,
 (39:9) A melynek házául a pusztát rendelém, és lakóhelyéül a sósföldet?
 (39:10) Kineveti a városbeli sokadalmat, nem hallja a hajtsár kiáltozását.
 (39:11) A hegyeken szedeget, az õ legelõjén mindenféle zöld gazt felkeres.
 (39:12) Akar-é szolgálni néked a bölény? Avagy meghál-é a te jászolodnál?
 (39:13) Oda kötheted a bölényt a barázdához kötelénél fogva? Vajjon boronálja-é a völgyeket utánad?
 (39:14) Bízhatol-é benne, mivelhogy nagy az ereje, és munkádat hagyhatod-é reá?
 (39:15) Hiszed-é róla, hogy vetésedet behordja, és szérûdre betakarítja?
 (39:16) Vígan leng a struczmadár szárnya: vajjon az eszterág szárnya és tollazata-é az?
 (39:17) Hiszen a földön hagyja tojásait, és porral költeti ki!
 (39:18) És elfeledi, hogy a láb eltiporhatja, és a mezei vad eltaposhatja azokat.
 (39:19) Fiaival oly keményen bánik, mintha nem is övéi volnának; ha fáradsága kárba vész, nem bánja;
(39:20) Mert Isten a bölcseséget elfeledtette vele, értelmet pedig nem adott néki.
(39:21) De hogyha néki ereszkedik, kineveti a lovat és lovagját.
(39:22) Te adsz-é erõt a lónak, avagy a nyakát sörénynyel te ruházod-é fel?
(39:23) Felugraszthatod-é, mint a sáskát? Tüsszögése dicsõ, félelmetes!
(39:24) Lábai vermet ásnak, örvend erejének, a fegyver elé rohan.
(39:25) Neveti a félelmet; nem remeg, nem fordul meg a fegyver elõl;
(39:26) Csörög rajta a tegez, ragyog a kopja és a dárda:
(39:27) Tombolva, nyihogva kapálja a földet, és nem áll veszteg, ha trombita zeng.
(39:28) A trombitaszóra nyerítéssel felel; messzirõl megneszeli az ütközetet, a vezérek lármáját és a csatazajt.
(39:29) A te értelmed miatt van-é, hogy az ölyv repül, és kiterjeszti szárnyait dél felé?
(39:30) A te rendelésedre száll-é fent a sas, és rakja-é fészkét a magasban?
(39:31) A kõsziklán lakik és tanyázik, a sziklák párkányain és bércztetõkön.
(39:32) Onnét kémlel enni való után, messzire ellátnak szemei.
(39:33) Fiai vért szívnak, és a hol dög van, mindjárt ott terem.
Fejezet 40 
 (39:34) Szóla továbbá az Úr Jóbnak, és monda:
 (39:35) A ki pert kezd a Mindenhatóval, czáfolja meg, és a ki az Istennel feddõdik, feleljen néki!
 (39:36) És szóla Jób az Úrnak, és monda:
 (39:37) Ímé, én parányi vagyok, mit feleljek néked? Kezemet a szájamra teszem.
 (39:38) Egyszer szóltam, de már nem szólok, avagy kétszer, de nem teszem többé!
 (40:1) Ekkor szóla az Úr Jóbnak a forgószélbõl, és monda:
 (40:2) Nosza! övezd fel, mint férfi, derekadat; én kérdezlek, te pedig taníts engem!
 (40:3) Avagy semmivé teheted-é te az én igazságomat; kárhoztathatsz-é te engem azért, hogy te igaz légy?
 (40:4) És van-é ugyanolyan karod, mint az Istennek, mennydörgõ hangon szólasz-é, mint õ?
 (40:5) Ékesítsd csak fel magadat fénynyel és méltósággal, ruházd fel magadat dicsõséggel és fenséggel!
 (40:6) Öntsd ki haragodnak tüzét, és láss meg minden kevélyt és alázd meg õket!
 (40:7) Láss meg minden kevélyt és törd meg õket, és a gonoszokat az õ helyükön tipord le!
 (40:8) Rejtsd el õket együvé a porba, orczájukat kösd be mélységes sötéttel:
 (40:9) Akkor én is dicsõítlek, hogy megtartott téged a te jobbkezed!
 (40:10) Nézd csak a behemótot, a melyet én teremtettem, a miként téged is, fûvel él, mint az ökör!
 (40:11) Nézd csak az erejét az õ ágyékában, és az õ erõsségét hasának izmaiban!
(40:12) Kiegyenesíti farkát, mint valami czédrust, lágyékának inai egymásba fonódnak.
(40:13) Csontjai érczcsövek, lábszárai, mint a vasrudak.
(40:14) Az Isten alkotásainak remeke ez, az õ teremtõje adta meg néki fegyverét.
(40:15) Mert füvet teremnek számára a hegyek, és a mezõ minden vadja ott játszadozik.
(40:16) Lótuszfák alatt heverész, a nádak és mocsarak búvóhelyein.
(40:17) Befedezi õt a lótuszfák árnyéka, és körülveszik õt a folyami fûzfák.
(40:18) Ha árad is a folyó, nem siet; bizton van, ha szájához a Jordán csapna is.
(40:19) Megfoghatják-é õt szemei láttára, vagy átfúrhatják-é az orrát tõrökkel?!
Fejezet 41 
 Kihúzhatod-é a leviáthánt horoggal, leszoríthatod-é a nyelvét kötéllel?
 Húzhatsz-é gúzst az orrába, az állát szigonynyal átfurhatod-é?
 Vajjon járul-é elõdbe sok könyörgéssel, avagy szól-é hozzád sima beszédekkel?
 Vajjon frigyet köt-é veled, hogy fogadd õt örökös szolgádul?
 Játszhatol-é vele, miként egy madárral; gyermekeid kedvéért megkötözheted-é?
 Alkudozhatnak-é felette a társak, vagy a kalmárok közt feloszthatják-é azt?
 Tele rakhatod-é nyársakkal a bõrét, avagy szigonynyal a fejét?
 Vesd rá a kezedet, de megemlékezzél, hogy a harczot nem ismételed.
 Ímé, az õ reménykedése csalárd; puszta látása is halálra ijeszt!
 Nincs oly merész, a ki õt felverje. Ki hát az, a ki velem szállna szembe?
 Ki adott nékem elébb, hogy azt visszafizessem? A mi az ég alatt van, mind az enyém!
 Nem hallgathatom el testének részeit, erejének mivoltát, alkotásának szépségét.
 Ki takarhatja fel ruhája felszínét; két sor foga közé kicsoda hatol be?
 Ki nyitotta fel orczájának ajtait? Fogainak sorai körül rémület lakik!
 Büszkesége a csatornás pajzsok, összetartva mintegy szorító pecséttel.
 Egyik szorosan a másikhoz lapul, hogy közéje levegõ sem megy.
Egyik a másikhoz tapad, egymást tartják, egymástól elszakadhatatlanok.
Tüsszentése fényt sugároz ki, és szemei, mint a hajnal szempillái.
A szájából szövétnekek jõnek ki, és tüzes szikrák omlanak ki.
Orrlyukaiból gõz lövel elõ, mint a forró fazékból és üstbõl.
Lehellete meggyujtja a holt szenet, és szájából láng lövel elõ.
Nyakszirtjén az erõ tanyáz, elõtte félelem ugrándozik.
Testének részei egymáshoz tapadtak; kemény önmagában és nem izeg-mozog.
Szíve kemény, mint a kõ, oly kemény, mint az alsó malomkõ.
Hogyha felkél, hõsök is remegnek; ijedtökben veszteg állnak.
Ha éri is a fegyver, nem áll meg benne, legyen bár dárda, kopja vagy kelevéz.
Annyiba veszi a vasat, mint a pozdorját, az aczélt, mint a korhadt fát.
A nyíl vesszõje el nem ûzi õt, a parittyakövek pozdorjává változnak rajta.
Pozdorjának tartja a buzogányütést is, és kineveti a bárd suhogását.
Alatta éles cserepek vannak; mint szeges borona hentereg az iszap felett.
Felkavarja a mély vizet, mint a fazekat, a tengert olyanná teszi, mint a festékedény.
Maga után világos ösvényt hagy, azt hinné valaki, a tenger megõszült.
Nincs e földön hozzá hasonló, a mely úgy teremtetett, hogy ne rettegjen.
Lenéz minden nagy állatot, õ a király minden ragadozó felett.
Fejezet 42 
 Jób pedig felele az Úrnak, és monda:
 Tudom, hogy te mindent megtehetsz, és senki téged el nem fordíthat attól, a mit elgondoltál.
 Ki az - mondod - a ki gáncsolja az örök rendet tudatlanul? Megvallom azért, hogy nem értettem; csodadolgok ezek nékem, és fel nem foghatom.
 Hallgass hát, kérlek, én hadd beszéljek; én kérdezlek, te pedig taníts meg engem!
 Az én fülemnek hallásával hallottam felõled, most pedig szemeimmel látlak téged.
 Ezért hibáztatom magam és bánkódom a porban és hamuban!
 Miután pedig e szavakat mondotta vala az Úr Jóbnak, szóla a Témánból való Elifáznak: Haragom felgerjedt ellened és két barátod ellen, mert nem szóltatok felõlem igazán, mint az én szolgám, Jób.
 Most azért vegyetek magatokhoz hét tulkot és hét kost, és menjetek el az én szolgámhoz Jóbhoz, és áldozzatok magatokért égõáldozatot; Jób pedig, az én szolgám, imádkozzék ti érettetek; mert csak az õ személyére tekintek, hogy retteneteset ne cselekedjem veletek, mivelhogy nem szóltatok felõlem igazán, mint az én szolgám Jób.
 Elmenének azért a Témánból való Elifáz, a Sukhból való Bildád és a Naamából való Czófár, és úgy cselekedének, a miképen mondotta vala nékik az Úr, és az Úr tekinte Jóbnak személyére.
 Azután eltávolítá Isten Jóbról a csapást, miután imádkozott vala az õ barátaiért, és kétszeresen visszaadá az Úr Jóbnak mindazt, a mije volt.
 És beméne hozzá minden fiútestvére és minden leánytestvére és minden elõbbi ismerõse, és evének õ vele együtt kenyeret az õ házában; sajnálkozának felette és vigasztalák õt mindama nyomorúság miatt, a melyet az Úr reá bocsátott vala, és kiki ada néki egy-egy pénzt, és kiki egy-egy aranyfüggõt.
 Az Úr pedig jobban megáldá a Jób életének végét, mint kezdetét, mert lõn néki tizennégyezer juha, hatezer tevéje, ezer igás ökre és ezer szamara.
 És lõn néki hét fia és három leánya.
 És az elsõnek neve vala Jémima a másodiké Kecziha, a harmadiké Kéren-Happuk.
 És nem találtatnak vala olyan szép leányok, mint a Jób leánya, abban az egész tartományban, és az õ atyjok örökséget is ada nékik az õ fiútestvéreik között.
 Jób pedig él vala ezután száznegyven esztendeig, és látja vala az õ fiait és unokáit negyedízig.
És meghala Jób jó vénségben és betelve az élettel.
