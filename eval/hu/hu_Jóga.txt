ereszténység között. Önéletrajza az egyik legsikeresebb jógáról szóló könyv lett.
Szvámi Vishnudevananda (1927–1993), Szvámi Sivananda tanítványa, a hatha és rádzsa jóga művelője volt. Az International Sivananda Yoga Vedanta Centre alapítója. A "True World Order" alapítója.
Bhaktivédánta Szvámi Prabhupáda (angolul: A. C. Bhaktivedanta Swami Prabhupada) a bhakti jógát népszerűsítette. 1966-ban megalapította az International Society for Krishna Consciousnesst, azaz a Krisna-tudat Nemzetközi Szervezetét, ismertebb nevén a Hare Krisna mozgalmat).
A transzcendentális meditációt a nemrég elhunyt Maharisi Mahes jógi dolgozta ki. A meditáció mantrás beavatással mőködik. Jelentős kutatási eredményeket értek el a meditáció hatását illetően az emberre.
Szvámi Rama (1925–1996) a himalájai jóga hagyományt tette népszerűvé a világon. A "Himalayan Institute of Yoga Science and Philosophy" alapítója.
Yogiraj Gurunath Siddhanath az 1980-as években kezdte oktatni a hamsza és a krija jóga himalájai változatait, az általa alapított Hamsa Yoga Sangh élén. Meglátása szerint az emberiség a tudatosság szintjén egységet alkot.
Mahamandalesvár Paramahansza Szvámi Mahesvaránanda (1945–) a Sri Alakh Purídzsí, Paramjogeshvár Sri Dévpurídzsí, Bhagvan Srí Díp Naraján Mahaprábhudzsí és Paramhánsz Szvámi Mádhavananda alkotta mesterlánc spirituális örököse. [1] Megalapítója a Jóga a mindennapi életben rendszernek, melyet világszerte több mint 30 országban gyakorolnak és oktatnak. Indiából érkezett Európába 1972-ben, hogy a nyugati embereknek is átadja a jóga ősi, de ma is aktuális tanítását. A rendszer a jóga autentikus hagyományai szerint lett kifejlesztve, mely az összes jógautat magába foglalja: [2] az önzetlen cselekedet útja Karma jóga, a fegyelem és meditáció útja Rádzsa jóga, az odaadó szeretet útja Bhakti jóga, a megvalósítás és tudás útja Gjána jóga, tisztító technikák Hatha jóga. A rendszer 8 szintre szerveződik. [3] Mahesvaránanda tanításainak legfőbb pontjai a fizikai, mentális, társadalmi és spirituális egészség [4]; az élet tisztelete; tolerancia minden vallás, kultúra és nemzetiség iránt; világbéke [www.worldpeacecouncil.net]; az emberi jogok és értékek védelme; a környezetvédelem és a természet megőrzése; önzetlen szolgálat, valamint gondoskodás és szeretet minden élőlény iránt. Magyarországon 1978 óta vezet tanfolyamokat és jógatáborokat. Hazánkban 1984-óta 8 könyve [5] [6] [7] [8] [9] [10] [11] [12] jelent meg, és hetente több mint 160 jógatanfolyamot [13] tartanak országszerte.
Szvámi Szatjánanda Szaraszvati (1923–) Szvámi Sivananda tanítványaként 12 évig guruja mellett élt Risikesben. Ezután megalapította a Bihar School of Yoga-t, a jógagyakorlatok hatásait kutató Yoga Research Foundationt, jótékonysági szervezet Sivananda Math-t, és a jógikus irodalmat kiadó Yoga Publication Trust-ot India Bihar államában, Mungerben. Évtizedeken át terjesztette a jóga tanításait a világ minden részén. Jelenleg Rikhiában él, és Szvámi Sivananda szellemi örökségének egyik hiteles továbbvivője. Az általa létrehozott jógarendszert világszerte Szatjánanda-jóga/Bihar Yoga néven ismerik. E tradíció jelenlegi spirituális vezetője Szvámi Nirandzsanananda Szaraszvati.
A szavita jóga egy újrafelfedezett jóga irányzat - inspirációját Sri Mahaszvi Tathátától vette. A klasszikus jóga ötvözete az élő, inspirált zenével. A zene mint a náda jóga része fontos szerepet kap a pránájámánál és meditációnál.
Milarepa, a „vászonkabátos”, a legismertebb tibeti jógi, a tantrikus tibeti buddhizmus egyik legfontosabb alakja, akit a buddhizmus egyik legnagyobb szentjeként tartanak nyilván. Nemcsak a legnagyobb tibeti költők és misztikusok egyike, de egyike a „Marpa Kagyü” hagyomány négy vonaltartójának, s tőle származtatják a buddhizmus úgynevezett lámaista irányzatát és a Karma Kagyü vonalat is.
Sok Nyugati jógi is hozzájárut a jóga elterjedéséhez. A következő példák nem fedik a teljes spektrumot: Sir John Woodroffe, Ramacharaka, T. Bernard, Haich Erzsébet, A. Van Lysebeth.


== Források ==
Kaczvinszky József: Kelet világossága (Nyíregyháza : Kötet Kiadó, 1994–1995, ISBN 963-8438-00-2)
Baktay Ervin: A diadalmas jóga (Szeged : Szukits Kvk., [1992], ISBN 963-8199-01-6)
Selva Raja Yesudian: Mi a yoga? (Budapest : Széchenyi, 1943)
Selva Raja Yesudian: Sport és jóga (Szeged : LAZI, 2002, ISBN 963-9416-15-0)
Weninger Antal: A keleti jóga (Budapest : Szerző, 1988, ISBN 963-500-874-0)
Dely Károly: Jóga (Budapest : Medicina, 1971)
Dr. Vígh Béla: Jóga és tudomány (Budapest : Gondolat, 1972)
Dr. Vígh Béla: "A jóga és az idegrendszer" (Budapest : Gondolat, 1979, 1985, ISBN 963-281-518-1)
Weninger Antal: Az idő partján (Budapest : Tankönyvkiadó, 1986, ISBN 963-17-9087-8)
Eliade, Mircea: A jóga: Halhatatlanság és szabadság. Fordította: Horváth Z. Zoltán. (Budapest : Cartaphilus, 2005, ISBN 963-9303-94-1)
J. M. Déchanet: Keresztény jóga tíz leckében (Budapest : Sport, 1991.)
B. K. S. Iyengar: A jóga új megvilágításban (Budapest : Saxum, 2003, ISBN 963-9084-66-2)
B. K. S. Iyengar: A pránájáma új megvilágításban (Budapest : Filosz, 2005, ISBN 963-86577-7-4)
James Manjackal: A jóga elmélete és gyakorlata nem összeegyeztethető a kereszténységgel
Patandzsali: A jóga vezérfonala (Pâtañjalayogasûtram), fordította Fórizs László (Budapest : Gaia, ISBN 963-202-274-2)
Swami Satyananda Saraswati: Ászana Pránájáma Mudrá Bandha, Yoga Publication Trust, Munger, Bihar, India és Satyananda Yoga Magyarországon Alapítvány, Budapest ISBN 963-219-027-0)
Timcsák G.M.: Jóga I és II., (Proszoft, Soltvadkert, 1994 ISBN 963-02-9944-50 963-02-9925-9)
Paramhans Swami Madhavananda: Lila Amrit - Sri Mahaprabhuji Isteni Élete (Budapest: Diwali Kiadó, 1996, ISBN 963-85527-1-9)
Paramhans Swami Maheshwarananda: Jóga a Mindennapi Életben – A Rendszer (Bécs: Ibera Verlag, 2005, ISBN 3-85052-001-3)
Paramhans Swami Maheshwarananda: Az Emberben Rejlő Erők – Csakrák és Kundalini (Győr: Sangam Kiadó, 2006, ISBN 963-86903-1-3)
Paramhans Swami Maheshwarananda: Jóga gyerekekkel (Németország: Hugendubel, 1990, ISBN 3-88034-492-2)
Paramhans Swami Maheshwarananda: Patanjali Jógaszútrái – Samadi Pada ˙(Nemzetközi Sri Deep Madhavananda Ashram Egyesület ISBN 963 869 0321)
Paramhans Swami Maheshwarananda: Válogatott Gyöngyszemek (Nemzetközi Sri Deep Madhavananda Ashram Egyesület ISBN 963 869 0305)
Paramhansa Swami Maheshwarananda: Jóga (Budapest: Atheneum Nyomda, 1984, ISBN 963-253-440-9,)
Paramhansa Swami Maheshwarananda: Jóga haladóknak (Budapest: Sport Lap- és Könyvkiadó, 1988, ISBN 963-253-625-8)


== További információk ==

Yoga Bazaar - a hazai legnagyobb jógaáruház
Hinduizmusról és jógáról szóló művek
Jóga a mindennapi életben rendszer
Jóga Magazin - Magyar nyelvű cikkek a jóga témakörében
Mi a jóga jelentése és hatása
Magyar Jógaoktatók Szövetsége
Városi Jógi Létmód - modern, módszereket és tiszta szemléletet ad egy mélyebb, a megvilágosodást kutató létezéshez.