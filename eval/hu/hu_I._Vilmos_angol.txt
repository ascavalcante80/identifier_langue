zást kezdeményezett. Növelte a hagyományos angol megyék funkcióját (autonóm adminisztrációs régiók), melyeket központi irányítás alá vett; korlátozta a grófok hatalmát és egy-egy megyébe kényszerítette őket. 1085-ben parancsba adta, hogy javítsák az adózási rendszert. Vilmos megbízta a tanácsadóit a Domesday Book összeállításával, amit 1086-ban adtak ki. A könyv Anglia termelőkapacitásának egy felmérése volt, ami hasonló egy modern népszámláláshoz.
Vilmos sok várat, erődöt és földvárat építtetett, köztük a londoni Towert (a White Tower) is.
A hódítása a francia (különösen, de nem csak, a normann-francia nyelv) felváltotta az angolt és még 300 évig az uralkodó osztályok nyelve volt. Az angol kultúra keveredett a normannal és létrejött az anglonormann kultúra.
Az angol nemesség birtokainak nagy részét a normann nemeseknek adta át. Sok angol arisztokrata menekült Flandriába és Skóciába; másokat rabszolgának adtak el a tengerentúlra. A legtöbben felvették a harcot a szicíliai normannokkal.
Vilmos kis birtokokat adott a nemességnek, így senki sem mert összeesküvést szőni, hogy kockáztassa birtokait.


== Halála, temetése, öröksége ==

1087-ben Vilmos felégette Mantes-ot (Párizstól 30 kilométerre nyugatra). Itt leesett a lováról és végzetes hasi sérülést szenvedett. A halálos ágyán Vilmos a fiaira hagyta birodalmát, viszályt szítva köztük. Vilmos vonakodásának ellenére harcos fia Róbert megkapta a Normandia hercege címét, amit II. Róbertként foglalt el. Vilmos másik fia, Vörös Vilmos II. Vilmosként követte az angol trónon. Vilmos legkisebb fia, Henrik 5000 ezüstfontot kapott, hogy földet vegyen magának. Henrik később angol király lett a gyermektelenül meghalt bátyja, II. Vilmos után. Végül sok ellenségének bocsátott meg, Odót is beleértve.
Vilmos 59 évesen halt meg Normadia fővárosában, Rouen-ban 1087. szeptember 9-én. Caen-ben, a Szent István-apátságban temették el.
Vilmos sírját egy latin feliratú tábla jelöli; a tábla 19. századi. A sírt néhányszor megbolygatták. Egyszer a francia vallásháborúk alatt, mikor a csontjait szétszórták Caen városában, később a francia forradalom alatt. Ezeket követően Vilmos bal combcsontja maradt a sírban.


== Irodalom ==
Szántó György Tibor: A hódító normann. I. Vilmos (1027–1087) In: Szvák Gyula szerk.: Koronás portrék, Budapest, Kozmosz Könyvek, 11-34, 1987
Sarlós Endre: Hódító Vilmos, Alexandra Kiadó
Jean Plaidy: A fattyú király, IPC könyvek, 1974, ISBN 978-963-635-352


== Gyermekei ==
Flandriai Matilda (1031–1083. november 2.) 9 gyermeket szült férjének:


== Felmenői ==


== Jegyzetek ==
↑ Vermandois-i Róbert leánya <– II. Vermandois-i Herbert fia <– I. Vermandois-i Herbert fia <– I. Vermandois-i Pippin fia <– Bernárd itáliai király fia <– Pipin itáliai király törvénytelen fia <– Nagy Károly fia.


== További információk ==
Foundation for Medieval Genealogy/England Kings Genealogy
Foundation for Medieval Genealogy/Normandy Dukes Genealogy
Ez a szócikk részben vagy egészben a William_I_of_England című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.