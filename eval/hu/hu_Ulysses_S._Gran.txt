ealitását hamarosan elhalványították a déliek a vártnál sokkal lassabban megtörő ellenállása, illetve csatamezők borzalmai.


=== Az Overland hadjárat és a győzelem ===

Sigel és Butler műveletei nem hoztak eredményeket, így Grantnek egymagában kellett Lee hadseregével megküzdenie az Overland hadjárat véresnél véresebb összecsapásai során. Grant 1864. május 4-én átkelt a Rapidan folyón és támadásba vitte hadseregét a Vadon csatában, ahol a háromnapos harcban óriási veszteségeket szenvedtek a felek. Grantet az különböztette meg a Potomac hadsereg élén szolgált elődeitől, hogy ő ennek ellenére nem vonult vissza, mert tudta, hogy az Unio jobban el tudja viselni a veszteségeket, mint a Konföderáció. Grant a Spotsylvania Court House-i csatában délkeletről próbált az Észak-Virginai hadsereg oldalába kerülni, hogy azt elvágja Richmondtól. Lee előbb ért a csata helyszínére, így az elvágás nem sikerült, ehelyett tizenhárom napig tartó vérzivatar kezdődött. Grant megpróbált áttörni Lee védelmi vonalát, s ezzel a polgárháború legnagyobb veszteségét hozó rohamát, a Bloody Angle-i ütközet indította. Lee újra megakadályozta az áttörést, Grant erre újra délkelet felé próbált a hátába kerülni. Ezúttal a North Anna-i ütközetben mérték össze erejüket, melyben három napon át dühöngött a harc. A déliek védelme ismét feltörhetetlen volt, így Grant hadseregét a következő helyszínre vezényelte, a cold harbori fontos vasúti csomópontba. Ennek elvételét Lee nem engedhette meg és megint megnyerte a versenyfutást érte, így be tudta ásni csapatait, mielőtt az északiak támadhattak volna. A tizenhárom napos küzdelem harmadik napján Grant ismét sok halottat és sebesültet eredményező rohamot indított Lee árkai ellen.
A veszteségjelentések napvilágra kerültével az északi közvélemény heves kirohanásokban bírálta Grantet és „a mészáros” névvel bélyegezte meg, mivel a Rapidan elhagyása óta eltelt harminc nap alatt 52 788 katonát vesztett. Lee hadserege csak 32 907 főt veszített, de ennek pótolása nagyobb nehézségekbe ütközött. A cold harbori véres roham volt a második olyan a polgárháború folyamán, melyről később Grant úgy nyilatkozott, hogy megbánta. Az első a Vicksburg elleni első roham volt. Cold Harbornál végül sikerült Lee megtévesztése és Grant anélkül tudott elszakadni tőle, hogy ellenfele észrevette volna. A James folyóhoz vonulva kimentette a a Bermuda Hundred hadjáratba reménytelenül beleragadt Butlert, akit a déliek már bekerítettek és Petersburg felé indult, a Richmondot ellátó központi vasúti csomóponthoz.

Ulysses S. Grant alvezérei is igen tehetséges katonák voltak, leginkább William Tecumseh Sherman hadseregtábornok, Philip Sheridan rámenős dandárparancsnok, a lovasság vezetője, mellettük kiválóan teljesített George Meade dandártábornok, a gettysburgi csata (1863. július 1–3.) győztese. Grant Shermanre bízta a nyugatot, Sherman csapatai Georgia állam területén, s a két Karolinában, Észak- és Dél-Karolinában folytattak sikeres hadmozdulatokat, melyekben már a „felperzselt föld” stratégiája, a „lélektani hadjárat” is szerepelt mintegy előrevetítve a huszadik század nagy háborúinak jellegét. Grant maga a déli Robert E. Lee tábornokkal szemben a Konföderáció fővárosának, a Virginia állambeli Richmond bevételét készítette elő a Potomac Hadsereggel a Washington–Richmond tengelyben. Szünetet nem hagyva űzte, hajtotta Lee Észak-virginiai Hadseregét. Grant harcai hatalmas ember-veszteségeket eredményeztek, ami felzaklatta a közvéleményt, de Lincoln kiállt tábornoka mellett, és támogatta a hadsereg veszteségeinek pótlását. Végül 1865 áprilisában a jelentős túlerőben lévő északi csapatok áttörték a déliek védelmét, és bevették Richmondot, megadásra kényszerítve Lee tábornokot. A Lee vezette Észak-virginiai Hadsereg Appomattox várostól (Virginia) három mérföldnyire fekvő Appomattox Court House-ban tette le a fegyvert 1865. április 9-én az unionista Ulysses S. Grant hadseregparancsnok előtt, ezzel gyakorlatilag véget ért az amerikai polgárháború. A feltétel nélküli megadás mellett Grant a gyakorlatban engedményeket is tett, a Virginiai Hadsereg volt katonái saját lovaikat és öszvéreiket magukkal vihették, az éhező déli katonák számára ellátmányt kért Lee, Grant parancsára 25 ezer fejadagot osztottak szét az északiak ellátmányából. Saját katonáinak azt mondta Grant, hogy győztek, de ne ünnepeljenek hangosan, a legyőzöttekkel most már egyazon állam polgárai. Appomattox Court House körül ma Nemzeti Történeti Emlékpark hirdeti az Egyesült Államok újraegyesítését.
A hadtörténészek általános értékelése alapján Grant a történelem legjobb hadvezérei közé tartozott, bármelyik európai háborúban megállta volna a helyét, vicksburgi hadjáratát szerte a világon tanulmányozzák katonai szakértők.


== A politikus ==
Ulysses S. Grant 1867-ben szembefordult Andrew Johnson elnökkel, és 1868-ban a Republikánus Párt színeiben elnyerte az elnöki széket. A hadsereg ügyes felhasználásával radikális reformokkal újraszervezte pártját a déli államokban. Kemény lépéseket tett az olyan szervezetek megfékezésére, mint a Ku-Klux-Klan.
Ugyan Grant maga becsületes maradt, de szemet hunyt közeli munkatársai korrumpálódása felett, és kiállt mellettük, mikor üzelmeik nyilvánosságra kerültek. Megakadályozta a polgári szolgálat reformját, és 1872-ben ellehetetlenítette a Republikánus Párt berkeiben működő reformmozgalmat. Az 1873-as gazdasági válság okozta recesszió hatásait képtelen volt visszafordítani. Mindezek miatt a politikai szakértők az Egyesült Államok kevésbé jelentős elnökei közé sorolják, bár tekintélye az utóbbi években valamelyest megnőtt az afroamerikaiak jogainak támogatása miatt.


== Utolsó évei, emlékezete ==

1880-ban nem tudta harmadszorra is megnyerni az elnöki választásokat. Hamarosan el is szegényedett, csalók forgatták ki vagyonából, hogy feleségén és gyermekein segítsen, megírta emlékiratait (Personal Memoirs of US Grant), amelyeket először a Century Magazine közölt folytatásokban, s nagyon sikeres lett. Rákbetegségben szenvedett, de pár nappal halála előtt sikerült emlékiratait befejezni, ezzel anyagilag is segített családján, írását kötetben is többször közreadták. 1885 július 23-án érte a halál. New York Cityben temették el, sírhelye a legnagyobb mauzóleum az Amerikai Egyesült Államokban, Nemzeti Emlékhely.


== Megjegyzések ==


== Jegyzetek ==


== Források ==
↑ Bonekempter, 2011: Bonekemper III, Edward H. (2011. április 1.). „The Butcher's Bill: Ulysses S. Grant Is Often Referred to as a 'Butcher,' But Does Robert E. Lee Actually Deserve That Title?”. Civil War Times 52 (1), 36–43. o.  
↑ Brands, The Man Who Saved the Union: Brands, H. W.. The Man Who Saved the Union: Ulysses S. Grant in War and Peace. New York: Doubleday (2012). ISBN 0-385-53241-5 
↑ Brands, Presidents in Crisis: Brands, H. W. (2012. december 1.). „Presidents in Crisis Grant: Takes on the Klan”. American History, 42–47. o. ISSN 1076-8866.  
↑ Catton 1963: Catton, Bruce. Terrible Swift Sword (angol nyelven). [New York City: Doubleday (1963. december 12.). OCLC 7474086 
↑ Catton 1968: Catton, Bruce. Grant Takes Command (angol nyelven). Boston: Little, Brown (1968). ISBN 0-316-13210-1 
↑ Flood: Flood, Charles Bracelen. Grant and Sherman: The Friendship That Won the Civil War (angol nyelven). New York: Harper Perennial (2005). ISBN 0-06-114871-7 
↑ American Jewish history: Gurock, Jeffrey S. (1998.). „American Jewish history” (angol nyelven). American Jewish Historical Society 6 (Part 1), 14. o, Kiadó: Taylor & Francis.  
↑ Hesseltine: Hesseltine, William B.. Ulysses S. Grant: Politician (angol nyelven). New York, New York: F. Ungar Pub. Co. [1935] (1957). ISBN 1-931313-85-7 
↑ Keegan: Keegan, John. Az amerikai polgárháború (magyar nyelven). Akadémiai Kiadó, 465-481. o (2012) 
↑ Longacre: Longacre, Edward G.. General Ulysses S. Grant: The Soldier and the Man (angol nyelven). Cambridge, Massachusetts: First Da Capo Press (2006). ISBN 0-306-81269-X 
↑ McFeely 1981: McFeely, William S.. Grant: A Biography (angol nyelven). Norton (1981). ISBN 0-393-01372-3 
↑ Michael: Michael, Robert. A Concise History Of American Antisemitism (angol nyelven). Rowman & Littlefield (2005) 
↑ Newell & Shrader: Of Duty Well and Faithfully Done: A History of the Regular Army in the Civil War (angol nyelven). University of Nebraska: Board of Regents of the University of Nebraska (2011. december 12.). ISBN 978-0-8032-1910-6 
↑ Paxson & Bach: "Ulysses S. Grant". Dictionary of American Biography VII. (1931). New York: C. Scribner's Sons. 492–501. OCLC 4171403. 
↑ Rubicon: Tarján M. Tamás: 1885. július 23. Ulysses S. Grant tábornok halála (magyar nyelven). Rubiconline. (Hozzáférés: 2015. május 29.)
↑ Smith: Smith, Jean Edward. Grant (angol nyelven). New York: Simon & Schuster (2001). ISBN 0-684-84927-5 
↑ Szuhay-Havas: Szuhay-Havas, Ervin. {{{title}}} (magyar nyelven). Budapest: Gondolat Kiadó (1966) 
↑ Waugh: Waugh, Joan. U.S. Grant: American Hero, American Myth (angol nyelven). The University of North Carolina Press (2009). ISBN 978-0-8078-3317-9 
↑ Woodworth: Woodworth, Steven E.. Nothing but Victory: The Army of the Tennessee, 1861 – 1865 (angol nyelven). New York: Alfred A. Knopf (2005) 
↑ Shelby Foote: Shelby Foote Remix club: The Civil War: Ch.3 Pt.5 (Ironclads, Foote & Fort Henry) (angol nyelven). A The Civil War: a Narrative c. Shelby Foote könyv audiováltozata a remix club zenei aláfestésével. Youtube.com. (Hozzáférés: 2015. június 2.)
Múlt-kor történelmi portál - Grant, Ulysses


== További információk ==
Ulysses S. Grant életrajza (angolul)