), менее старый (kevésbé öreg).
Ezenkívül rengeteg rendhagyó középfokú alakkal rendelkező melléknevet ismerünk, mint például xороший\хорош – лучший\лучше (jó – jobb); маленкий (малый) – меньше (kis – kisebb); старый\стар – старший\старше (öreg – öregebb). Állítmányként csak a rövid alakot használjuk, például (Ő idősebb. – Он старше.)
Az összetett felsőfokot a самый (minden, egész, maga) szó használatával képezzük, amelyet a melléknév elé teszünk, például самый старый (legöregebb). A jelzői felsőfokot, (elativus) azaz a kiemelő értelmű felsőfokot, az -ейш- képzővel alkotjuk meg, (susogó hangok után -айш- képzővel). Az oroszban ezt az alakot gyakrabban használják a köznyelvben (gyakoribb a крупнейший forma az irodalmibb самый крупный – (legnagyobb) alakkal szemben.
A наи- előképző segítségével az ún. túlzófokot fejezzük ki, például наилучший – (a legeslegjobb).


=== Melléknévi igenevekSzerkesztés ===
A melléknévi igeneveknek mind igei, mind melléknévi tulajdonságaik vannak. Négy melléknévi igenév van az orosz nyelvben:
Cselekvő jelen idejű melléknévi igenév: folyamatos igéből képezzük a -ющ-/-ущ- ill. -ящ-/-ащ- képzőkkel;
Cselekvő múlt idejű melléknévi igenév: a -вш-/-ш- képzővel;
Szenvedő jelen idejű melléknévi igenév: -ем-/-им-/-ом- képzővel;
Szenvedő múlt idejű melléknévi igenév: a -нн-, bzw. -енн-/-ённ- képzővel vagy -т- képzővel. Ennek rövid alakja is van. Emellett van még az orosz nyelvben határozói igenév is (or. деепричастия), ez a szófaj igei és határozói tulajdonságokkal rendelkezik. Határozóként használjuk a mondatban.


== NyelvjárásokSzerkesztés ==
Oroszország európai részén három jól elkülöníthető nyelvjárási területet különböztetünk meg, ezek Észak-, Közép- és Dél-Oroszország. E területeket további nyelvjárásokra oszthatjuk fel. Általánosságban azonban kijelenthető, hogy a nagy terület ellenére az orosz nyelvjárások nem különböznek markánsan egymástól, mint például Németországban vagy Franciaországban. Kiejtésbeli különbségek az országban sehol sem térnek el annyira, hogy két orosz ne tudná megérteni egymást.


=== Északorosz nyelvjárásSzerkesztés ===
A Ladoga-tó vonalától északkeletre Novgorod és Jaroszlavl városoktól egészen Joskar-Oláig. Ezt a nyelvjárást jellemzi a hangsúlytalan o világos ejtése – [o] (оканье – okanje), a gutturális g és a kemény t.
Ladoga és Tyihvin környéki nyelvjárás
kosztromai nyelvjárás
vologdai nyelvjárás
Onyega-menti nyelvjárás
Bjeloje ozeroi nyelvjárás


=== Középorosz nyelvjárásSzerkesztés ===
Északi határa Szentpétervártól kezdve Novgorod és Ivanovo városoktól egészen le Nyizsnyij Novgorodig és Csebokszáriig, a déli határa Velikije Luki várostól kezdve Moszkvától Penzáig tart. Ez a terület femutat mind északi, mind déli nyelvjárási elemeket. Nyugaton a hangsúlytalan o mindig [o], keleten [a] (аканье).
Nyugati középorosz nyelvjárás Pszkov központtal
Ny-középorosz nyelvjárás Novgorod központtal
Keleti középorosz nyelvjárás Moszkva és környéke központal
K-középorosz nyelvjárás Jegorevszk és környéke központtal
K-középorosz nyelvjárás Tyemnyikov és környéke központtal
K-középorosz nyelvjárás Volga-Vlagyimir területen


=== Délorosz nyelvjárásSzerkesztés ===
Velikije Luki és Rjazany városoktól délre Tambovig. Itt a hangsúlytalan o-t [a]-nak ejtik, és frikatív g-t, valamint lágy t-t ejtenek.
rjazanyi nyelvjárás
dnyeperi nyelvjárások
oszkoli nyelvjárás


== KeveréknyelvekSzerkesztés ==
Létezik vagy volt néhány keveréknyelv az orosz nyelvvel. A legismertebb ilyen keveréknyelvek a közeli rokon nyelvekkel, például az ukrán-orosz (szurzsik) keveréknyelv, és a fehérorosz-orosz (traszjanka) keveréknyelv. A Szovjetunión belül a szibériai és ázsiai népek izolált nyelveivel is keveredett az orosz nyelv. Norvégia északi-sarki határánál 100 éve még aktívan beszéltek norvég-orosz nyelven. A Távol-Keleten a kínaiakkal való kapcsolat következtében kialakult a Kjahta-orosz nyelv. Az orosz nacionalizmus miatt ezek a keveréknyelvek mára megsemmisültek. Egyedüli még élő keveréknyelv a Kubára gyakorolt szovjet nyomással létrejött Rusinol nyelv. Németországban az orosz nyelvű bevándorlók egy része által alakult ki a németországi orosz keveréknyelv, ami nem tévesztendő össze az Oroszországban élő németek által beszélt nyelvvel.


== Orosz nyelvű irodalomSzerkesztés ==
Az orosz regény és drámaírás a 19. században nagyot fejlődött. Turgenyev, Tolsztoj (Háború és béke, Anna Karenina), Dosztojevszkij (Bűn és bűnhődés) és mások regényei, a költő Puskin művei, Gogol, Csehov színművei az egész világon érvényes alkotások. A 20. században szintén voltak világirodalmi jelentőségű szovjet-orosz írók (Borisz Leonyidovics Paszternak, Jevgenyij Zamjatyin, Mihail Bulgakov, Alekszandr Szolzsenyicin), akiknek műveit a Szovjetunió fennállása alatt otthon kevés kivételtől eltekintve nem jelentették meg.


== ForrásokSzerkesztés ==


== JegyzetekSzerkesztés ==


== További információkSzerkesztés ==

Az Orosz Kulturális Központ honlapja
russian-online.net Orosz nyelvű oktató- és gyakorló program (német)
learn.russian-german.net Orosz nyelvgyakorló program (német)
russisch.ws Információk az orosz nyelvről (német)
Szlavisztikai-portál Szláv nyelvek és irodalmak szakportálja (német)
Orosz szógyakorlás (német)
Orosztanár.lap.hu - linkgyűjtemény
Orosz tanulás.lap.hu - linkgyűjtemény
Orosz-magyar szótár
Angol-orosz szótár
Orosz többnyelvű billentyűzet
Orosz–magyar közönséges nyelvezeti szójegyzék