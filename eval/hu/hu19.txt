ennyet és a földet.
 Az egek az Úrnak egei, de a földet az ember fiainak adta.
Nem a meghaltak dicsérik az Urat, sem nem azok, a kik alászállanak a csendességbe.
De mi áldjuk az Urat mostantól fogva mindörökké. Dicsérjétek az Urat!
Fejezet 16 
 Szeretem az Urat, mert meghallgatja esedezéseim szavát.
 Mert az õ fülét felém fordítja, azért segítségül hívom õt egész életemben.
 Körülvettek engem a halál kötelei, és a pokol szorongattatásai támadtak meg engem; nyomorúságba és ínségbe jutottam.
 És az Úrnak nevét segítségül hívám: Kérlek Uram, szabadítsd meg az én lelkemet!
 Az Úr kegyelmes és igaz, és a mi Istenünk irgalmas.
 Az Úr megõrzi az alázatosokat; én ügyefogyott voltam és megszabadított engem.
 Térj meg én lelkem a te nyugodalmadba, mert az Úr jól tett teveled.
 Minthogy megszabadítottad lelkemet a haláltól, szemeimet a könyhullatástól és lábamat az eséstõl:
 Az Úr orczája elõtt fogok járni az élõknek földén.
 Hittem, azért szóltam; noha igen megaláztatott valék.
 Csüggedezésemben ezt mondtam én: Minden ember hazug.
 Mivel fizessek az Úrnak minden hozzám való jótéteményéért?
 A szabadulásért való poharat felemelem, és az Úrnak nevét hívom segítségül.
 Az Úr iránt való fogadásaimat megadom az õ egész népe elõtt.
 Az Úr szemei elõtt drága az õ kegyeseinek halála.
 Uram! én bizonyára a te szolgád vagyok; szolgád vagyok én, a te szolgáló leányodnak fia, te oldoztad ki az én köteleimet.
Néked áldozom hálaadásnak áldozatával, és az Úr nevét hívom segítségül.
Az Úr iránt való fogadásaimat megadom az õ egész népe elõtt,
Az Úr házának tornáczaiban, te benned, oh Jeruzsálem! Dicsérjétek az Urat!
Fejezet 17 
 Dicsérjétek az Urat mind, ti pogányok; magasztalják õt mind a népek!
 Mert nagy az õ kegyelmessége mi hozzánk, és az Úrnak igazsága megmarad örökké. Dicsérjétek az Urat!
Fejezet 18 
 Magasztaljátok az Urat, mert jó, mert örökkévaló az õ kegyelme!
 Mondja hát Izráel, hogy örökkévaló az õ kegyelme!
 Mondja hát az Áron háza, hogy örökkévaló az õ kegyelme!
 Mondják hát, a kik félik az Urat, hogy örökkévaló az õ kegyelme!
 Szükségemben segítségül hívám az Urat, meghallgatott és tágas térre tett engem az Úr.
 Velem van az Úr, nem félek; mit árthat nékem ember?
 Velem van az Úr az én segítõim közt, és nézni fogok az én gyûlölõimre.
 Jobb az Úrban bízni, mint emberekben reménykedni.
 Jobb az Úrban bízni, mint fõemberekben reménykedni.
 Körülvettek engem mind a pogányok, de az Úr nevében elvesztém õket.
 Körülvettek, bizony körülvettek engem, de az Úr nevében elvesztém õket.
 Körülvettek engem, mint méhek; eloltattak, mint tövis-tûz, mert az Úr nevében elvesztém õket.
 Igen taszítottál engem, hogy elessem; de az Úr megsegített engem.
 Erõsségem és énekem az Úr, és õ lõn nékem szabadulásul.
 Vígasságnak és szabadulásnak szava van az igazak sátoraiban: Az Úrnak jobbkeze hatalmasan cselekedett!
 Az Úrnak jobbkeze felmagasztaltatott; az Úrnak jobbkeze hatalmasan cselekedett!
Nem halok meg, hanem élek, és hirdetem az Úrnak cselekedeteit!
Keményen megostorozott engem az Úr; de nem adott át engem a halálnak.
Nyissátok meg nékem az igazságnak kapuit, hogy bemenjek azokon és dicsérjem az Urat!
Ez az Úrnak kapuja; igazak mennek be azon.
Magasztallak téged, hogy meghallgattál, és szabadításomul lettél!
A kõ a melyet az építõk megvetettek, szegeletkõvé lett!
Az Úrtól lett ez, csodálatos ez a mi szemeink elõtt!
Ez a nap az, a melyet az Úr rendelt; örvendezzünk és vígadjunk ezen!
Oh Uram, segíts most; oh Uram, adj most jó elõmenetelt!
Áldott, a ki jõ az Úrnak nevében; áldunk titeket, a kik az Úr házából valók vagytok!
Isten az Úr és õ világosított meg minket. Kötelekkel kössétek az ünnepi áldozatot az oltár szarvához.
Istenem vagy te, azért hálát adok néked! Én Istenem, magasztallak téged.
Magasztaljátok az Urat, mert jó; mert örökkévaló az õ kegyelme!
Fejezet 19 
 Boldogok, a kiknek útjok feddhetetlen, a kik az Úr törvényében járnak.
 Boldogok, a kik megõrzik az õ bizonyságait, és teljes szívbõl keresik õt.
 És nem cselekesznek hamisságot; az õ útaiban járnak.
 Te parancsoltad Uram, hogy határozataidat jól megõrizzük.
 Vajha igazgattatnának az én útaim a te rendeléseid megõrzésére!
 Akkor nem szégyenülnék meg, ha figyelnék minden parancsolatodra!
 Hálát adok néked tiszta szívbõl, hogy megtanítottál engem a te igazságod ítéleteire.
 A te rendeléseidet megõrzöm; soha ne hagyj el engem!
 Mi módon õrizheti meg tisztán az ifjú az õ útát, ha nem a te beszédednek megtartása által?
 Teljes szívbõl kerestelek téged: ne engedj eltévedeznem a te parancsolataidtól!
 Szívembe rejtettem a te beszédedet, hogy ne vétkezzem ellened.
 Áldott vagy te, Uram! Taníts meg engem a te rendeléseidre.
 Ajkaimmal hirdetem a te szádnak minden ítéletét.
 Inkább gyönyörködöm a te bizonyságaidnak útjában, mint minden gazdagságban.
 A te határozataidról gondolkodom, és a te ösvényeidre nézek.
 Gyönyörködöm a te rendeléseidben; a te beszédedrõl nem feledkezem el.
Tégy jól a te szolgáddal, hogy éljek és megtartsam a te beszédedet.
Nyisd meg az én szemeimet, hogy szemléljem a te törvényednek csodálatos voltát.
Jövevény vagyok e földön, ne rejtsd el tõlem a te parancsolataidat.
Elfogyatkozik az én lelkem, a te ítéleteid után való szüntelen vágyódás miatt.
Megdorgálod a kevélyeket; átkozottak, a kik elhajolnak parancsolataidtól.
Fordítsd el rólam a szidalmat és gyalázatot, mert megõriztem a te bizonyságaidat!
Még ha fejedelmek összeülnek, ellenem beszélnek is; a te szolgád a te rendeléseidrõl gondolkodik.
A te bizonyságaid én gyönyörûségem, és én tanácsadóim.
Lelkem a porhoz tapad; eleveníts meg engem a te igéreted szerint.
Útaimat elbeszéltem elõtted és te meghallgattál engem; taníts meg a te rendeléseidre!
Add értenem a te határozataidnak útát, hogy gondolkodjam a te csodálatos dolgaidról!
Sír a lelkem a keserûség miatt; vigasztalj meg a te igéd szerint!
A hamisságnak útját távoztasd el tõlem, és a te törvényeddel ajándékozz meg engem!
Az igazság útját választottam; a te ítéleteid forognak elõttem.
Ragaszkodom a te bizonyságaidhoz; Uram, ne hagyj megszégyenülni!
A te parancsolataidnak útján járok, ha megvigasztalod az én szívemet!
Taníts meg Uram a te rendeléseidnek útjára, hogy megõrizzem azt mindvégig.
Oktass, hogy megõrizzem a te törvényedet, és megtartsam azt teljes szívembõl.
Vezérelj a te parancsolataidnak útján, mert gyönyörködöm abban.
Hajtsd szívemet a te bizonyságaidhoz, és ne a telhetetlenségre.
Fordítsd el az én szemeimet, hogy ne lássanak hiábavalóságot; a te útadon éltess engemet.
Teljesítsd igéretedet a te szolgádnak, a ki fél téged.
Fordítsd el tõlem a gyalázatot, a mitõl félek; hiszen jók a te ítéleteid.
Ímé, kivánkozom a te határozataid után; éltess engem a te igazságod által.
És szálljon reám, Uram, a te kegyelmed, a te szabadításod, a mint megigérted,
Hogy megfelelhessek az engem gyalázónak, hiszen bizodalmam van a te igédben!
És az igazságnak beszédét se vedd el soha az én számtól, mert várom a te ítéleteidet!
És megtartom a te törvényedet mindenkor és mindörökké.
És tágas téren járok, mert a te határozataidat keresem.
És a királyok elõtt szólok a te bizonyságaidról, és nem szégyenülök meg.
És gyönyörködöm a te parancsolataidban, a melyeket szeretek.
És felemelem kezeimet a te parancsolataidra, a melyeket szeretek, és gondolkodom a te rendeléseidrõl.
Emlékezzél meg a te szolgádnak adott igédrõl, a melyhez nékem reménységet adtál!
Ez vigasztalásom nyomorúságomban, mert a te beszéded megelevenít engem.
A kevélyek szerfelett gúnyoltak engem; nem hajlottam el a te törvényedtõl.
Megemlékezem a te öröktõl fogva való ítéleteidrõl Uram, és vigasztalódom.
Harag vett rajtam erõt az istentelenek miatt, a kik elhagyták a te törvényedet.
Ének volt rám nézve minden parancsolatod bujdosásomnak hajlékában.
Uram! a te nevedrõl emlékezem éjjel, és megtartom a te törvényedet.
Ez jutott nékem, hogy a te határozataidat megõriztem.
Azt mondám Uram, hogy az én részem a te beszédeidnek megtartása.
Teljes szívbõl könyörgök a te színed elõtt: könyörülj rajtam a te igéreted szerint!
Meggondoltam az én útaimat, és lábaimat a te bizonyságaidhoz fordítom.
Sietek és nem mulasztom el, hogy megtartsam a te parancsolataidat.
Az istentelenek kötelei körülkerítettek engem; de a te törvényedrõl el nem feledkezem.
Éjfélkor felkelek, hogy hálát adjak néked, igazságod ítéleteiért.
Társok vagyok mindazoknak, a kik félnek téged, és a kik határozataidat megtartják.
A te kegyelmeddel, oh Uram, teljes e föld: taníts meg engem rendeléseidre!
Jót cselekedtél a te szolgáddal, Uram, a te igéd szerint.
Az okosságnak és tudománynak drága voltára taníts meg engem, mert hiszek a te parancsolataidnak.
Minekelõtte megaláztattam, tévelyegtem vala; most pedig vigyázok a te szódra.
Jó vagy te és jóltevõ, taníts meg engem a te rendeléseidre.
A kevélyek hazugságot költöttek reám, de én teljes szívbõl megtartom a te parancsolataidat.
Kövér az õ szívök, mint a háj; de én a te törvényedben gyönyörködöm.
Jó nékem, hogy megaláztál, azért, hogy megtanuljam a te rendeléseidet.
A te szádnak törvénye jobb nékem, mint sok ezer arany és ezüst.
A te kezeid teremtettek és erõsítettek meg engem; oktass, hogy megtanuljam parancsolataidat.
A kik téged félnek, látnak engem és örvendeznek, mivel a te igédben van az én reménységem.
Tudom Uram, hogy a te ítéleteid igazak, és igazságosan aláztál meg engem.
Legyen velem a te kegyelmed, hogy megvígasztalódjam a te szolgádnak tett igéreted szerint.
Szálljon reám a te irgalmasságod, hogy éljek, mert a te törvényedben gyönyörködöm.
Szégyenüljenek meg a kevélyek, a kik csalárdul elnyomtak engem, holott én a te határozataidról gondolkodom.
Forduljanak hozzám, a kik téged félnek, és ismerik a te bizonyságaidat!
Legyen az én szívem feddhetetlen a te rendeléseidben, hogy meg ne szégyenüljek.
Elfogyatkozik az én lelkem a te szabadításod kivánása miatt; a te igédben van az én reménységem.
A te beszéded kivánása miatt elfogyatkoznak az én szemeim, mondván: mikor vígasztalsz meg engem?
Noha olyanná lettem, mint a füstön levõ tömlõ; a te rendeléseidrõl el nem feledkezem.
Mennyi a te szolgádnak napja, és mikor tartasz ítéletet az én üldözõim felett?
Vermet ástak nékem a kevélyek, a kik nem a te törvényed szerint élnek.
Minden parancsolatod igaz; csalárdul üldöznek engem; segíts meg engem!
Csaknem semmivé tettek engem e földön, de én nem hagytam el a te határozataidat.
A te kegyelmed szerint eleveníts meg engem, hogy megõrizhessem a te szádnak bizonyságait.
Uram! örökké megmarad a te igéd a mennyben.
 Nemzedékrõl nemzedékre van a te igazságod, te erõsítetted meg a földet és áll az.
 A te ítéleteid szerint áll minden ma is; mert minden, a mi van, te néked szolgál.
 Ha nem a te törvényed lett volna az én gyönyörûségem, akkor elvesztem volna az én nyomorúságomban.
 Soha sem feledkezem el a te határozataidról, mert azok által elevenítettél meg engem.
 Tied vagyok, tarts meg engem, mert a te határozataidat keresem.
 Vártak rám a gonoszok, hogy elveszessenek, de én a te bizonyságaidra figyelek.
 Látom, minden tökéletes dolognak vége van, de a te parancsolatodnak nincs határa.
 Mely igen szeretem a te törvényedet, egész napestig arról gondolkodom!
 Az én ellenségeimnél bölcsebbé teszel engem a te parancsolataiddal, mert mindenkor velem vannak azok.
 Minden tanítómnál értelmesebb lettem, mert a te bizonyságaid az én gondolataim.
 Elõrelátóbb vagyok, mint az öreg emberek, mert vigyázok a te határozataidra.
 Minden gonosz ösvénytõl visszatartóztattam lábaimat, hogy megtartsam a te beszédedet.
 Nem távoztam el a te ítéleteidtõl, mert te oktattál engem.
 Mily édes az én ínyemnek a te beszéded; méznél édesbb az az én számnak!
 A te határozataidból leszek értelmes, gyûlölöm azért a hamisságnak minden ösvényét.
 Az én lábamnak szövétneke a te igéd, és ösvényemnek világossága.
 Megesküdtem és megállom, hogy megtartom a te igazságodnak ítéleteit.
 Felette nagy nyomorúságban vagyok; Uram, eleveníts meg a te igéd szerint.
 Szájamnak önkéntes áldozatai legyenek kedvesek elõtted Uram! és taníts meg a te ítéleteidre.
 Lelkem mindig veszedelemben van, mindazonáltal a te törvényedrõl el nem feledkezem.
 Tõrt vetettek ellenem az istentelenek, de a te határozataidtól el nem tévelyedtem.
 A te bizonyságaid az én örökségem mindenha, mert szívemnek örömei azok.
 Az én szívem hajlik a te rendeléseid teljesítésére mindenha és mindvégig.
 Az állhatatlanokat gyûlölöm, de a te törvényedet szeretem.
 Menedékem és paizsom vagy te; igédben van az én reménységem.
 Távozzatok tõlem gonoszok, hogy megõrizzem az én Istenemnek parancsolatait.
 Támogass engem a te beszéded szerint, hogy éljek, és ne engedd, hogy megszégyenüljek reménységemben.
 Segélj, hogy megmaradjak, és gyönyörködjem a te rendeléseidben szüntelen.
 Megtapodod mindazokat, a kik rendeléseidtõl elhajolnak, mert az õ álnokságuk hazugság.
 Mint salakot mind elveted e földnek istenteleneit, azért szeretem a te bizonyságaidat.
 Borzad testem a tõled való félelem miatt, és félek a te ítéleteidtõl.
 Méltányosságot és igazságot cselekedtem; ne adj át nyomorgatóimnak!
 Légy kezes a te szolgádért az õ javára, hogy a kevélyek el ne nyomjanak engem.
 Szemeim epekednek a te szabadításod és a te igazságod beszéde után.
 Cselekedjél a te szolgáddal a te kegyelmességed szerint, és a te rendeléseidre taníts meg engem!
 Szolgád vagyok, oktass, hogy megismerjem a te bizonyságaidat!
 Ideje, hogy az Úr cselekedjék; megrontották a te törvényedet.
 Inkább szeretem azért a te parancsolataidat, mint az aranyat, mint a legtisztább aranyat.
 Igaznak tartom azért minden határozatodat, és a hamisságnak minden ösvényét gyûlölöm.
 Csodálatosak a te bizonyságaid, azért az én lelkem megõrzi azokat.
 A te beszéded megnyilatkozása világosságot ad, és oktatja az együgyûeket.
 Szájamat feltátom és lihegek, mert kivánom a te parancsolataidat.
 Tekints reám és könyörülj rajtam, a miképen szoktál a te nevednek kedvelõin.
 Vezéreld útamat a te igéd szerint, és ne engedd, hogy valami hamisság uralkodjék rajtam!
 Oltalmazz meg az emberek erõszakosságától, hogy megõrizzem a te határozataidat!
 A te orczádat világosítsd meg a te szolgádon, és taníts meg a te rendeléseidre!
 Víznek folyásai erednek az én szemeimbõl azok miatt, a kik nem tartják meg a te törvényedet.
 Igaz vagy Uram, és a te ítéleted igazságos.
 A te bizonyságaidat igazságban és hûségben jelentetted meg, és mindenek felett való egyenességben.
 Buzgóságom megemészt engem, mert elfeledkeztek a te beszédedrõl az én ellenségeim.
 Felettébb tiszta a te beszéded, és a te szolgád szereti azt.
 Kicsiny vagyok én és megvetett, de a te határozataidról el nem feledkezem.
 A te igazságod igazság örökké, és a te törvényed igaz.
 Nyomorúság és keserûség ért engem, de a te parancsolataid gyönyörûségeim nékem.
 A te bizonyságaidnak igazsága örökkévaló; oktass, hogy éljek!
 Teljes szívbõl kiáltok hozzád, hallgass meg, Uram! megtartom a te rendeléseidet.
 Segítségül hívlak: tarts meg engem, és megõrzöm a te bizonyságaidat.
 Hajnal elõtt felkelek, kiáltok hozzád; a te beszédedben van reménységem.
 Szemeim megelõzik az éjjeli õrséget, hogy a te beszédedrõl gondolkodjam.
 Hallgasd meg az én szómat a te kegyelmességed szerint, Uram! Eleveníts meg a te jóvoltod szerint!
 Közelgetnek hozzám az én gonosz háborgatóim, a kik a te törvényedtõl messze távoztak.
 Közel vagy te, Uram! és minden te parancsolatod igazság.
 Régtõl fogva tudom a te bizonyságaid felõl, hogy azokat örökké állandókká tetted.
 Lásd meg az én nyomorúságomat és szabadíts meg engem; mert a te törvényedrõl nem felejtkezem el!
 Te perelj peremben és ments meg; a te beszéded szerint eleveníts meg engem!
 Távol van a gonoszoktól a szabadítás, mert nem törõdnek a te rendeléseiddel.
 Nagy a te irgalmasságod, Uram! A te ítéletid szerint eleveníts meg engem.
 Sokan vannak az én háborgatóim és üldözõim, de nem térek el a te bizonyságaidtól.
 Láttam a hûteleneket és megundorodtam, hogy a te mondásodat meg nem tartják.
 Lásd meg Uram, hogy a te határozataidat szeretem; a te kegyelmességed szerint eleveníts meg engem!
 A te igédnek summája igazság, és a te igazságod ítélete mind örökkévaló.
 A fejedelmek ok nélkül üldöztek engem; de a te igédtõl félt az én szívem.
 Gyönyörködöm a te beszédedben, mint a ki nagy nyereséget talált.
 A hamisságot gyûlölöm és útálom; a te törvényedet szeretem.
 Naponként hétszer dicsérlek téged, a te igazságodnak ítéleteiért.
 A te törvényed kedvelõinek nagy békességök van, és nincs bántódásuk.
 Várom a te szabadításodat, oh Uram! és a te parancsolataidat cselekszem.
 Az én lelkem megtartja a te bizonyságaidat, és azokat igen szeretem.
 Megtartom a te határozataidat és bizonyságaidat, mert minden útam nyilván van elõtted.
 Oh Uram! hadd szálljon az én könyörgésem a te színed elé; tégy bölcscsé engem a te igéd szerint.
 Jusson elõdbe az én imádságom; a te beszéded szerint szabadíts meg engem!
 Ajkaim dicséretet zengjenek, mert megtanítasz a te rendeléseidre.
 Nyelvem a te beszédedrõl énekel, mert minden parancsolatod igaz.
 Legyen segítségemre a te kezed, mert a te határozataidat választottam!
 Uram! vágyódom a te szabadításod után, és a te törvényed nékem gyönyörûségem.
 Éljen az én lelkem, hogy dicsérjen téged, és a te ítéleteid segítsenek rajtam!
 Tévelygek, mint valami elveszett juh: keresd meg a te szolgádat; mert a te parancsolataidat nem felejtettem el!
Fejezet 20 
 Grádicsok éneke. Nyomorúságomban az Úrhoz kiálték, és meghallgata engem.
 Mentsd meg, Uram, lelkemet a hazug ajaktól és a csalárd nyelvtõl!
 Mit adjak néked, vagy mit nyujtsanak néked, te csalárd nyelv?!
 Vitéznek hegyes nyilait fenyõfa parázsával.
 Jaj nékem, hogy Mésekben bujdosom és a Kédár sátrai közt lakom!
 Sok ideje lakozik az én lelkem a békességnek gyûlölõivel!
 Magam vagyok a békesség, de mihelyt megszólalok, õk viadalra készek.
Fejezet 21 
 Grádicsok éneke. Szemeimet a hegyekre emelem, onnan jön az én segítségem.
 Az én segítségem az Úrtól van, a ki teremtette az eget és földet.
 Nem engedi, hogy lábad inogjon; nem szunnyad el a te õrizõd.
 Ímé, nem szunnyad és nem alszik az Izráelnek õrizõje!
 Az Úr a te õrizõd, az Úr a te árnyékod a te jobbkezed felõl.
 Nappal a nap meg nem szúr téged, sem éjjel a hold.
 Az Úr megõriz téged minden gonosztól, megõrzi a te lelkedet.
 Megõrzi az Úr a te ki- és bemeneteledet, mostantól fogva mindörökké!
Fejezet 22 
 Grádicsok éneke, Dávidtól. Örvendezek, mikor mondják nékem: Menjünk el az Úr házába!
 Ott álltak a mi lábaink a te kapuidban, oh Jeruzsálem!
 Jeruzsálem te szépen épült, mint a jól egybeszerkesztett város!
 A hová feljárnak a nemzetségek, az Úrnak nemzetségei, bizonyságul Izráelnek, az Úr nevének tiszteletére.
 Mert ott ülnek az ítélõszékek, Dávid házának székei.
 Könyörögjetek Jeruzsálem békességéért; legyenek boldogok a téged szeretõk!
 Békesség legyen a te várfalaid között, csendesség a te palotáidban.
 Atyámfiaiért és barátaimért hadd mondhassam: béke veled!
 Az Úrnak, a mi Istenünknek házáért hadd kivánhassak jót tenéked!
Fejezet 23 
 Grádicsok éneke. Hozzád emelem szemeimet, oh te egekben lakozó!
 Ímé, mint a szolgák szemei uroknak kezére, mint a szolgalány szemei asszonya kezére: úgy néznek szemeink az Úrra, a mi Istenünkre, mígnem megkönyörül rajtunk!
 Könyörülj rajtunk, Uram, könyörülj rajtunk! Mert igen elteltünk gyalázattal.
 Lelkünk igen eltelt a gazdagok csúfolkodásával, és a kevélyek gyalázkodásával.
Fejezet 24 
 Grádicsok éneke, Dávidtól. Ha nem az Úr az, a ki velünk volt, így szóljon Izráel,
 Ha nem az Úr az, a ki velünk volt, mikor ránk támadtak az emberek:
 Akkor elevenen nyeltek volna el minket, a mint felgerjedt haragjok ellenünk;
 Akkor elborítottak volna minket a vizek, patak futott volna át felettünk;
 Akkor átfutottak volna rajtunk a felbõszült vizek.
 Áldott az Úr, a ki nem adott minket fogaik prédájául!
 Lelkünk megszabadult, mint a madár, a madarásznak tõrébõl. A tõr elszakadt, mi pedig megszabadultunk.
 A mi segítségünk az Úr nevében van, a ki teremtette az eget és földet.
Fejezet 25 
 Grádicsok éneke. A kik bíznak az Úrban, olyanok, mint a Sion hegye, a mely meg nem inog, örökké megáll.
 Jeruzsálemet hegyek veszik körül, az Úr pedig körülveszi az õ népét mostantól fogva mindörökké.
 Mert nem pihen meg a gonoszság pálczája az igazak részén, hogy rosszra ne nyújtsák ki kezeiket az igazak.
 Tégy jól, Uram, a jókkal, és a szívök szerint igazakkal!
 A görbe utakra tévedezõket pedig ragadtassa el az Úr, együtt a gonosztevõkkel; békesség legyen Izráelen!
Fejezet 26 
 Grádicsok éneke. Mikor visszahozta az Úr Sionnak foglyait, olyanok voltunk, mint az álmodók.
 Akkor megtelt a szánk nevetéssel, nyelvünk pedig a vígadozással. Akkor így szóltak a pogányok: Hatalmasan cselekedett ezekkel az Úr!
 Hatalmasan cselekedett velünk az Úr, azért örvendezünk.
 Hozd vissza, Uram, a mi foglyainkat, mint patakokat a déli földön!
 A kik könyhullatással vetnek, vígadozással aratnak majd.
 A ki vetõmagját sírva emelve megy tova, vígadozással jõ elõ, kévéit emelve.
Fejezet 27 
 Grádicsok éneke Salamontól. Ha az úr nem építi a házat, hiába dolgoznak azon annak építõi. Ha az Úr nem õrzi a várost, hiába vigyáz az õrizõ.
 Hiába néktek korán felkelnetek, késõn feküdnötök, fáradsággal szerzett kenyeret ennetek! Szerelmesének álmában ád eleget.
 Ímé, az Úrnak öröksége, a fiak; az anyaméh gyümölcse: jutalom.
 Mint a nyilak a hõsnek kezében, olyanok a serdülõ fiak.
 Boldog ember, a ki ilyenekkel tölti meg tegzét; nem szégyenülnek meg, ha ellenséggel szólnak a kapuban.
Fejezet 28 
 Grádicsok éneke. Mind boldog az, a ki féli az Urat; a ki az õ útaiban jár!
 Bizony, kezed munkáját eszed! Boldog vagy és jól van dolgod.
 Feleséged, mint a termõ szõlõ házad belsejében; fiaid, mint az olajfacsemeték asztalod körül.
 Ímé, így áldatik meg a férfiú, a ki féli az Urat!
 Megáld téged az Úr a Sionról, hogy boldognak lássad Jeruzsálemet életednek minden idejében;
 És meglássad fiaidnak fiait; békesség legyen Izráelen!
Fejezet 29 
 Grádicsok éneke. Sokat szorongattak engem ifjúságom óta! mondja most Izráel.
 Sokat szorongattak engem ifjúságom óta, még sem bírtak velem.
 Szántók szántottak hátamon, hosszúra nyujtották barázdáikat.
 Igaz az Úr! Elszaggatja a gonoszok kötelét.
 Megszégyenülnek és hátraszorulnak mindazok, a kik gyûlölik a Siont.
 Olyanok lesznek, mint a háztetõn a fû, a mely kiszárad, mielõtt letépnék.
 Amelyet sem arató nem szed markába, sem kévekötõ az ölébe.
 Az átutazók se mondják: Az Úr áldása rátok! Áldunk benneteket az Úrnak nevében!
Fejezet 130 
 Grádicsok éneke. A mélységbõl kiáltok hozzád, Uram!
 Uram, hallgasd meg az én szómat; legyenek füleid figyelmetesek könyörgõ szavamra!
 Ha a bûnöket számon tartod, Uram: Uram, kicsoda maradhat meg?!
 Hiszen te nálad van a bocsánat, hogy féljenek téged!
 Várom az Urat, várja az én lelkem, és bízom az õ igéretében.
 Várja lelkem az Urat, jobban, mint az õrök a reggelt, az õrök a reggelt.
 Bízzál Izráel az Úrban, mert az Úrnál van a kegyelem, és bõséges nála a szabadítás!
 Meg is szabadítja õ Izráelt minden õ bûnébõl.
Fejezet 131 
 Grádicsok éneke; Dávidtól. Uram, nem fuvalkodott fel az én szívem, szemeim sem láttak magasra, és nem jártam nagy dolgok után, erõmet haladó csodadolgok után;
 Sõt lecsendesítém és elnémítám lelkemet. A milyen az elválasztott gyermek az anyjánál; mint az elválasztott gyermek, olyan bennem az én lelkem.
 Bízzál Izráel az Úrban mostantól fogva mindörökké!
Fejezet 132 
 Grádicsok éneke. Emlékezzél meg, Uram, Dávid minden nyomorúságáról;
 A ki megesküdt az Úrnak, fogadást tõn a Jákób Istenének:
 Nem megyek be sátoros házamba, nem hágok fel háló-nyoszolyámba;
 Nem bocsátok álmot szemeimre s pilláimra szendert;
 Míg helyet nem találok az Úrnak, Jákób Istenének hajlékot!
 Ímé, hallottunk róla Efratában; rátaláltunk Jaar térségein:
 Hadd menjünk be az õ hajlékaiba, boruljunk le lábainak zsámolyához!
 Indulj Uram, a te nyugvóhelyedre: te és a te hatalmadnak ládája!
 Papjaid öltözködjenek igazságba, kegyeltjeid pedig örvendezzenek!
 Dávidért, a te szolgádért, ne fordulj el felkented színétõl!
 Hûséget esküdött az Úr Dávidnak, nem tér el attól: Ágyékod gyümölcsét ültetem székedbe;
 Ha megtartják fiaid szövetségemet és bizonyságomat, a melyekre megtanítám õket, fiaik is mindörökké székedben ülnek.
 Mert a Siont választotta ki az Úr, azt szerette meg magának lakhelyül:
 Ez lesz nyugovóhelyem örökre, itt lakozom, mert ezt szeretem;
 Eleséggel megáldom gazdagon, szegényeit jóltartom kenyérrel;
 Papjait meg felruházom szabadítással, és vígan örvendeznek kegyeltjei.
Megnövesztem ott Dávidnak hatalmát, szövétneket szerzek az én felkentemnek.
Ellenségeire szégyent borítok, rajta pedig koronája ragyog.
Fejezet 133 
 Grádicsok éneke Dávidtól. Ímé, mily jó és mily gyönyörûséges, a mikor együtt lakoznak az atyafiak!
 Mint a drága olaj a fejen, a mely aláfoly a szakállon, az Áron szakállán; a mely lefoly köntöse prémjére;
 Mint a Hermon harmatja, a mely leszáll Sion hegyeire. Csak oda küld áldást az Úr és életet örökké!
Fejezet 134 
 Grádicsok éneke. Nosza, áldjátok az Urat mind, ti szolgái az Úrnak, a kik az Úr házában álltok éjjelente!
 Emeljétek fel kezeiteket a szenthelyen, és áldjátok az Urat!
 Áldjon meg téged az Úr a Sionról, a ki teremtette az eget és a földet!
Fejezet 135 
 Dicsérjétek az Urat! Dicsérjétek az Úrnak nevét, dicsérjétek szolgái az Úrnak!
 A kik álltok az Úrnak házában, Istenünk házának pitvaraiban.
 Dicsérjétek az Urat, mert jó az Úr; zengjétek nevét, mert gyönyörûséges!
 Mert kiválasztá magának az Úr Jákóbot, Izráelt a saját örökségéül.
 Én bizony tudom, hogy nagy az Úr, és a mi Urunk minden istennél különb.
 Mind megteszi az Úr, a mit akar: az egekben és a földön, a vizekben és minden mélységben.
 Felemeli a felhõket a földnek szélérõl; villámlást készít, hogy esõ legyen, s szelet hoz elõ tárházaiból.
 A ki megverte Égyiptom elsõszülötteit, az emberétõl a baroméig.
 Jeleket és csodákat küldött rád, oh Égyiptom, Faraóra és összes szolgáira.
 A ki megvert sok népet, és megölt erõs királyokat:
 Szíhont, az Emoreusok királyát, meg Ógot, a Básán királyát, és Kanaánnak minden királyát.
 És odaadta földüket örökségül; örökségül saját népének, Izráelnek.
 Uram! Örökkévaló a te neved; nemzedékrõl nemzedékre emlegetnek téged.
 Mert birája az Úr az õ népének, és könyörületes az õ szolgái iránt.
 A pogányok bálványai ezüst és arany, emberi kezek alkotásai.
 Szájok van, de nem beszélnek, szemeik vannak, de nem látnak;
Füleik vannak, de nem hallanak, és lehellet sincsen szájokban!
Hasonlók lesznek hozzájuk alkotóik is, és mindazok, a kik bíznak bennök.
Izráel háznépe: áldjátok az Urat! Áronnak háznépe: áldjátok az Urat!
Lévinek háznépe: áldjátok az Urat! Kik félik az Urat: áldjátok az Urat!
Áldott az Úr a Sionon, a ki Jeruzsálemben lakozik! Dicsérjétek az Urat!
Fejezet 136 
 Magasztaljátok az Urat, mert jó; mert örökkévaló az õ kegyelme.
 Magasztaljátok az istenek Istenét; mert örökkévaló az õ kegyelme.
 Magasztaljátok az uraknak Urát; mert örökkévaló az õ kegyelme.
 A ki nagy csodákat mûvel egyedül; mert örökkévaló az õ kegyelme.
 A ki teremtette az egeket bölcseséggel; mert örökkévaló az õ kegyelme.
 A ki kiterjesztette a földet a vizek fölé; mert örökkévaló az õ kegyelme.
 A ki teremtette a nagy világító testeket; mert örökkévaló az õ kegyelme.
 A napot, hogy uralkodjék nappal; mert örökkévaló az õ kegyelme.
 A holdat és csillagokat, hogy uralkodjanak éjszaka; mert örökkévaló az õ kegyelme.
 A ki megverte az égyiptomiakat elsõszülötteikben; mert örökkévaló az õ kegyelme.
 A ki kihozta Izráelt azok közül; mert örökkévaló az õ kegyelme.
 Hatalmas kézzel és kifeszített karral; mert örökkévaló az õ kegyelme.
 A ki kétfelé választotta a veres tengert; mert örökkévaló az õ kegyelme.
 És átvitte Izráelt annak közepén; mert örökkévaló az õ kegyelme.
 Faraót pedig és seregét a veres tengerbe meríté; mert örökkévaló az õ kegyelme.
 A ki vezérlette népét a pusztában; mert örökkévaló az õ kegyelme.
A ki nagy királyokat vert le; mert örökkévaló az õ kegyelme.
És megvert hatalmas királyokat; mert örökkévaló az õ kegyelme.
Szíhont, az Emorusok királyát; mert örökkévaló az õ kegyelme.
Meg Ógot, a Básán királyát; mert örökkévaló az õ kegyelme.
És örökségül adta az õ földjüket; mert örökkévaló az õ kegyelme.
Örökségül szolgájának, az Izráelnek; mert örökkévaló az õ kegyelme.
A ki megemlékezett rólunk alacsonyságunkban; mert örökkévaló az õ kegyelme.
És megszabadított minket elleneinktõl; mert örökkévaló az õ kegyelme.
A ki eledelt ad minden testnek; mert örökkévaló az õ kegyelme.
Magasztaljátok az egek Istenét; mert örökkévaló az õ kegyelme!
Fejezet 137 
 Babilon folyóvizeinél, ott ültünk és sírtunk, mikor a Sionról megemlékezénk.
 A fûzfákra, közepette, oda függesztettük hárfáinkat,
 Mert énekszóra nógattak ott elfogóink, kínzóink pedig víg dalra, mondván: Énekeljetek nékünk a Sion énekei közül!
 Hogyan énekelnõk az Úrnak énekét idegen földön?!
 Ha elfelejtkezem rólad, Jeruzsálem felejtkezzék el rólam az én jobbkezem!
 Nyelvem ragadjon az ínyemhez, ha meg nem emlékezem rólad; ha nem Jeruzsálemet tekintem az én vígasságom fejének!
 Emlékezzél meg, Uram, az Edom fiairól, a kik azt mondták Jeruzsálem napján: Rontsátok le, rontsátok le fenékig!
 Babilon leánya, te pusztulóra vált! Áldott legyen a ki megfizet néked gonoszságodért, a melylyel te fizettél nékünk!
 Áldott legyen, a ki megragadja és sziklához paskolja kisdedeidet!
Fejezet 138 
 Dávidé. Magasztallak téged teljes szívembõl; énekkel áldlak az istenek elõtt.
 Szent templomod felé hajolok, s magasztalom nevedet kegyelmedért és igazságodért; mert minden neveden felül felmagasztalád a te beszédedet.
 Mikor kiáltottam, meghallgattál engem, felbátorítottál engem, lelkemben erõ támadt.
 Magasztal téged, Uram, e földnek minden királya, mikor meghallják szádnak beszédeit,
 És énekelnek az Úrnak útairól, mert nagy az Úr dicsõsége!
 Noha felséges az Úr, mégis meglátja az alázatost, a kevélyt pedig távolról ismeri.
 Ha nyomorúságban vergõdöm, megelevenítesz; ellenségeim haragja ellen kinyújtod kezedet, és a te jobbkezed megment engemet.
 Elvégzi értem az Úr. Uram, a te kegyelmed örökkévaló: ne hagyd el a te kezeidnek alkotásait!
Fejezet 139 
 Az éneklõmesternek, Dávid zsoltára. Uram, megvizsgáltál engem, és ismersz.
 Te ismered ülésemet és felkelésemet, messzirõl érted gondolatomat.
 Járásomra és fekvésemre ügyelsz, minden útamat jól tudod.
 Mikor még nyelvemen sincs a szó, immár egészen érted azt Uram!
 Elõl és hátul körülzártál engem, és fölöttem tartod kezedet.
 Csodálatos elõttem e tudás, magasságos, nem érthetem azt.
 Hová menjek a te lelked elõl és a te orczád elõl hova fussak?
 Ha a mennybe hágok fel, ott vagy; ha a Seolba vetek ágyat, ott is jelen vagy.
 Ha a hajnal szárnyaira kelnék, és a tenger túlsó szélére szállanék:
 Ott is a te kezed vezérelne engem, és a te jobbkezed fogna engem.
 Ha azt mondom: A sötétség bizonyosan elborít engem és a világosság körülöttem éjszaka lesz,
 A sötétség sem borít el elõled, és fénylik az éjszaka, mint a nappal; a sötétség olyan, mint a világosság.
 Bizony te alkottad veséimet, te takargattál engem anyám méhében.
 Magasztallak, hogy csodálatosan megkülönböztettél. Csodálatosak a te cselekedeteid! és jól tudja ezt az én lelkem.
 Nem volt elrejtve elõtted az én csontom, mikor titokban formáltattam és idomíttattam, mintegy a föld mélyében.
 Látták szemeid az én alaktalan testemet, és könyvedben ezek mind be voltak írva: a napok is, a melyeken formáltatni fognak; holott egy sem volt még meg közülök.
És nékem milyen kedvesek a te gondolataid, oh Isten! Mily nagy azoknak summája!
Számlálgatom õket: többek a fövénynél; felserkenek s mégis veled vagyok.
Vajha elvesztené Isten a gonoszt! Vérszopó emberek, fussatok el tõlem!
A kik gonoszul szólnak felõled, és nevedet hiába veszik fel, a te ellenségeid.
Ne gyûlöljem-é, Uram, a téged gyûlölõket? Az ellened lázadókat ne útáljam-é?
Teljes gyûlölettel gyûlölöm õket, ellenségeimmé lettek!
Vizsgálj meg engem, oh Isten, és ismerd meg szívemet! Próbálj meg engem, és ismerd meg gondolataimat!
És lásd meg, ha van-e nálam a gonoszságnak valamilyen útja? és vezérelj engem az örökkévalóság útján!
Fejezet 140 
 Az éneklõmesternek, Dávid zsoltára. (140:2) Szabadíts meg engem, Uram, a gonosz embertõl; a zsarnok férfitól védj meg engemet!
 (140:3) A kik gonoszt gondolnak szívökben, és minden nap háborút kezdenek.
 (140:4) Nyelvöket élesítik, mint a kígyó; áspiskígyó mérge van ajkaik alatt. Szela.
 (140:5) Ments meg, oh Uram, a gonosz kezétõl; a zsarnok férfitól védj meg engemet! A kik megejteni szándékoznak lépéseimet.
 (140:6) Tõrt hánytak elém titkon a kevélyek és köteleket; hálót terítettek ösvényem szélére, hurkokat vetettek elém! Szela.
 (140:7) Mondám az Úrnak: Istenem vagy te! Hallgasd meg Uram könyörgésem szavát!
 (140:8) Én Uram, Istenem, szabadításom ereje: fedezd be fejemet a háború napján!
 (140:9) Ne add meg Uram, a mit a gonosz kíván; rossz szándékát ne segítsd elõ, mert felfuvalkodik! Szela.
 (140:10) A körültem ólálkodóknak fejét borítsa be ajkaiknak átka.
 (140:11) Eleven szenek hulljanak reájok; tûzbe vesse õket, örvényekbe, fel ne keljenek!
 (140:12) A nyelves ember meg ne maradjon e földön; a zsarnok embert ûzze a veszedelem, míg nyaka szakad.
 (140:13) Tudom, hogy felfogja az Úr a szegények ügyét, a nyomorultaknak jogát.
 (140:14) Csak az igazak magasztalják a te nevedet, s orczád elõtt lakoznak az igazságosak.
Fejezet 141 
 Dávid zsoltára. Uram! hívlak téged: siess én hozzám; figyelmezz szavamra, mikor hívlak téged.
 Mint jóillatú füst jusson elõdbe imádságom, s kezem felemelése estvéli áldozat legyen.
 Tégy Uram závárt az én szájamra; õriztessed az én ajkaim nyílását!
 Ne engedd szívemet rosszra hajlani, hogy istentelenül ne cselekedjem a gonosztevõ emberekkel egybe; és ne egyem azoknak kedvelt ételébõl!
 Ha igaz fedd engem: jól van az; ha dorgál engem: mintha fejem kenné. Nem vonakodik fejem, sõt még imádkozom is értök nyavalyájokban.
 Ha sziklához paskoltatnak az õ bíráik, akkor hallgatják az én beszédeimet, mert gyönyörûségesek.
 Mint a ki a földet vágja és hányja, úgy szóratnak szét csontjaik a Seol torkában.
 De az én szemeim, Uram Isten, rajtad csüggenek; hozzád folyamodom: ne oltsd el életemet!
 Õrizz meg a tõrtõl, a mit elém hánytak, és a gonosztevõknek hálóitól!
 Essenek az álnokok saját tõreikbe; míg én egyben általmegyek!
Fejezet 142 
 Dávid tanítása; imádság a barlangban létekor. (142:2) Fenszóval hívom az Urat, fenszóval könyörgök az Úrhoz.
 (142:3) Kiöntöm elõtte panaszomat, kitárom elõtte nyomorúságomat.
 (142:4) Mikor elcsügged bennem a lelkem. Te pedig tudod az én ösvényemet, hogy az úton, a melyen járok, tõrt hánytak elém.
 (142:5) Tekints jobbra és lásd meg, hogy senki sincsen, a ki ismerne; nincsen számomra menedék; senki sem tudakozódik felõlem.
 (142:6) Hívlak téged, oh Uram; s ezt mondom: Te vagy oltalmam és örökségem az élõknek földén;
 (142:7) Figyelmezz esedezésemre, mert igen nyomorult vagyok! Szabadíts meg engem üldözõimtõl, mert hatalmasabbak nálamnál!
 (142:8) Vezesd ki lelkemet a börtönbõl, hogy magasztaljam a te nevedet! Az igazak vegyenek engem körül, mikor jól teszel majd velem.
Fejezet 143 
 Dávid zsoltára. Uram, hallgasd meg könyörgésemet, figyelmezzél imádságomra; hûséged és igazságod szerint hallgass meg engemet.
 Ne szállj perbe a te szolgáddal, mert egy élõ sem igaz elõtted!
 Ímé, ellenség üldözi lelkemet, a földhöz paskolja éltemet; betaszít engem a sötétségbe a milyen a régen megholtaké!
 Elcsügged bennem a lelkem, felháborodik bennem a szívem!
 Megemlékezem a régi idõkrõl, elgondolom minden te dolgodat; kezed munkáiról elmélkedem.
 Feléd terjesztgetem kezeimet; lelkem, mint szomjú föld, úgy eped utánad. Szela.
 Siess, hallgass meg engem Uram! Elfogyatkozik az én lelkem. Ne rejtsd el orczádat elõlem, hogy ne legyek hasonló a sírba szállókhoz.
 Korán hallasd velem kegyelmedet, mert bízom benned! Mutasd meg nékem az útat, melyen járjak, mert hozzád emelem lelkemet!
 Szabadíts meg engem ellenségeimtõl, Uram; hozzád menekülök!
 Taníts meg engem a te akaratodat teljesítenem, mert te vagy Istenem! A te jó lelked vezéreljen engem az egyenes földön.
 Eleveníts meg engem, Uram, a te nevedért; vidd ki lelkemet a nyomorúságból a te igazságodért!
 És kegyelmedbõl rontsd meg ellenségeimet, és veszítsd el mindazokat, a kik szorongatják lelkemet; mert szolgád vagyok.
Fejezet 144 
 Dávidé. Áldott az Úr, az én kõváram, a ki hadakozásra tanítja kezemet, s viadalra az én ujjaimat.
 Jóltevõm és megoltalmazóm, mentõváram és szabadítóm nékem; paizsom, és az, a kiben én bízom: õ veti alám népemet.
 Uram! Micsoda az ember, hogy tudsz felõle, és az embernek fia, hogy gondod van reá?
 Olyan az ember, mint a lehellet; napjai, mint az átfutó árnyék.
 Uram, hajlítsd meg egeidet és szállja alá; illesd meg a hegyeket, hogy füstölögjenek!
 Lövelj villámot és hányd szerte õket; bocsásd ki nyilaidat és vedd el eszöket.
 Nyújtsd le kezeidet a magasból; ragadj ki és ments meg engem a nagy vizekbõl, az idegen-fiak kezébõl;
 A kiknek szájok hazugságot beszél, s jobb kezök a hamisság jobb keze.
 Isten! Új éneket éneklek néked; tízhúrú hangszerrel zengedezlek téged;
 Ki segítséget ád a királyoknak, s megmenti Dávidot, az õ szolgáját a gonosz szablyától.
 Ragadj ki és ments meg engem az idegen-fiak kezébõl, akiknek szájok hazugságot beszél, s jobbkezök a hamisság jobbkeze.
 Hogy fiaink olyanok legyenek, mint a plánták, nagyokká nõve ifjú korukban; leányaink, mint a templom mintájára kifaragott oszlopok.
 Legyenek telve tárházaink, eledelt eledelre szolgáltassanak; juhaink százszorosodjanak, ezerszeresedjenek a mi legelõinken.
 Ökreink megrakodva legyenek; sem betörés, sem kirohanás, sem kiáltozás ne legyen a mi utczáinkon.
 Boldog nép az, a melynek így van dolga; boldog nép az, a melynek az Úr az õ Istene.
Fejezet 145 
 Dávid dicsérõ éneke. Magasztallak téged, Istenem, királyom, és áldom nevedet örökkön örökké!
 Minden napon áldalak téged, és dicsérem neved örökkön örökké!
 Nagy az Úr és igen dicséretes, és az õ nagysága megfoghatatlan.
 Nemzedék nemzedéknek dícséri mûveidet, s jelentgeti a te hatalmasságodat.
 A te méltóságod dicsõ fényérõl, és csodálatos dolgaidról elmélkedem.
 Rettenetes voltod hatalmát beszélik, és én a te nagyságos dolgaidat hirdetem.
 A te nagy jóságod emlékeirõl áradoznak, és a te igazságodnak örvendeznek.
 Irgalmas és könyörületes az Úr, késedelmes a haragra és nagy kegyelmû.
 Jó az Úr mindenki iránt, és könyörületes minden teremtményéhez.
 Dicsér téged, Uram minden teremtményed és áldanak téged a te kegyeltjeid.
 Országodnak dicsõségérõl szólnak, és a te hatalmadat beszélik.
 Hogy tudtul adják az ember fiainak az õ hatalmát, és az õ országának fényes dicsõségét.
 A te országod örökre fennálló ország, és a te uralkodásod nemzedékrõl nemzedékre.
 Az Úr megtámogat minden elesendõt, és felegyenesít minden meggörnyedtet.
 Mindenki szemei te reád vigyáznak, és te idejében megadod eledelöket.
 Megnyitod a te kezedet, és megelégítesz minden élõt ingyen.
Igaz az Úr minden õ útában, és minden dolgában kegyelmes.
Közel van az Úr minden õt hívóhoz; mindenkihez, a ki hûséggel hívja õt.
Beteljesíti az õt félõknek kivánságát; kiáltásukat meghallgatja és megsegíti õket.
Megõrzi az Úr mindazokat, a kik õt szeretik; de a gonoszokat mind megsemmisíti.
Az Úr dicséretét beszélje ajkam, és az õ szent nevét áldja minden test örökkön örökké!
Fejezet 146 
 Dicsérjétek az Urat
 Dicsérem az Urat, a míg élek; éneklek az én Istenemnek, a míg vagyok.
 Ne bízzatok a fejedelmekben, emberek fiában, a ki meg nem menthet!
 Kimegyen a lelke; visszatér földébe, és aznapon elvesznek az õ terveik.
 Boldog, a kinek segítsége a Jákób Istene, és reménysége van az Úrban, az õ Istenében;
 A ki teremtette az eget és földet, a tengert és mindent, a mi bennök van. A ki megtartja a hûségét örökké;
 Igazságot szolgáltat az elnyomottaknak, eledelt ád az éhezõknek. Az Úr megszabadítja az elfogottakat.
 Az Úr megnyitja a vakok szemeit, az Úr felegyenesíti a meggörnyedteket; szereti az Úr az igazakat.
 Megoltalmazza az Úr a jövevényeket; árvát és özvegyet megtart, és a gonoszok útját elfordítja.
 Uralkodni fog az Úr örökké, a te Istened, oh Sion, nemzedékrõl nemzedékre! Dicsérjétek az Urat!
Fejezet 147 
 Dicsérjétek az Urat! Hiszen Istenünkrõl énekelni jó; hiszen õt dicsérni gyönyörûséges és illendõ dolog!
 Az építi Jeruzsálemet, összegyûjti Izráelnek elûzötteit;
 Meggyógyítja a megtört szívûeket, és bekötözi sebeiket.
 Elrendeli a csillagok számát, és mindnyájokat nevérõl nevezi.
 Nagy a mi Urunk és igen hatalmas, s bölcseségének nincsen határa.
 Megtartja az Úr a nyomorultakat; a gonoszokat földig megalázza.
 Énekeljetek az Úrnak hálaadással, pengessetek hárfát a mi Istenünknek!
 A ki beborítja az eget felhõvel, esõt készít a föld számára, és füvet sarjaszt a hegyeken;
 A ki megadja táplálékát a baromnak, a holló-fiaknak, a melyek kárognak.
 Nem paripák erejében telik kedve, nem is a férfi lábszáraiban gyönyörködik;
 Az õt félõkben gyönyörködik az Úr, a kik kegyelmében reménykednek.
 Dicsõitsd Jeruzsálem az Urat! Dicsérd, oh Sion, a te Istenedet!
 Mert erõsekké teszi kapuid zárait, s megáldja benned a te fiaidat.
 Békességet ád határaidnak, megelégít téged a legjobb búzával.
 Leküldi parancsolatát a földre, nagy hirtelen lefut az õ rendelete!
 Olyan havat ád, mint a gyapjú, és szórja a deret, mint a port.
Darabokban szórja le jegét: ki állhatna meg az õ fagya elõtt?
Kibocsátja szavát s szétolvasztja õket; megindítja szelét s vizek folydogálnak.
Közli igéit Jákóbbal, törvényeit s végzéseit Izráellel.
Nem tesz így egyetlen néppel sem; végzéseit sem tudatja velök. Dicsérjétek az Urat!
Fejezet 148 
 Dicsérjétek az Urat! Dicsérjétek az Urat az égbõl; dicsérjétek õt a magas helyeken!
 Dicsérjétek õt angyalai mind; dicsérjétek õt minden õ serege!
 Dicsérjétek õt: nap és hold; dicsérjétek õt mind: fényes csillagai!
 Dicsérjétek õt egeknek egei, és ti vizek, a melyek az ég felett vagytok!
 Dicsérjék õk az Úrnak nevét, mert parancsolt és elõállottak õk.
 Örök idõre állította fel õket; törvényt szabott és nem tér el attól.
 Dicsérjétek az Urat a földrõl: viziszörnyek és mély vizek ti mind!
 Tûz és jégesõ, hó és köd, szélvihar, a melyek az õ rendelését cselekszik;
 Ti hegyek és halmok mindnyájan, minden gyümölcsfa s mind ti czédrusok;
 Vadak és minden barmok, férgek és szárnyas állatok;
 Földi királyok és minden nemzet, fejedelmek és mind ti földi bírák!
 Ifjak és szûzek, vének gyermekekkel:
 Dicsérjék az Úrnak nevét, mert az õ neve dicsõ egyedül; az õ dicsõsége égre-földre kihat!
 És felemelte az õ népének szarvát. Dicsõítse minden õ kegyeltje: Izráel fiai, a hozzá közel való nép. Dicsérjétek az Urat!
Fejezet 149 
 Dicsérjétek az Urat!
 Örvendezzen Izráel az õ teremtõjében: Sionnak fiai örüljenek az õ királyukban!
 Dicsérjék az õ nevét tánczczal; dobbal és hárfával zengjenek néki.
 Mert kedveli az Úr az õ népét, a szenvedõket szabadulással dicsõíti meg.
 Vígadozzanak a kegyesek tisztességben; ujjongjanak nyugvó helyökön.
 Isten-dicsõítés legyen torkukban, kétélû fegyver kezeikben;
 Hogy bosszút álljanak a pogányokon, és megfenyítsék a nemzeteket!
 Hogy lánczra fûzzék királyaikat, fõembereiket pedig vas-bilincsekbe.
 Hogy végrehajtsák rajtok a megírott ítéletet. Dicsõség ez az õ minden kegyeltjére! Dicsérjétek az Urat!
Fejezet 150 
 Dicsérjétek az Urat! Dicsérjétek Istent az õ szent helyén; dicsérjétek õt az õ hatalmának boltozatán!
 Dicsérjétek õt hõsi tetteiért, dicsérjétek õt nagyságának gazdagsága szerint!
 Dicsérjétek õt kürt-zengéssel; dicsérjétek õt hárfán és cziterán;
 Dicsérjétek õt dobbal és tánczczal, dicsérjétek õt hegedûkkel és fuvolával;
 Dicsérjétek õt hangos czimbalommal, dicsérjétek õt harsogó czimbalommal.
 Minden lélek dicsérje az Urat! Dicsérjétek az Urat!
