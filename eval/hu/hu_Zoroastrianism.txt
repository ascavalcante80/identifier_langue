 Ez előtt ugyanis még nem alakult ki bennük a szabad akarat, így nem is tartoznak felelősséggel tetteikért Ahura Mazdá előtt. Ezt követően azonban minden egyes cselekedetért, szóért, gondolatért felelniük kell az utolsó ítélet napján.


=== Temetés ===
Temetkezési szertartásuk valószínűleg a Kr. e. 2. évezred során az Iráni-fennsíkon letelepült árja nomádoktól származik. Mivel a halált a gonosz ideiglenes győzelmének tekintik, a halott tisztátlan a szemükben, és igyekeznek minél hamarabb (lehetőleg még a halál napján) megszabadulni tőle. Ehhez a tetemet egy a településen kívül épített, kör alakú, felül nyitott toronyba , az úgynevezett „Csend tornyába” viszik, ahol a keselyűk prédájává válnak a holttestek. Miután a dögevők letakarították és a nap kiégette a csontokat, egy közös sírboltban helyezik el őket. Így nem szennyezik be Ahura Mazdá teremtését, a földet a halállal.


=== Templomaik ===

A párszi templomokban nincsenek képek vagy szobrok, az egyetlen szentség egy örökké égő kis tűz, amely Ahura Mazdá örök világosságát és dicsőségét hirdeti. Ezért a párszi templomokat tűztemplomoknak is nevezik. A párszik nem tartanak rendszeres istentiszteleteket, ők azért mennek a templomba, hogy az örök tűz közelében imádkozzanak.


== Híres zoroasztriánusok ==
II. Kurus perzsa király (Kr. e. 580-529 ) – az Óperzsa Birodalom alapítója
I. Dárajavaus perzsa király
I. Khsajársá perzsa király
Freddie Mercury – A Queen együttes énekese.(1946-1991)
Zubin Mehta – híres karmester
Rohiton Mistry – novellista
Firdaus Kanga – író


== Lásd még ==
Zarathustra
Ahura Mazdá
Aveszta


== Források ==
^ a b c d e f g Rencsényi, Tibor. Élő vallások. Útmutató. ISBN 963 9001 02 3 
↑ Gecse Gusztáv: Vallástörténet, 1980


== Irodalom ==
SH Atlasz (filozófia), Athenaeum Kiadó 1999.
Eliade, Mircea: Vallási hiedelmek és eszmék története I., Osiris, 1995. ISBN 963-379-121-9


== Külső hivatkozások ==

Terebess e-tár
zoroaszter.lap
Zoroasztriánus írások Aveszta, Denkard, Arda Viraf, Zand-i Vohuman Yasht, Bundahishn, Chidag Andarz-i Poryotkeshan és sok más zoroasztriánus írás (angol nyelven)
Catholic Encyclopedia, Parsis