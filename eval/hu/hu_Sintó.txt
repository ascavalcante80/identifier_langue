dés tanítása”); Fuszókjó („A Fudzsi-hegy vallása”); Mitakekjó vagy Ontakekjó („Az Ontake-hegy vallása”).
# Megtisztulást hirdető felekezetek: Sinsúkjó („Az isteni tanulás vallása”); Miszogikjó („A megtisztulás vallása”).
# Utópisztikus vagy imával gyógyító kultuszok: Kurozumikjó („Kurozumi vallása”); Konkokjó („Konko vallása”); Tenrikjó („Az égi értelem vallása”) – ez a legnagyobb hatású irányzat.
Ma már 75 különböző sintó felekezetet tartanak számon. A nyugati vallások – a japánoknak idegen személyes erkölcs hangsúlyozása és a sintoista különlegesség-tudat miatt – nemigen terjedhettek el.


== Sintó szentélyek ==

Az első ismert sintó szentélyek az ötödik századból valók. Kezdetben nem építettek szent épületeket, hanem egy szent helynek tartott helyen élőfa-szimbólumot helyeztek el, vagy ideiglenes szentélyt építettek. Később, mikor szent épületeket emeltek a kamik lakóhelyéül, határozott szabályokat követtek: a szent terület bejáratánál egy szent kapu (torii) áll, mögötte, az épülethez vezető út mellett medence található, ahol a hívő megmoshatja kezét és kiöblítheti a száját. Ezt követi az imahely (haiden) ahol áldozatokat is el lehet helyezni. A szent hely központja a belső szentély (honden), ahová csak a papok mehetnek be, itt található a kami szent jelképe, a sintai („a kami teste”). A szent jelkép lehet egy faszobor, egy kard vagy valamilyen más tárgy, de a leggyakoribb a tükör. A hívők a szentélyhez vezető lépcsőnél csengetéssel, tapsolással vagy kopogtatással hívják fel a kami figyelmét.
A szentélyek többnyire fából épülnek és ligetekben helyezkednek el. A szentély faoszlopai és -gerendái tartják a zsindellyel fedett díszes tetőt. A falak alul zártak, a felső rész papírból készül és elmozdítható. A bejárati kapunál sisik, más néven komainuk (oroszlánkutyák) találhatók. Az Inari szentély kapui előtt, jobbról és balról egy-egy róka (kicune) helyezkedik el.

Buddhista behatásoktól mentes, jellegzetes sintó szentélyek az Izumo és a közép-honsúi Iszében található, Kr. u. 3. században alapított szentély, amely Japán egyik legelső sintó szentélye. Ezt a szentélyt 20 évente lebontják majd újra felépítik. Az Izumo-szentély Simane prefektúra Izumo városában található, a szentély kamija Ókuninusi no Mikoto, aki a hagyomány szerint átengedte Amateraszu unokájának a halandók birodalmának megteremtését.


=== Tisztálkodás ===
Minden egyes szentély bejáratától nem messze egy tisztálkodásra alkalmas hely található, ahol a hívők kezet és szájat mosnak, mielőtt megközelítenék a szentélyt. Az ima előtti tisztálkodást harainak hívják, a tisztálkodási szertartást pedig miszoginak vagy miszogi harainak. A sintóban tisztító elemek a víz, a só, a tűz és a szake (alkohol).


=== Ismertebb szentélyek ===
Acutai nagyszentély
Heian dzsingú (Kiotó)

Hikava szentély (Szaitama)
Iszei nagyszentély
Icukusimai szentély
Ivasimizu Hacsimangú
Izumói nagyszentély (Izumo)
Kamigamo szentély (Kiotó)
Kasima szentély (Kasimadzsingú, Ibaraki prefektúra)
Kaszuga nagyszentély
Katori szentély
Kumano szentélyek
Meidzsi-szentély
Tósó-gú (Nikkó, Tocsigi prefektúra)
Ószaki Hacsiman-gú (Szendai, Mijagi prefektúra)
Siogama szentély
A három palota szentélyei, császári palota, Tokió
Cubaki nagyszentély (Szuzuka, Mie prefektúra), japán egyik legrégebbi szentélye


== Kapcsolódó szócikkek ==
torii – a tradicinális sintó kapu


== Források ==
Skuczi László: Japán története és vallásai.
Kárpáti János: Tánc a mennyei barlang előtt. Zene és mítosz a japán rituális hagyományban (A kagura); Kávé Kiadó.
Kidder: Az ősi Japán; Helikon Kiadó, Budapest, 1987.


== További információk ==

Sintó enciklopédia (angol)
A sintó és a buddhizmus
A kínai vallás és a sintó világa
Sintó (Terebess e-tár)
Sintoizmus
A sintoizmus története
Japanese Gods and Goddesses
shinto.lap
Iwami Kagura
Egy sintóista pap gondolatai
Sintó.lap.hu - linkgyűjtemény