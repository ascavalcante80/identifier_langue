nak. Fekete zászló jelzi a büntetéseket.
Labdarúgásban az asszisztens a partvonalon különböző zászlókat tart. Ezzel jeleznek, ha szabálytalanság történik a pályán, vagy ha bedobás, szöglet következik.
Ráadásul a szurkolók majdnem minden sportágban zászlókat lengetve szurkolnak sportolójuknak, csapatuknak. A legtöbb csapatnak van saját zászlaja, egyéni versenyeken pedig a szimpatikus versenyző országának zászlaját lengetik.
A gall labdarúgásban és a hurlingban zöld zászló jelzi a gólt, és fehér zászló a pontot.
Az ausztrál futballban két zászlót lengetnek gól, egy zászlót pont esetén.


== Úszózászlók ==

Ausztráliában, Új-Zélandon, a Fülöp-szigeteken és az Egyesült Királyságban két piros-sárga zászlót használnak, hogy jelezzék a fürdőzési területet. Ha a strand zárva van, a zászlókat keresztbe teszik. Általában két, egymásra fordított háromszög alkotja. Ausztráliában ezen kívül több színt használnak, más-más tartalommal. A piros bezárt strandot, a sárga nehezen úszható vizet, a zöld jó állapotú strandot jelez. Kijjebb lehet még kék zászló, ami a nem-motorikus sporteszközök használati sávjának külső határát jelölik.
Létezik zászló külön a szörfösök figyelmeztetésére is. Ez el van negyedelve, és a bal felső valamint a jobb alsó fehér, a többi fekete.


== Kapcsolódó szócikkek ==
Vexillológia
Zászlók képtára


== További információk ==

 A Wikimédia Commons tartalmaz Zászló témájú kategóriát.
Zászló.lap.hu - linkgyűjtemény
Flag Identifier Zászlókereső eszköz (angolul)