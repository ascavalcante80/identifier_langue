egyaránt használt UTC+9:30-at, (ACST, Australian Central Standard Time), de nyáron, a szintén nem túl messze levő Dél-Ausztráliához hasonlóan, az UTC+10:30-at, (ACDT, Australian Central Daylight Time), használja.
Az Új-Dél-Wales-i Broken Hill település sem a saját állama időzónáját használja, hanem Dél-Ausztrália közelsége miatt, Dél-Ausztráliához hasonlóan, télen az UTC+9:30-at, (ACST, Australian Central Standard Time), nyáron az UTC+10:30-at, (ACDT, Australian Central Daylight Time), használja.
Argentínában 2007-ben újra bevezették a nyári időszámítást, de csak december 29-én. Március 16-ig tartott az egyórás előreállítás. Az ország közepén elhelyezkedő San Luis tartományban azonban nem állították át az órákat. 2008. október 19-én Argentína két időzónára oszlott. A jobbára inkább keletre eső tartományok (Formosa, Misiones, Chaco, Tucumán, Santiago del Estero, Santa Fe, Corrientes, Cordoba, Entre Rios és Buenos Aires), az északnyugati Jujuy, valamint Buenos Aires szövetségi főváros előreállították óráikat, a jobbára nyugatabbra esők (Salta, Catamarca, La Rioja, San Juan, San Luis, Mendoza, La Pampa, Neuquen, Rio Negro, Chubut, Santa Cruz, Tierra del Fuego, Antartida Argentina e Islas del Atlantico Sur) viszont nem. Argentínában a zónaidő UTC-4 és UTC-5 közé kellene essen a hosszúsági körök szerint, mégis a UTC-3 és UTC-2 között van.
Szamoa kormányának döntése értelmében 2011. december 29-én áttértek az Új-Zéland-i időzóna (NZST) használatára. Ennek következtében átkerültek a dátumválasztó vonal nyugati oldalára. Így 2011. december 29-e után a következő nap december 31-e volt. Ez természetesen megváltoztatta a hetek napjainak rendjét is, csütörtök után szombat következett.
A legtöbb időzóna Oroszország területén van, összesen 11.


== Változások ==
2015:
okt. 4.: Norfolk-sziget 30 perccel visszaállítja az órát, hogy Ausztrália idejéhez jobban igazodjon.
aug. 15.: Észak-Korea új időzónát vezet be (Phenjani időzóna, PYT, „Pyongyang Time”), az órát 30 perccel visszaállítják, ami UTC+8:30.
febr. 1. Mexikó új időzónát vezet be Quintana Roo régió számára, ami meg fog egyezni az észak-amerikai keleti part időzónájával (EST).

Mongólia újból elkezdi alkalmazni a nyári időszámítást, az európai dátumokhoz hasonlóan.


== Jegyzetek ==


== Kapcsolódó szócikk ==
Nyári időszámítás


== További információk ==
az aktuális (pontos) idő zónánként
Világóra és időzónák
A Föld térképe az időzónákkal