g és Erdészet Intézete, a mostani nevét 1919-ben kapta meg; a más nyelveken hivatalosan „Élettudományok Varsói Egyetemének” hívják; 30 000 hallgató, 13 kar;
Varsói Orvostudományi Egyetem (Warszawski Uniwersytet Medyczny) 1950-ben mint Orvostudományi Akadémia alakult meg (korábban az orvostudományokat a Varsói Egyetem Orvosi Karán oktatták), mostani nevét az iskola 2008-ban kapta; 10 000 hallgató, 4 kar;
Leon Koźmiński Akadémia (Akademia Leona Koźmińskiego) 1993-ban alakult mint Vállalkozási és Vezetési Főiskola (Szkoła Wyższa Przedsiębiorczości i Zarządzania), a mostani nevét 2008-ban kapta; a gazdasági, humán és jogi tudományok témájában oktatást végző magániskola; 9000 diák, 23 tanszék, nincsenek karok;
Testnevelési Akadémia (Akademia Wychowania Fizycznego, AWF) 1929-ben alapították Központi Testnevelési Intézet néven, mai nevét 1949-ben kapta; 3 kar.
További híres egyetemek: Fryderyk Chopin Zenei Egyetem (Uniwersytet Muzyczny imienia Fryderyka Chopina), Képzőművészeti Akadémia (’Akademia Sztuk Pięknych, ASP).
Varsóban több egyetemi könyvtár van, amelyekben értékes történelmi dokumentumokat őriznek. A legnagyobb – a Varsói Egyetem Könyvtára (majdnem 3 millió kötet). A könyvtár épülete nagyon jellegzetes – a tetején nyilvánosan elérthető kert helyezkedik el, a falain pedig – 8 tábla, amelyen ki van faragva a lengyel és a nagyvilág tudományainak és kultúrájának vívmányai (Karol Szymanowski egyik zeneművének a kottája, néhány híres matematikai és fizikai egyenlet és vegyi képlet, sőt szanszkrit, héber, arab, görög, óorosz és ólengyel szövegek részei).


== Varsói tájszólásSzerkesztés ==
Mivel Varsóban a második világháború pusztításai miatt kevés ősvarsói él, a varsói tájszólás lassan eltűnik. A város legkevésbé lerombolt része Praga volt, azért ez a tájszólás ott hallható leggyakrabban. A varsói tájszólás a mazóviai nyelvjárás egy változata, melyet német, orosz és jiddis szavak is befolyásolták. A legjellegzetesebb vonások:
a kie / gie szótagokat ke / ge formában ejtik, pl. ‘’kierować’’ (vezetni) → kerować, kiedyś (valamikor) → kedyś,
fordítva: ke / ge-t szótag így hangzik: kie / gie, pl. generał (tábornok) → gienerał, rękę (kézet) → rękie (a lengyelek a szó végén álló ę-t e-nek ejtik),
a lágy li-t kemény ly-ként ejtik: wiedzieliśmy’’ (tudtunk) → wiedzielyśmy, możliwy (lehető) → możlywy,
a -mi eszközeset ragját my-nek ejtik, tekintet nélkül a nemre: psami (kutyákkal) → psamy (hímnem); rękami (kézekkel) → rękamy (nőnem).
Nagyon jellegzetes és gyakoribb mint az általános mazóviai nyelvjárásban az -ak képző használata. Ez a képző már az irodalmi lengyel nyelvbe is bekerült és nagyjából becézést vagy lebecsülést jelent (cielak [borjú] cielę helyett, prosiak [malac] prosię helyett). A varsóiak néha azt mondják, hogy pl. schaboszczak (kotlet schabowy – a húsfogás Wienerschnitzelhez hasonló), łobuziak (łobuz – huncut), szoferak (szofer, azaz kierowca – vezető, sofőr). Az Express Wieczorny hírlapot ekspresiak-nak hívták. Ugyancsak: Poniatoszczak – Most Poniatowskiego, Wileniak – Dworzec Wileński (Vilnai pu.). A város lakosaira azt mondják: warszawiak (helyesen: warszawianin – varsói ember), krakowiak (krakowianin – krakkói), poznaniak (poznanianin – Poznań lakosa), stb. – és ezek a nevek semlegesek; de łodziak (łodzianin – Łódź lakósa) esetében – ez lebecsülő.
Az orosz eredetű szavak is gyakoriak: kniga (książka – könyv, orosz книга), rozpiska (lista – lista, orosz росписка), ustrojstwo (urządzenie – berendezés, orosz устройcтво).


== LátnivalókSzerkesztés ==

Királyi Vár,
az egész Óváros,
Mariensztat,
Királyi Út: Szent Anna temploma, Varsói Egyetem, Elnöki Palota, kőházak Nowy Świat utcán és villák az Aleje Ujazdowskién,
Szász Kert és az Ismeretlen Katona Sírja (különösen vasárnap, az őrségváltáskor),
Łazienki-park és palota,
Wilanówi palota,
Kultúra és Tudomány Palotája,
MDM lakótelep és Alkotmány tér (Plac Konstytucji) – a szocreális építészet példája,
Varsói Felkelés Muzeuma,
Stary Żoliborz lakótelep,
Stara Praga – Targowa és Ząbkowska utcák – a háborúelőtti építészet példája,
Varsói Állatkert,
Varsói Egyetem Könyvtára és a kert a tetején.


=== Kastélyok, palotákSzerkesztés ===


== PanorámaSzerkesztés ==


== Híres varsóiakSzerkesztés ==
Krzysztof Kamil Baczyński (1921–1944), költő
Eugeniusz Bodo (1899–1943) színész, énekes
Zbigniew Brzeziński (1928) Jimmy Carter amerikai elnök tanácsadója
Fryderyk Chopin (1810–1849) zeneszerző, zongoraművész
Maria Curie-Skłodowska (1867–1934) Nobel-díjas kutató
Lucyna Ćwierczakiewiczowa (1829–1901) az első lengyel szakácskönyv szerzője
Witold Gombrowicz (1904–1969) író, dramaturg
Agnieszka Holland (1948) filmrendező
Jacek Kaczmarski (1957–2004) költő
Lech Kaczyński (1949–2010) néhai lengyel államfő
Jarosław Kaczyński (1949) volt lengyel kormányfő
Ryszard Kapuściński (Pińsk, 1932– Varsó, 2007) író, újságíró
Krzysztof Kieślowski (1941–1996) filmrendező
Ryszard Kukliński (1930–2004) a CIA ügynöke a hidegháború idején
Kazimierz Kuratowski (1896–1980) lengyel matematikus, az MTA tagja
Witold Lutosławski (1913–1994) zeneszerző
Adam Michnik (1946) ellenzéki politikus, újságíró, a Gazeta Wyborcza főszerkesztője
Wacław Sierpiński (1882–1969) matematikus
Antoni Słonimski (1895–1976) költő
Władysław Szpilman (1911–2000) zeneszerző, zongoraművész
Stefan Wiechecki (Wiech) (1896–1979) író, a varsói folklórral foglalkozó újságíró
Stanisław Ignacy Witkiewicz (Witkacy) (1885–1939) író, festő, fotóművész
Léopold Zborowski költő, műkereskedő (Varsó, 1889, – Párizs, 1932.)
Andrzej Stasiuk (1960) író, újságíró, irodalomkritikus
Krzysztof Varga (1968) magyar származású lengyel író, újságíró, a Gazeta Wyborcza kultúra rovatának szerkesztője


== Magyar vonatkozásokSzerkesztés ==
Varsóban halt meg Erdős Pál matematikus.
A lengyel fővárosban egy utca viseli Teleki Pál nevét (Ursynów kerület), aki kiállt a lengyel–magyar barátság mellett a náci Németországgal szembeszegülve.
A Białołęka kerületben pedig egy utca idősebb Antall József nevét viseli – aki a második világháború alatt menekültügyi kormánybiztos volt, ő szervezte a segítséget a lengyel menekültek számára.
A Marszałkowska és a Nowogrodzka utca sarkán található Domszky Pál (1903–1974) kétnyelvű emléktáblája.
1701-ben a Krakowskie Przedmieście 1. szám alatt lakott II. Rákóczi Ferenc. A ház falán található Rákóczi kétnyelvű emléktáblája.
Varsó Bemowo kerületében található egy Kossuth Lajosról, Bielany területén pedig – Petőfi Sándorról elnevezett utca.
A Mokotów kerület északi részén Szent István-templom található. E közelében élt Korompay Emánuel – a lengyel hadsereg katonája (tartalékos százados), a katyńi vérengzés magyar áldozata.
A németek a magyar hadsereg egységeit, melyek kisegítő feladatokat teljesítettek Lengyelországban, fel akarták használni a varsói felkelés leverésében is. A tervet mégis elvetették, mert tudomásukra jutott, hogy a magyarok szimpatizálnak a lengyelekkel és a lengyel ellenállási mozgalommal, azért kétséges volt, hogy eredményesen harcolnának-e ellenük.


== JegyzetekSzerkesztés ==


== További információkSzerkesztés ==

Varsó hivatalos honlapja
Varsó hivatalos turista honlapja
Varsói látképek
Life Utazási segítség és események
Belépés a Wikitravel Varsó címszavába
Szállások az Óvárosban
Interaktív várostérkép
Varsó (lengyelül)
Virtuális Varsó
A városközpont panorámája
Varsói látkép
Varsó felhőkarcoló diagramja
Modern építészet Varsóban
Hotelek Varsóban
Szocreál építészet Varsóban
Interaktív varsói útikönyv 1944-ből (lengyelül)
Fantasztikus honlap, melyet kizárólag a II. világháborúban megmaradt varsói épületeknek szenteltek
Régi varsói képeslapok – ilyen volt – ilyen lett
A varsói erődítések térképe és fényképei (lengyelül)
Varsó történelmi képei
Varsói felkelés 1944-ben