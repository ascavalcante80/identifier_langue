rópában, és így az egész világon.


==== IrodalomSzerkesztés ====
A latin nyelvű irodalom a korai szakasz után három szakaszra bontható. Az első az úgynevezett „aranykor”, ami nagyjából az i. e. 1. századtól az i. sz. 1. század közepéig tartott, és a római irodalom csúcsának tartják. Ezt követte az „ezüstkor”, ami az ókor végéig tartott. Ami ezután következett, azt rendszerint késői latin irodalomnak tartják, és pár kivételtől eltekintve leginkább nem irodalmi értékei, hanem a latin nyelv fejlődése szempontjából tanulmányozzák.
Az aranykor költészetének legismertebb alkotói közé tartozik Catullus és Horatius, akik latinra ültették át a görög versformákat, és Vergilius, az Aeneis szerzője, aki eposzát a homéroszi eposzok mintájára írta. Az első aranykori költőnek Lucretius Carus epikureus filozófust tartják, „A dolgok természetéről” című filozofikus tanköltemény szerzőjét.

Az aranykor prózájára példa Caesar A gall háborúja, valamint Cicero beszédei. Fontos műfaj volt a történetírás, melynek egyik kiemelkedő képviselője Livius Ab urbe conditája, melyben Róma történetét írja meg az alapítástól.
Az ezüstkor irodalmát az aranykorénál alacsonyabb rendűnek, értéktelenebbnek tartották, ami nem volt éppen igazságos, hiszen olyan szerzők tartoznak ide, mint az ifjabb Seneca, Tacitus, az ifjabb Plinius és Suetonius. Ebből a korból maradt fenn mindkét ránk maradt latin regény, Apuleiustól Az aranyszamár, és Petroniustól a Satyricon.
Az ezüstkor két további szakaszra bontható. Az elsőt kísérletezőkedv, túlzott ékesszólás, fellengzős stílus, idegenes kifejezések és csiszolt aforizmák túlburjánzása jellemzi. Témaválasztására is a túlzások jellemzők, kedvelt témái közé tartoznak az erőszak, boszorkányság, és a szenvedélyek. Az 1. század végén kezdődött második szakasz a második klasszikus („neoklasszikus”) stílus ideje, ami az előzőhöz képest egy nyugodtabb, letisztultabb stílust hozott magával. Bár az ezüstkor első szakaszának túlzásokba eső jellegzetességeit mind a neoklasszikus rómaiak korában, mind a későbbi korokban sok bírálat érte, az európai reneszánsz idején nagy népszerűségnek örvendtek.
A késői latin irodalom már inkább az Európa lingua francájává előlépett latin nyelv középkori irodalmát jelenti, és így túlnyomó része szorosan véve nem tartozik a római irodalom témakörébe. Róma késői irodalmához tartozik többek között Honorius császár udvari költője, Claudius Claudianus, a történetíró Eutropius vagy a középkorban tankönyvnek használt Cato disztichonjai.


=== MűvészetSzerkesztés ===


== A római történelem forrásműveiSzerkesztés ==
Magyarul is hozzáférhető fontosabb források:
Ammianus Marcellinus: Róma története (1993)
Appianus: A római polgárháborúk I–II. (1967)
Iulius Caesar: Feljegyzései a gall háborúról – a polgárháborúról (1974)
Cato, M. Porcius: A földművelésről (1966)
Cicero: Válogatott művei (1974)
Cicero: Philippicák Marcus Antonius ellen (1990)
Florus: Róma háborúi (1979)
Gellius: Atticai éjszakák I–II. (1905)
Historia Augusta (1967)
Iosephus Flavius: A zsidó háború (1947),
Livius: A római nép története a város alapításától (1963; 1969–1976)
Marcus Aurelius: Vallomásai (1942)
Ovidius: Római naptár – Fasti (1954)
Polybios: Történeti könyvei I-II.
Plinius, ifj.: Levelek (1966)
Plutarkhosz: Párhuzamos életrajzok (1965)
Sallustius: Összes munkái (1978)
Seneca: Erkölcsi levelek (1980)
Sztrabón: Geographika (1977)
Suetonius: A Caesarok élete (1975)
Tacitus: Összes művei (1970)
Varro, M. Terentius: A mezőgazdaságról (1971)
Velleius Paterculus: két könyve Róma történetéről (1896)
Vergilius: Összes művei (1967)


== JegyzetekSzerkesztés ==


== SzakirodalomSzerkesztés ==


=== Magyar kézikönyvekSzerkesztés ===
Alföldy Géza: Római társadalomtörténet. Budapest, Osiris, 2002.
T. Cornell - J. Matthews: A római világ atlasza - Helikon K. Bp. - ISBN 963-208-626-0
Ferenczy Endre–Maróti Egon–Hahn István: Az ókori Róma. (Egyetemi Tankönyv). Budapest, Tankönyvkiadó, 1992.
Forisek Péter: A Római Birodalom képes története. Debrecen, TKK, 2008. 128.p.
Grüll Tibor: Az utolsó birodalom. Az imperium Romanum természetrajza. Budapest, Typotex, 2007. 328 p.
Havas László–Hegyi W. György–Szabó Edit: Római történelem. Szerkesztő: Németh György. Budapest, Osiris Kiadó, 2007.
Havas László–Németh György–Szabó Edit: Római történeti kézikönyv. Szerkesztő: Németh György. A forrásokat összeállította Forisek Péter. Budapest, Korona Kiadó, 2001.
Kiss Magdolna: A városi élet a Római Birodalomban. Interaktív taneszköz (CD-ROM), Alma Mater Bt. Nagykanizsa 1999. http://genianet.com
A. M. Liberati - F. Bourbon: Az ókori Róma - Officina K. Bp. 2006. - ISBN 963-9750-02-0


== Külső hivatkozásokSzerkesztés ==
A Római Birodalom consuljainak listája
Latinweb
Római emlékek – linkgyűjtemény
Római limes – linkgyűjtemény
A római birodalom, történelem, kronológia, térképek, uralkodók listája stb.