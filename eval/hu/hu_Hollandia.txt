
Importtermékek: gépek és berendezések, járművek, vegyszerek, kőolaj, élelmiszerek, textíliák
Főbb kereskedelmi partnerek (2012-ben):
Kivitel: Németország, Belgium, Franciaország, Egyesült Királyság,
Behozatal: Németország, Kína, Belgium, Egyesült Királyság, Oroszország, USA


== Közlekedés ==

Közlekedési hálózata fejlett, jelentős a vízi és közúti közlekedés.
Közúthálózat hossza: 116 500 km.
Főbb kikötők: Rotterdam (Europort), Amszterdam. Ezenkívül tíz kisebb kikötő van még.
Főbb repülőterek: Amszterdam, Rotterdam, Eindhoven, Maastricht. Ezenkívül még 17 kisebb repülőtér van.


=== Vasúti közlekedés ===
Metró található Amszterdamban, Rotterdamban; villamos pedig szintén Amszterdamban és Rotterdamban, továbbá Hágában és Utrechtben.


== Kultúra ==


=== Oktatási rendszer ===


=== Kulturális intézmények ===
könyvtárak, múzeumok, színházak, zene és tánc intézményei


==== Kulturális világörökség ====
Az UNESCO világörökség listáján szerepel:
Schokland és környéke
Amszterdam védművonala (Amszterdam)
Kinderdijk-elshouti malomrendszer
Willemstad történelmi körzete, a belváros és a kikötő, a Holland Antillák-on
D. F. Wouda gőzszivattyúrendszer
Droogmakerij de Beemster (Beemster-polder)
Rietveld Schröderhuis (Rietveld Schröder-ház)


=== Művészetek ===
Építészet: a legjelentősebb holland építészek Jacob Bakema, Petrus Belage, Johannes Brinkman, Hendrik van den Broek, Jo Coenen, Willem Marinus Dudok, Michael de Klerk, Rem Koolhaas, Pieter Kramer, Cornelius Van Eesteren, Aldo Van Eyck, Jan Wils, Piet Zwart.
Képzőművészetek: a festészet neves holland képviselői Hieronymus Bosch, Jan Vermeer van Delft, M. C. Escher, Vincent van Gogh, Rembrandt és Peter Paul Rubens.
Irodalom
Filmművészet
Zene
-Könnyűzene: Hollandia az elektronikus zene fellegvára, innen kerül ki a legtöbb híres DJ: Tiesto, Hardwell, Armin van Buuren, Nicky Romero, Afrojack stb.


=== Hagyományok ===


=== Gasztronómia ===

A holland tejipar termékei: a sajt, a vaj, a sűrített tej és a csokoládé kiváló minőségűek.
Hollandia évszázadok óta készít és exportál sajtot. Már Nagy Károly udvarát is ellátták vele. Minden héten rendeznek sajtpiacot, a legismertebbek Gouda, Edam és Alkmaar. Itt olyan sajtfajtákat találhatunk, mint a Mariolles, Gouda, Edami, Maasadami, Leerdami vagy az Amszterdami. A hagyományos ruhába öltözött kereskedők látványosságot jelentenek a turisták számára.
További jellegzetességek
Vla puding
Hagelslag: csokoládédarabkák, amiket vajas kenyérre tesznek, általában reggeliként fogyasztva.
Frikandellen: alacsony tápanyagtartalmú, nyomokban húst, tejport tartalmazó készítmény, mely rúd alakú, fagyasztott állapotban kapható, és általában hasábburgonyával eszik.
Appelmoes: ez afféle édes almaszósz, amit húsokhoz esznek.
Roomboterkoekjes: általában édes tésztájú sütemények, almával, marcipánnal, lekvárral stb. töltve. Gyakran fogyasztják kávézásnál.
Stroopwafel: keksztészta, aminek két lapja közé égetett cukrot kennek. Népszerű holland édesség.
A hollandok hagyományos égetett szesze a jenever, az angol gin elődje.


=== Kábítószerek és prostitúció ===
Hollandiában a cannabis származékok kis mennyiségű, magáncélú felhasználása engedélyezett. Egy 18. életévét betöltött személy maximum 5 gr szárított kannabiszt tarthat magánál. Az ún. Coffee-shopokban vásárolható kis mennyiségű szárított cannabis, varázssüti (space cake, vagyis hasis tartalmú sütemény). A coffee-shopban vásárolt termékeket illik ott felhasználni, alkoholt nem fogyasztanak pszihedelikus szerekhez, inkább az üdítőt preferálják.
A prostitúció engedélyezett („piroslámpás-negyed”).


== Sport ==


=== Olimpia ===
1928-ban Amszterdamban rendezték a nyári játékokat. Az ország eddig 100 aranyérmet szerzett az olimpiák során. A nyári játékokon az úszás, a téli játékokon pedig a gyorskorcsolya a legeredményesebb sportág. A Holland labdarúgó-válogatott 1908-ban, 1912-ben és 1920-ban bronzérmes lett.
Bővebben: Hollandia az olimpiai játékokon


=== Labdarúgás ===
Világbajnokság:
Ezüstérem: 1974, 1978, 2010

Európabajnokság:
Aranyérem: 1988

Bővebben: Holland labdarúgó-válogatott
Bővebben: Holland labdarúgó-bajnokság (első osztály)


=== Darts ===
Hollandiában rendkívüli népszerűségnek örvend a darts, a nemzetek között a második legeredményesebb az egyéni világbajnoki címek tekintetében (összesen 8 világbajnoki cím), a csapat-világbajnokságot "csak" kétszer nyerték meg (2010, 2014), emellett nemzetközi versenyeket is szoktak rendezni. Legjobb versenyzőik közé tartozik Michael van Gerwen és Raymond van Barneveld.


=== Rubik kocka ===
A Rubik-kockában az „egyszeri” idő kategóriájában Erik Akkersdijk holland fiatalember tartja a rekordot.


== Ünnepek ==
Hollandiának egyik jelentős ünnepe a Prinsjesdag, azaz a parlamenti ülésszak ünnepélyes nyitónapja, melyet a hollandok szeptember harmadik keddjén ünnepelnek. Az uralkodó ekkor trónbeszédet tart a kormány elképzeléseiről. Náluk a Mikulásnak nagyobb a szerepe mint nálunk, főleg, hogy a mikulást majdnem akkora, vagy nagyobb ünnepnek tartják mint a Karácsonyt. Mivel a hollandok a középkorban keverték Spanyolországot és Itáliát, ezért az ő mikulásuk a mai napig Spanyolországból jön egy gőzhajón, az ő fekete szolgáival, a Fekete Péterekkel (hollandul Zwarte Piet). Az ajándékokat ugyan a kéményen keresztül kézbesíti, de a háztetőkön gyönyörű fehér lovával szökdell, ezért szokás a cipőbe (v. fapapucsba) egy kis répát tenni a lónak.
Egyéb ünnepek és munkaszüneti napok Hollandiában:
Január 1. Újév napja (Nieuwjaarsdag)
Január 30. A Függetlenség Napja (Hollandia Spanyolországtól való függetlenségének elismerése, nem hivatalos munkaszüneti nap)
Nagypéntek (Goede vrijdag)
Húsvétvasárnap (Eerste paasdag)
Húsvéthétfő (Tweede paasdag)
Április 30. A Királynők Napja (Koninginnedag): Julianna királynő születésnapja (1909), egyben Beatrix királynő trónra lépésének napja (1980), Hollandia Nemzeti Ünnepe
Május 4. Az Emlékezés Napja (Herdenkingsdag)
Május 5. A Felszabadulás Ünnepe (Nationale Bevrijdingsdag), a II. világháború lezárásának napja Hollandiában
Jézus Mennybemenetelének Ünnepe (Hemelvaartsdag, Áldozócsütörtök)
Pünkösdvasárnap (Eerste pinksterdag)
Pünkösdhétfő (Tweede pinksterdag)
A Herceg napja (Prinsjesdag) 3. kedd szeptemberben
December 5. Sinterklaas (Szent Miklós ünnepének estéje ; nem hivatalos munkaszüneti nap, lásd részletesebben fent, a leíró részben!)
December 15. A Királyság Napja (Koninkrijksdag, nem hivatalos munkaszüneti nap)
December 25. Karácsony (Eerste kerstdag)
December 26. Karácsony másnapja (Tweede kerstdag)


== Érdekesség ==
Belgium és Hollandia között a föld alatt máshol húzódik a határ, mint a felszínen. Ugyanis a két állam 1950-ben megegyezett abban, hogy a szénbányákat ne vágja ketté a határ.


== Kapcsolódó szócikkek ==
Holland önkormányzatok listája
Holland nyelv


== Források ==

Magyar nagylexikon IX. (Gyer–Iq). Főszerk. Bárány Lászlóné. Budapest: Magyar Nagylexikon. 1999.  549–556. o. ISBN 9639257001  


== További információk ==

Zeiler Júlia: Hollandia, Változó Világ 32., Budapest 2002.
Hollandia.lap.hu
Hollandia Térkép Kalauz
Hollandia államformája és politikai társadalma