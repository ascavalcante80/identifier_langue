 magyar megjelenésre 2006. április 4-én került sor, csak kétlemezes változatban, illetve a harmadik és negyedik részt tartalmazó kiadás formájában.
Észak-Amerikában megjelenése napján a DVD-ből 5 millió darabot adtak el, ami a sorozat eddigi legjobb eredménye. Az első hetet 9 milliós eladással zárta, amibe beleértendő mind a szélesvásznú, mind a teljes képernyős verzió.
Az Egyesült Királyságban 2006. március 20-a óta kapható a film, s minden idők leggyorsabban fogyó brit DVD-jévé lépett elő, másodpercenkénti hat példányos értékesítéssel az első napon. Az első hét folyamán 1,4 millió darab kelt el belőle.
A Harry Potter és a Tűz Serlege DVD tartja a minden idők leggyorsabban fogyó DVD-jének Guiness világrekordját. Ezen teljesítmény a The Guiness World Records könyv 2007-es kiadásában szerepel, ami augusztusban jelent meg.
A kínai megjelenésre két héttel az amerikai előtt került sor azzal a szándékkal, hogy elejét vegyék a DVD-kalózkodásnak az országban. Kínában a film meglehetősen alacsony, 2,73 amerikai dolláros áron kapható. Az ázsiai országot követően hazánkban volt megjelenéskor a legkedvezményesebb, 3990 Ft-os ár.


== Érdekességek ==
Mordon zsebórájának számlapján egy biológiai veszély szimbólum látható, ami utalás Brendan Gleeson szerepére a 28 nappal később című filmben.
Johnny Greenwood és Phil Selway a Radioheadből, a Pulp frontembere, Jarvis Cocker, Steve Mackey basszgitáros, az All Seeing I tagja, Jason Buckle és Steve Claydon az Add N to (X)-ből láthatóak a filmben mint a The Weird Sisters nevű együttes.
A producerek kezdetben egy kétrészes, hat hónapos különbséggel bemutatandó produkcióban gondolkodtak a Mátrix – Újratöltve és a Mátrix – Forradalmak című filmek stratégiáját alapul véve. Az ötletet a harmadik Potter-film rendezője, Alfonso Cuarón utasította el, arra hivatkozva, hogy komplikált lenne két nagyköltségvetésű film elkészítése a rendelkezésre álló rövid idő alatt.
A "pók", amin Rémszem Mordon demonstrálja az átkokat, egy ostorlábú.
A brit gumiembert, Richard Rossont kérték fel a halálfaló, Avery szerepére. Elkészültek a felvételek, amint Avery kínzástól szenved, azonban ez végül kimaradt a moziban látott vágásból.
A dal, amit Hermione és Hagrid énekel, miközben Harry rátalál Kupor holttestére, a Roxforti iskolai dal.
A temetői jelenetben látható sírokon szereplő nevek a film stábtagjaihoz tartoznak, annak érdekében, hogy elkerüljék az esetleges jogi kellemetlenségeket, amik más nevekből fakadhatnak.
Mike Newell visszadobta Az elszánt diplomata rendezését, hogy ezt a filmet elkészíthesse. Mindkét filmben szerepel Ralph Fiennes.
Mike Newell az első brit, aki a sorozat egyik filmjét rendezi. Korábban az amerikai Chris Columbus, illetve a mexikói Alfonso Cuarón töltötte be a posztot.
Gary Oldman és Ralph Fiennes is játszott negatív indíttatású figurát a Hannibal Lecter-filmekben. Oldman Mason Vergert alakította a Hannibalban, Fiennes pedig Francis Dolarhíde-ot A Vörös Sárkányban.
A film végefőcímének egyik utolsó sora a következő: "A film készítése során sárkányoknak nem esett bántódásuk". ("No dragons were harmed in the making of this movie".) A megjegyzés humoros utalás az állatok bántalmazásának tilalmára a filmek készítése során.
Hogy megfelelő legyen Voldemort szerepére, Ralph Fiennes arcvonásainak jelentős részét digitálisan megváltoztatták az utómunkálatok során (legjelentősebben az orrát). Hogy segítsék a vizuális effekteket készítő csapatot, Fiennes arcára színes pontokat festettek az alapvető felvételekhez.
A kviddics-világkupán, mikor Amos és Cedric Diggory elválnak Mr. Weasleyéktől, Amos Diggory azt mondja Mr. Weasley-nek, hogy "az utak elválnak". Ez a könyv utolsó előtti fejezetének címe.
Ez az első Harry Potter-adaptáció, amiben Harry rokonai, a Dursley-család nem tűnik fel.
Ez az első Harry Potter-film, amiben Hermione Granger is ellátogat a Weasley-házba.


== Jelölések, Díjak ==
2006 - Oscar-díj jelölés - Legjobb látványtervezés - Stuart Craig, Stephanie McMillan


== Források ==
A Harry Potter és a Tűz Serlege hivatalos oldala
Képek a filmből a Cinema.com-on
Harry Potter és a Tűz Serlege az Internet Movie Database oldalon (angolul)
Harry Potter és a Tűz Serlege a PORT.hu-n (magyarul)