yának kb. 25%-át) tud megkötni, ezért nehezen szárad. Nedvesen megduzzad, szálai rövidülnek – mosáskor ezét zsugorodnak, „mennek össze” a pamutáruk. Meglehetősen erős, amit az ún. szakító hosszal fejeznek ki: ez az az elméleti hosszúság, amilyen hosszú szál saját súlya alatt elszakadna. A pamut szakító hossza fajtától függően 27–54 km. (Összehasonlításul: a nylonszálé – ugyancsak a típusától függően – 40–60 km.) Terhelés alatt megnyúlik, a szakadásig ez a nyúlás 6–10%-ot érhet el. A napfény sárgítja. Jó elektromos szigetelő, de elektrosztatikus feltöltődésre nem hajlamos. Kiválóan színezhető és fehéríthető.


== A pamut felhasználása ==
A pamut ma is a textilipar legfontosabb nyersanyagai közé tartozik. A világ összes szálasanyag-termelése 2006-ban (ami magában foglalja az összes természetes és mesterséges szálasanyagot) 71,5 millió tonna volt, aminek közel 36%-át (25 millió tonnát) tette ki a pamut. Ehhez hasonlítható mennyiséget (27,8 millió tonnát) csak a ma legtöbb helyen használt szintetikus szálasanyagból, a poliészterből gyártottak.
Pamutból igen sokféle alsó- és felsőruházati cikket, háztartási textíliát (törülközőket, ágyneműket, asztalterítőket stb.), lakástextíliát (bútorhuzatot, függönyt, dekorációs anyagot stb.), egészségügyi textíliát (kötszereket, kórházi textíliákat stb.), ipari textíliákat (pl. varrócérna, kábelszigetelés) gyártanak. A pamutból elsősorban fonalat készítenek, amit a textilipar minden ága (a szövés, kötés, fonatolás, csipkekészítés) felhasznál, de alkalmas bizonyos fajta nemszőtt kelmék gyártására is, ahol nem fonal, hanem lappá terített szálhalmaz (ún. fátyol vagy bunda) formájában alkalmazzák.
A pamutszálakból készült vatta pamutszálak tömegéből álló háztartási, ruházati, egészségügyi és ipari célokra használt puha anyag. Ma már azonban pamut helyett gyakran használnak vattagyártásra viszkózszálakat, amelyek hasonló tulajdonságokkal rendelkeznek, mint a pamutvatta.


== Források ==

További források:
Zilahi Márton: A textilipar nyersanyagai. Tankönyvkiadó, Budapest, 1953
Radnóti Imre: Szálasanyagok és fonalak kézikönyve. Műszaki Könyvkiadó, Budapest, 1967


== Lásd még ==
Szálasanyagok


== Szépirodalom ==
B. Traven: A gyapotszedők (Die Baumwollpflücker), 1925
Harriet Beecher Stowe: Tamás bátya kunyhója (Uncle Tom's cabin), 1851


== Külső hivatkozások ==

A Cotton Incorporated honlapja [1]
A pamuttal kapcsolatos információk az ausztrál CSIRO kutatóintézet honlapján [2]
A National Cotton Council (USA) honlapja [3]
A Brémai Pamuttőzsde honlapja [4]
A Liverpooli Pamuttőzsde honlapja [5]
Népszerű oktató anyag a pamutról (angolul) [6]
Sokféle információ a pamutról [7]
A biopamutról [8]
A színes gyapotról [9]
A magyar gyapot 1934-ben [10]
Génkezelt gyapot [11]