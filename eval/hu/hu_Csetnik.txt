vátot öltek meg. Žerjavić adatait olykor túl konzervatívnak is tartják és a megölt nem-szerbek számát maximum 300 000-re becsülik.
Néhány főbb világháborús csetnik tömeggyilkosság, melyeket horvátok és muzulmánok ellen követtek el:
1941. április 15-én Kninben, Grahovóban és Sinjben 100 civilt öltek meg borzalmas módon, haláluk előtt levágták az áldozatok füleit, kezeit és kivájták a szemüket.
1941 júliusában, Hercegovinában (Bileća, Stolac) körülbelül 1150 civilt gyilkoltak meg;
1941 augusztusában történt Krnjeušai pogrom;
1941 decemberében és 1942 januárjában, Kelet-Boszniában (Foča, Goražde) körülbelül 2050 civilt gyilkoltak meg;
1942 augusztusában, Kelet-Boszniában és Szandzsákban (Foča, Bukovica) körülbelül 1000 civilt gyilkoltak meg;
1942 augusztusában Kelet-Boszniában (Ustikolina, Jahorina) mintegy 2500 civilt gyilkoltak meg;
1942-ben, Dél-Dalmáciában (Makarska) körülbelül 900 civilt gyilkoltak meg;
1942 októberében, Hercegovinában (Prozor) mintegy 2500 civilt gyilkoltak meg;
1943 januárjában, Szandzsákban (Bijelo Polje) körülbelül 1500 civilt gyilkoltak meg;
1943 februárjában, Kelet-Boszniában és Szandzsákban (Foča, Čajniče, Pljevlja) 9200 és 20 000 közötti számú civil vesztette életét. Míg a csetnikek maguk elismerték, hogy több mint 9000 embert öltek meg, más becslések 20 000-re teszik a halottak száma. Ez a mészárlást volt a legnagyobb, amit a csetnikek a világháborúban elkövettek.
Mihajlovićot 1946. március 13-án fogták el a jugoszláv Népvédelmi Osztály (Odelenje za Zaštitu Naroda - OZNA) ügynökei. 47 pontban vádolták meg és a bíróság 8 pontban – beleértve az emberiség elleni bűncselekmények és hazaárulás vádját – találta őt bűnösnek. A tárgyalás június 10-től július 15-éig tartott. Bűnösnek találva, július 15-én kivégzőosztag általi halálbüntetésre ítélték. Az Országgyűlés Elnöksége július 16-án elutasította a kegyelmi fellebbezést, majd július 18. kora hajnali óráiban Lisičiji Potokban, mintegy 200 méterre az egykori királyi palotától, kilenc másik tiszttel együtt végezték ki, és a helyszínen is temették el egy jelöletlen sírba. A vádlott elleni legfőbb ügyész, Miloš Minić később jugoszláv kormány külügyminisztere lett.


== Fordítás ==
Ez a szócikk részben vagy egészben a Chetniks című angol Wikipédia-szócikk fordításán alapul. Az eredeti cikk szerkesztőit annak laptörténete sorolja fel.