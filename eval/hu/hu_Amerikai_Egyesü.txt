
A mindennapos közlekedés egyik legelterjedtebb módja az autó. 1000 lakosra 759 autó jut, ami messze meghaladja az Európai Uniós átlagot (1000 lakosra 472 autó). Egy átlagos amerikai naponta 55 percet tölt vezetéssel, mialatt 47 kilométert tesz meg.
A közúti tömegközlekedésben a Greyhound játssza a vezető szerepet, mint az ország legnagyobb autóbusztársasága, amely több mint 3700 városba közlekedtet autóbuszokat.


=== Vasúti ===


==== Személyszállítás ====
A nemzeti vasúttársaság az Amtrak. Elsősorban nagy távolságban közlekedtet személyszállító vonatokat, irányonként naponta átlagosan egyszeri vagy kétszeri alkalommal (kivéve az északkeleti országrészt). A Keleti-parton található Észak-Amerika legmodernebb vasútvonala, a Northeast Corridor. Itt közlekedik az Acela Express is, amely Washingtont köti össze Bostonnal.


==== Teherszállítás ====
A vasútvonalak túlnyomó részét (240 000 km) inkább csak teherszállításra használják, amelyeken több vasúttársaság is osztozik. A legtöbb tehervonat akár több kilométer hosszú is lehet, mutatva ezzel, hogy az Egyesült Államokban a teherszállításért elsődlegesen a vasút felel. A vonalak legnagyobb része nem villamosított.


=== Légi ===
Az Egyesült Államokban 2008-ban közel 15 000 repteret tartottak számon, amellyel világelsők. A nagyobb városok általában több repülőtérrel is rendelkeznek, amelyeket az utasszállító légitársaságok előszeretettel ki is használnak. Érdekesség, hogy az USA egyetlen ország, amelynek nincs nemzeti légitársasága. 2001. szeptember 11. óta különösen magas szintű a repülőterek biztonsági szintjei.
A legfrekventáltabb belföldi útvonal a New York - Los Angeles útvonal, amelyen évente megközelítőleg 1 800 000 ember utazik; a legfrekventáltabb külföldi útvonal pedig a New York - London útvonal, amit évente 3 000 000 utas használ.


=== Vízi ===


== Kultúra ==


=== Kulturális intézmények ===


==== Kulturális világörökség ====

A kulturális világörökség része:
Mesa Verde Nemzeti Park;
Függetlenségi Csarnok Philadelphia városban;
Cahokia Mounds Állami Történelmi Lelőhely (prehisztorikus település);
San Juan óvárosa Puerto Ricóban;
Szabadság-szobor (New York);
Chaco Kulturális Nemzeti Történelmi Park;
Monticello és a Virginiai Egyetem Charlottesville-ben;
Pueblo de Taos (indián falu).


==== Híres egyetemek ====
Harvard Egyetem
Massachusetts Institute of Technology
Yale Egyetem
Chicagói Egyetem
University of Pennsylvania
Columbia Egyetem
Princeton Egyetem
Georgetown Egyetem
Cornell Egyetem
Berkeley Egyetem
Stanford Egyetem


=== Művészet ===


=== Film ===


=== Zene ===


=== Irodalom ===


=== Gasztronómia ===


== Sport ==

Az Államokban négy nyári és négy téli olimpiát rendeztek eddig. A nyári játékokon az atlétika, a téli játékokon pedig a gyorskorcsolya a legnépszerűbb az amerikai sportolók körében.
Motorsportok terén igen gazdag az Egyesült Államok, itt rendezik meg például 1948 óta a NASCAR sorozatot valamint a rivális bajnokságát, az IndyCar Seriest. 1911 óta rendezik meg a legendás Indianapolis 500 elnevezésű viadalt, mely egész Amerikában nagy népszerűségnek örvend, illetve 1959 óta a Daytona 500-at, melyet a "NASCAR Super Bowl-jának" is neveznek az országban.
Az USA két Forma-1-es vb-győztest adott a világnak: 1961-ben Phil Hill, 1978-ban pedig Mario Andretti lett világbajnok. 2010-ben debütált volna a Forma-1-ben a USF1 az első amerikai F1 alakulat, de pénzügyi gondok miatt nem vállalták az indulást, 2016-tól azonban mégis lesz az Államoknak csapata a Haas F1 Team személyében, melynek tulajdonosa, a NASCAR-ban is ismert csapattulajdonos, Gene Haas.
Michael Phelps minden idők eddigi legsikeresebb sportolója az ötkarikás játékokon, a 2008-as pekingi olimpián úszásban megszerzett 8 egyéni aranyérmével világrekordernek számít.
Michael Jordan minden idők legnagyobb hatású sportolója, az amerikai NBA kosárlabda-bajnokságban mutatott játéka alapján a valaha volt legjobb és legsikeresebb kosárlabdázójának és egyben sportolójának is tartják.
A Red Bull Air Race műrepülő világbajnokságban 2004 és 2007 között amerikai bajnokot avattak: Kirby Chambliss (2004, 2006), Mike Mangold (2005, 2007), akik az amerikai légierő vadászpilótából avanzsáltak műrepülő pilótává.
Muhammad Ali amerikai olimpiai és világbajnok nehézsúlyú ökölvívó (1960), a század egyik legnagyobb sportolójának tartják. Mike Tyson történelmet írt azzal, hogy csaknem 20 évesen lett a legfiatalabb nehézsúlyú ökölvívó-világbajnok (1986), aki arról várt híressé, hogy legtöbb ellenfelét K.O-val (knock-out = kiütés) győzte le.
Legnépszerűbb sport az amerikai futball, ami nem keverendő az európai focival, a soccer-ral. Leghíresebb csapatok: Indianapolis Colts, New England Patriots, Green Bay Packers, Dallas Cowboys.
Lásd még: Kategória:Az USA sportélete


== Ünnepek ==


=== Szövetségi ünnepek ===
Az Egyesült Államokban tíz szövetségi ünnepnap van; ezek közül négynek a dátuma kötött, öt mindig hétfőre, egy pedig mindig csütörtökre esik. Az ezekre a napokra vonatkozó munkaszüneti nap csak szövetségi alkalmazottakra érvényes. A magánszektor dolgozóinak munkaszüneti napjáról a munkaadó dönt.


=== Állandó dátumú szövetségi ünnepek ===
Újév - január 1. - Az újév megünneplése hasonló, mint Európában. Országszerte tűzijátékokat tartanak. A legnagyobb esemény ezen a napon a New York-i Times Square-en a visszaszámlálás.
Függetlenség napja - július 4.
Veteránok napja - november 11.
Karácsony - december 25.
Ha egy szövetségi ünnep hétvégére esik, a munkaszüneti napot átteszik a következő munkanapra.


=== Változó dátumú szövetségi ünnepek ===

Martin Luther King születésnapja - január harmadik hétfője
George Washington születésnapja - február harmadik hétfője
Háborús hősök emléknapja - május utolsó hétfője
A munka ünnepe - szeptember első hétfője
Kolumbusz-nap - október második hétfője
Hálaadás napja - november negyedik csütörtöke


=== Egyéb ünnepek ===
Anyák napja
A magyar szokással ellentétben az Egyesült Államokban (és sok más országban is) nem május első, hanem második vasárnapján ünneplik az anyák napját.
Apák napja
Nem ér fel az anyák napja népszerűségével.

Elnökök napja - február
George Washington, az USA első elnöke 1732. február 22-én született. Az ünnepet minden amerikai elnök tiszteletére tartják.
Valentin nap - február 14.
St.Patrick's Day - március
Az ír származású amerikaiak ünnepe a március 17-ei Szent Patrick napja. A legnagyobb ünnepségeket New Yorkban, Bostonban és Chicagóban tartják. Az emberek tetőtől talpig zöldbe öltözve mutatják ki a Írország iránti szeretetüket.
Hazafiság napja - szeptember 11. A 2001. szeptember 11-ei terrortámadás 2974 áldozatának emléknapja.
Halloween - október 31. (Mindenszentek előestéje)


== Érdekességek ==

Jelképesen 2006. október 17-én, magyar idő szerint 13:42-kor érte el az ország népessége a 300 milliót.
Az amerikaiak életében központi helyet foglal el az autó. A családok négyötödének van legalább egy kocsija. A személyforgalom 83%-át ezzel bonyolítják le. A kipufogógáz okozta szennyeződés így egyre több államot késztet arra, hogy szigorúan ellenőrizze a gépkocsik szennyezőanyag-kibocsátását.[forrás?]
Lásd: Az amerikai álom


== Turizmus ==

A leglátogatottabb turisztikai célpontok 2008-ban:


== Magyar vonatkozások ==
Magyarok az Amerikai Egyesült Államokban
Az Amerikai Egyesült Államok budapesti nagykövetsége


== Lásd még ==
Amerikai angol nyelv
NASA
Az Amerikai Egyesült Államok nukleáris kísérleti robbantásainak listája
Az Amerikai Egyesült Államok elektori kollégiuma
Amerikai Fizikai Társaság
Amerikai konyha
Időzónák az Amerikai Egyesült Államokban


== Források ==

TOPOGRÁF TÉRKÉPÉSZETI Kft.: Midi világatlasz, Nyír Karta & Topográf, Nyíregyháza, 2004. ISBN 963-9516-63-5
Life Lines, pre-intermediate student's book


== Irodalom ==
Andor László: Amerikai politika a 20. században (Változó Világ 21., Budapest, 1999)


== További információk ==

usa.lap.hu - linkgyűjtemény
Vogel Dávid., Az Egyesült Államok - Latin-Amerika-politikájának változása
Vogel Dávid., Venezuela a bolivári úton - Az elmúlt két évtized politikai történelme -