 (január 18-i) hatállyal a Zimbabwei Központi Bank a következő címletű csekkeket bocsátja ki: egy millió dollár (akkori hivatalos értéke 22 euró, azonban valójában csak 33 centnek felelt meg), öt millió dollár és tíz millió dollár.”
„Ezen felül a készpénzforgalom megkönnyítése érdekében az addigi napi 50 millió dolláros készpénzfelvételi keretet fejenként 500 millióra emeljük. Ez a rendelkezés péntektől hatályos.”
A Zim Independent és a Zim Online április 14-én azt jelentette, hogy április 4-től öt és húsz millió dolláros papírpénzeket is nyomtatnak. Az RBZ ezzel egyidejűleg a napi készpénzfelvételi korlátot öt milliárd dollárra emelte.[22] [23] [24]
Május 5-én azt jelentették be, hogy a következő napon forgalomba kerül a 100 és a 250 millió dolláros címlet. Ezzel egyidejűleg került bejelentésre a lebegtetett árfolyamrendszer bevezetése.
Május 15-étől köztudomású, hogy május 20-tól bevezetésre kerül az 500 millió dolláros címlet is. Ezzel egyidejűleg jelentették be az 5, 25 és 50 billió dolláros mezőgazdasági csekk bevezetését is. Ez utóbbiak 2008 végéig érvényesek.
A Los Angeles Times július 14-én arról számolt be, hogy a német vállalat abbahagyta a bankjegyek elkészítéséhez szükséges papír szállítását Zimbabwe irányába, a kormány Fidelity nevű nyomdájának, ahol az ország papírpénzeit készítik. A gépek állandó használata ezek elromlásához vezetett, és a megszerelésükhöz szükséges alkatrészeket a továbbiakban nem szállítanak Zimbabwének.
Július 19-én nyilvánosságra hozták, hogy 21-től elkezdik a 100 milliárd dolláros mezőgazdasági csekk nyomtatását.


=== Harmadik dollár ===
A zimbabwei dollár 2006. augusztusi átértékelése óta folyamatosan egy harmadik dollár bevezetéséről folynak a viták, s egyre több, ilyen irányú igénnyel lépnek fel. 2007 elején voltak először olyan tervek, melyek szerint a leértékelést követően megváltoztatják a bankjegyek külsejét. Azonban ezekből a tervekből valójában semmi nem lett. Októberben új terveket jelentettek be, de ezt rögtön el is napolták a 2007 októberi, fenyegetően közelinek nevezett devalváció utánra, 2008-ra. Ezek szerint a tervek szerint négy nullát vágtak volna le, és az új pénznek Sunrise 2 lett volna a nev. Azonban 2007. december 18-án olyan hírek láttak napvilágot, melyek szerint továbbra is nyomtatják a 200 000 dolláros csekkeket, s így egyre bizonytalanabb az átértékelés. Azóta még újabb címletek jelentek meg.
2008. július 30-án a Zimbabwei Nemzeti Bank bejelentette, hogy augusztus 1-jétől új dollárt vezet be, mely a régi dollárból tíz nulla levágása után jön létre. Az első dollár időszakában használatos 10, 20 és 50 centes, valamint az $1, $2, és $5 érmék ismét névértékükön elfogadandó hivatalos fizetőeszközzé váltak, (így a valóságban értékük a tízmilliárdszorosára emelkedett), s ezeken felül bevezették a 10 és 25 dolláros érméket valamint az 1, 5, 10, 20, 100 és 500 dolláros bankjegyeket. Az új pénz bevezetését követően a régi pénznemben denominált csekkek 2008. december 31-ig maradhatnak forgalomban.


== Árfolyamtörténet ==


=== Első dollár ===
Az első dollár 1976-os bevezetéskori 0,788 zimbabwei dollár egyenértékű 1 USD-vel árfolyamról annyira elértéktelenedett, hogy 2006-ban milliókat kellett adni egy amerikai dollárért.
A táblázat a valutaárfolyamokat mutatja be.
Megjegyzés: Mikor 2007 decemberében hiány volt a bankjegyekből, az EFTS-en keresztül történt átutalásoknál nagyjából 4 millió dolláros emelt árat kellett fizetni, míg ez a díj készpénznél 2 millió dollár körül mozgott


=== Második dollár ===
A második dollárt 2006. augusztus 1-jén vezették be, induló árfolyamakor 1 USD-ért 250 zimbabwei dollárt kértek el. 2008. júliusban szintén átértékelték a dollárt, s ekkor 10.000.000.000 második dollárért adtak egy harmadik dollárt.
Ez a táblázat részletesebben közli az amerikai dollárnak a zimbabwei dollárban mért ellenértékét


=== A piaci információk visszaállítása ===
A 2008. április 30-i zimbabwei jegybankreform előtti utolsó hónapban az összes népszerű devizaátváltó oldal az 1 USD 30 000 ZWD árfolyamot használta. Mindezt annak ellenére tették, hogy óriási különbség volt ezen és a szabadpiacon érzékelhető adatok között. 2008. május 23-ra a Bloomberg és az Oanda elkezdett a nagyjából szabadnak tekinthető zimbabwei bankok jegyzési árfolyamaiból lebegő árfolyamot számítani. A Yahoo Finance azonban csak júliusban kezdte el használni a feltöltött hivatalos árfolyamokat, bár a tizedesvesszőt hat helyi értékkel eltolta. Ezek a lebegő árfolyamok még mindig eltérhettek az olyan kevésbé szabályozott piacokon kialakulóktól, mint a Harere utcáin gazdát cserélő papírpénzek esetében. Az árfolyamok eltérésének fő oka a készpénzhiány vagy a devizakereskedelem szabályozására a 150 USD-nál nagyobb értékű váltásokra kivetett adó lehetett.


=== Harmadik dollár ===


== Referenciák ==

Ez a szócikk részben vagy egészben a Zimbabwean dollar című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.