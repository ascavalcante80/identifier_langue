ok során – ha a késztermék megkívánja – élelmiszeripari minőségű (extra tiszta) sósav alkalmazandó.


== Előfordulása élő szervezetekben ==

A gyomorsav a gyomor által kiválasztott egyik fő nedv, mely nagyrészt sósavból áll, és a gyomor tartalmát savasítva 1–2 közötti pH-t biztosít
A gyomor felső részének (fundus) nyálkahártyájában található fedősejtek (parietális sejtek) külön választanak ki klorid- (Cl−) és hidrogénionokat (H+), melyek a sejtmembrán által létrehozott mély betüremkedéseken (canaliculus) át jutnak a gyomorba.
A gyomorsav véd a mikroorganizmusok ellen, csökkentve ezzel a fertőzések esélyét, és elősegíti a táplálék emésztését. Alacsony pH-ja denaturálja a fehérjéket, így az emésztőenzimek, például a pepszin le tudják azokat bontani. Az alacsony pH hatására a pepszinogén enzim prekurzor is aktiválódik, így belőle önlebontás révén aktív pepszin keletkezik. A gyomorból távozó ételpép sósavtartalmát a patkóbélben nátrium-hidrogénkarbonát semlegesíti.
Magát a gyomrot vastag nyákréteg, valamint a szekretin hatására történő nátrium-hidrogénkarbonátos pufferelés védi az erős savtól. Ha ezek a védelmi mechanizmusok nem működnek megfelelően, gyomorégés vagy gyomorfekély alakulhat ki. Az antihisztaminok és protonpumpagátló gyógyszerek csökkenthetik a gyomor savtermelését, a már meglévő savat savlekötőkkel lehet semlegesíteni.


== Biztonság ==

A tömény (füstölgő) sósav savas ködöt képez. Mind a köd, mind maga az oldat marja az emberi szöveteket, maradandóan károsíthatja a légzőszerveket, szemet, bőrt és beleket. Ha a sósav közönséges oxidálószerekkel, például nátrium-hipoklorittal (hipó, NaClO) vagy kálium-permanganáttal (hipermangán, KMnO4) keveredik, mérgező klórgáz szabadul fel.
NaClO + 2 HCl → H2O + NaCl + Cl2
2 KMnO4 + 16 HCl → 2 MnCl2 + 8 H2O + 2 KCl + 5 Cl2
A sósavval történő munkavégzés során személyi védőfelszerelés – gumi- vagy PVC-kesztyű, védőszemüveg és vegyszerálló ruházat és cipő – viselésével csökkenthető a kockázat. Az USA Környezetvédelmi Hivatalának besorolása szerint a sósav mérgező anyag.


== Hivatkozások ==


== Fordítás ==
Ez a szócikk részben vagy egészben a Hydrochloric acid című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.


== További olvasnivalók ==

NIST WebBook, general link (angol nyelven)
Hydrochloric Acid – Part One és Hydrochloric Acid – Part Two at The Periodic Table of Videos (University of Nottingham, angol nyelven)
Kalkulátor: felületi feszültség és sűrűség, molaritás és molalitás vizes HCl-re (angol nyelven)
Általános biztonságtechnikai információk
EPA Hazard Summary (angol nyelven)
Hydrochloric acid MSDS by Georgia Institute of Technology (angol nyelven)
NIOSH Pocket Guide to Chemical Hazards (angol nyelven)
Információk szennyező voltáról
National Pollutant Inventory – Hydrochloric Acid Fact Sheet (angol nyelven)


== Kapcsolódó szócikkek ==
Királyvíz