lyamatosan felújításokra szorul az épület, mivel a savas esők káros hatásaira igencsak érzékeny anyagokból építették.


== Gazdaság ==
’s-Hertogenbosch ipari, oktatási, közigazgatási és kulturális központ. Észak-Brabant tartomány negyedik legnagyobb városa. A városban több nemzetközi cég helyi központja is megtalálható, mint például a Heineken, az Epic Systems, a Tyco International és a többi.


== Kultúra ==
’s-Hertogenbosch az otthona számos eseménynek, mint például a „Bolevard” színházi fesztivál. A „Jazz in Duketown” és a hip hop in Duketown a ’96-os Tour de France idején indult; a Tour de Feminine 1997-ben indult nemzetközi énekverseny. Az Unicef Open (a korábbi Ordina Open) egy füves pályán játszott tenisztorna a közeli városban, Rosmalenben. A városban több, mint 350 étterem, pub és kávézó található.
Den Bosch ad otthont az Európai Kerámiamunkák Központjának is. Itt nemzetközi zsűri által elbírált kerámiaműveket tekinthetnek meg az ide látogatók, ahová a világ minden tájáról tervezőket, keramikusokat és építészeket hívnak meg. Ez a program 1991-ben kezdődött és mai napig folytatódik.
A város saját helyi ételkülönlegessége a Bossche Bol, amely egy teniszlabdánál valamivel nagyobb gombóc, amely főzött krémmel van töltve és olvasztott csokoládéval van leöntve.


== Sportélet ==
A városnak egyetlen profi focicsapata van, az FC Den Bosch, amely az első olyan holland klub volt, amelyben külföldi játékos is játszott. A városnak ezenkívül van még egy élvonalban játszó jéghokicsapata is, a HC ’s Hertgenbosch, HC Den Bosch, egy kosárcsapata, az Eiffel Towers és a 2008-as rögbi bajnokság győztese, a The Dukes.


== Fordítás ==
Ez a szócikk részben vagy egészben a(z) 's-Hertogenbosch című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel.