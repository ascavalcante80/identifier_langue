 ismert szeszesital- és cigarettamárkákat gyártanak.
A fővárosban számos gazdasági intézmény található. Itt van a székhelye Bosznia-Hercegovina központi bankjának, de számos más (összesen 19) banknak is. Itt működik a Szarajevói Értéktőzsde is.
A turizmus Szarajevó egyik stabilan növekvő, fő iparága. Az 1984-es téli olimpia óta – a háborús éveket leszámítva – a város kedvelt turistacélpont. Szarajevóban kb. 50 jelentősebb szálloda található, köztük a jellegzetes, modern építészeti jegyeket viselő Holiday Inn. A Lonely Planet Szarajevót a 2006-os év 43. legjobb városlátogatási ötleteként ajánlja. A Szerb Köztársaságban fekvő, közeli Igman-hegy sílesiklópályái – az olimpia egyik helyszíne – egyelőre inkább a belföldi és a szerbiai turisták körében népszerűek.
A Szarajevóban megtalálható cégek közül kiemelendő az Air Bosna légitársaság, a BH Telecom távközlési vállalat, a Bosmal és az Unioninvest építőipari vállalatok, a Bosnalijek gyógyszeripari vállalat, az Energopetrol olajtársaság, az Avaz és az Oslobođenje sajtóvállalatok, a Szarajevói Dohánygyár (Fabrika duhana Sarajevo) és a Szarajevói Sörfőzde (Sarajevska pivara). A Szarajevóban letelepült külföldi cégek közt van többek között a Brown & Root, a Coca-Cola Company, a Raiffeisen, és a Volkswagen.


== Közlekedés ==

Szarajevó földrajzi és történelmi okokból viszonylag kis területen fekszik. A nyári hónapokban különösen nehéz parkolóhelyet találni. A helyiek közül egyesek kerékpárral közlekednek.
A városnak 7 villamos-, 4 trolibusz- és 79 autóbuszvonala van (az elővárosokat is beleszámítva). Jugoszlávia utolsó éveiben metrót is terveztek, ami soha nem épült meg.
A legjellegzetesebb szarajevói közlekedési eszköz a villamos, amelyet az osztrák-magyar kormányzat vezetett be 1884-ben, Európában elsőként. A villamoshálózat 16 km hosszú.
A vasút szerepe szintén jelentős. A háború előtt a város jelentős vasútipari központ volt.

A Szarajevói nemzetközi repülőtér (nemzetközi kódja: SJJ) a várostól néhány kilométerre, délnyugati irányban fekszik. A háború idején fontos szerepet töltött be az ostromlott város humanitárius ellátásában. Ma számos légitársaság indít Szarajevóba menetrend szerinti járatokat, köztük az Air Bosna, a Lufthansa.


== Média ==
Szarajevó Bosznia-Hercegovina médiaszektorának központja. A legnagyobb példányszámú Szarajevóban megjelenő napilapok a Dnevni avaz és az Oslobođenje. A Bosznia-Hercegovinai Föderáció televíziója, az FTV (Federalna televizija) is itt működik. A helyi rádióadók közül a legnépszerűbb a Radio Stari Grad.


== Oktatás ==
Szarajevóban egyetem, 19 középiskola (9-12. osztály) és 46 általános iskola (1-8. osztály) működik. Az első nyugati típusú oktatási intézmények az osztrák-magyar okkupáció után alakultak. Az első szarajevói középiskolát 1887-ben alapították.


== Sport ==
A szarajevóiak legkedveltebb sportja a labdarúgás. A két legnevesebb klub az FK Sarajevo és a Željezničar (Vasutas). A másik rendkívül népszerű sportág a kosárlabda. Sokan űzik a téli sportokat is (az első szarajevói síklub már 1928-ban megalakult). A közelben található többek között a Bjelašnica hegység 1984-ben a téli olimpiának is otthont adó komplexuma.
2009-ben Szarajevó fog otthont adni a speciális olimpiai játékoknak.


== Testvértelepülések ==
 Konya Törökország
 Zágráb Horvátország
 Dubrovnik Horvátország
 Ljubljana Szlovénia
 Salt Lake City USA
 Kairó Egyiptom
 Szkopje Macedónia


== Források ==
Bokor József (szerk.). A Pallas nagy lexikona. Arcanum: FolioNET. ISBN 963 85923 2 X (1893–1897, 1998.) 


== További információk ==

Szarajevó hivatalos honlapja (angol)
Sarajevo Guide
Szarajevó magyar nyelvű útikalauz
Szarajevó régi látképe
Szarajevó.lap.hu - linkgyűjtemény


== Jegyzetek ==