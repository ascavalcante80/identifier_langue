 városi könyvtárak szinte minden kerületben megtalálhatóak, a főkönyvtár az Urban Loritz Platzon helyezkedik el.


=== Zene ===
Bécs mint a „zene városa” vált világhírűvé. E hírét az Állami Operaház (Staatsoper), a Bécsi Filharmonikusok (Wiener Philharmoniker) és a Bécsi Szimfonikusok (Wiener Symphoniker) öregbítik. A Népszínház (Volksoper) a klasszikus bécsi operett hagyományait őrzi. Koncerteket tartanak még a Konzerthaus (Konzerthausgesellschaft) és a Musikverein (Gesellschaft der Musikfreunde) intézményeiben. A művészek utánpótlásának neveléséről olyan oktatási intézmény gondoskodik, mint a Konzervatórium vagy a Wiener Sängerknaben iskolája, ahol a világhírű bécsi fiúkórus tanul. Híres még a bécsi újévi koncert.
A színházi, zenei élet csúcspontja a Bécsi Ünnepi Hetek (Wiener Festwochen) rendezvénysorozata.


=== Képzőművészet ===

A képzőművészet fontosságát tekintve Bécsben világhírű, sok látogatót vonzó múzeumok állnak a nagyközönség rendelkezésre:
Albertina
Bécsi Szépművészeti Múzeum (Kunsthistorisches Museum)
Österreichische Galerie (''Belvedere'')
Bécsi Természettudományi Múzeum (Naturhistorisches Museum)
Hadtörténeti Múzeum (Heeresgeschichtliches Museum)
Néprajzi Múzeum (Museum für Völkerkunde)
Österreichisches Museum für angewandte Kunst
Museum moderner Kunst Stiftung Ludwig
Technisches Museum Wien
Historisches Museum der Stadt Wien
Leopold-Museum
Wiennafair kortárs képzőművészeti vásár, amelyet évente rendeznek meg


=== Színházak ===
A bécsi színházaknak jelentős szerepük van a város kulturális életében, a város jelentősebb intézményei:
Burgtheater (Várszínház), valamint kisebb játszóhelyei, az Akademietheater, a Kasino, a Vestibül, évi mintegy 20 bemutatóval
Theater in der Josefstadt, valamint kamaraszínháza, a Kammerspiele
Volkstheater, amely 2007 folyamán felszámolta kisebb játszóhelyeit (Hundturm)
Schauspielhaus
Európai jelentőségű dalszínház a Staatsoper
Theater an der Wien, Mozart hajdani operaszínháza, amely 2006. január óta ismét operaszínpadként működik,
Raimundtheater, a musicalekre specializálódott színház
Ronacher (varietészínház)
valamint különféle kabarészínpadok, illetve kis színpadok (Rabenhof, Kabarett Niedermair, Kabarett Simpl)
A bécsi Max Reinhardt-Seminar, a színművészeti főiskola a Hochschule für Musik und Darstellende Kunst tagintézménye, Európában igen nagy hírű színiiskola.
A Bécsi Ünnepi Hetek (Wiener Festwochen) rendezvényein számos színház vesz részt. Ilyekor járulékos helyszínként a Museumsquartierban is láthatóak előadások.


=== Film ===
Bécsben a filmszínházak fénykorához képest visszaesést jelent a jelenlegi 97 mozi. A Ringen található a Burg-mozi, amely állandóan műsorán tartja A Harmadik ember (Der dritte Mann, The third Man) c. filmet angol nyelven.
Az osztrák rádió és televízió (ORF) csatornájának a központjai a Funkhaus az Argentinierstraßén és az ORF-Zentrum a Küniglberg dombján. A 23. kerületben nagy filmváros (Filmstadt Wien) stúdiói szolgálnak több népszerű sorozat helyszínéül. Híres bécsi televíziós személyiség Thomas Brezina, aki több műsort is forgat ezeken a helyszíneken.
A Viennale minden évben megrendezett nemzetközi filmfesztivál. Ősszel gyermekfilmfesztivált is rendeznek. Híres bécsi filmrendező Michael Haneke.
Bécsben forgatták a „Rex felügyelő” (Kommissar Rex) című sorozatot.


== Tartományi ünnepek ==
Szent Lipót nov. 15. (hl. Leopold, Festtag des Landespatrons), azonos Alsó- és Felső-Ausztria védőszentjével


== Panorámák ==


== Testvérvárosok ==
 Belgrád, Szerbia
 Budapest, Magyarország
 Isztambul, Törökország
 Ljubljana, Szlovénia
 Pozsony, Szlovákia
 Tel-Aviv, Izrael
 Varsó, Lengyelország
 Zágráb, Horvátország (1994)


== Híres emberek ==


== Díszpolgárok és tiszteletbeli polgárok ==


== Jegyzetek ==


== Források ==
Pethő Tibor–Szombathy Viktor: Ausztria (Panoráma útikönyvek, Athenaeum Nyomda, Bp., 1983)
Ausztria (Panoráma útikönyvek, Medicina Könyvkiadó Rt., Bp.)
Dr. Hans Jalta: Ausztria (Polyglott sorozat, Pegazus Rt, Pannon Nyomda, Bp., 1989)
Dr. Alois Brunnthaler, Thorben J. Meyer, Dr. Gerhard Sailer: Bécs (Polyglott sorozat, Pegazus Rt, Pannon Nyomda, Bp., 1989)
Bokor József (szerk.). A Pallas nagy lexikona. Arcanum: FolioNET. ISBN 963 85923 2 X (1893–1897, 1998.) 


== További információk ==

Bécs térkép és útvonaltervező
Hivatalos honlap (német, angol, szerbhorvát, török)
Österreich Lexikon
Bécs (németül, angolul …)
google maps
Bécsi fotók
Nagykövetségek listája
Térkép Kalauz – Bécs
Bécs (Képek)
Bécs képek
Bécs - fényképgaléria
Bécs hírek, linkek, szállás
Bécs: klasszicizmus, kastélyok, kávéházak
Vienna. Pleasure and Melancholy Eine Sammlung außergewöhnlicher Fotos von Wien
www.wienkultur.info Panoramic-Pictures Becs