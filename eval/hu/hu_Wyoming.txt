==
Wyoming 2004-es kőolajtermelése elérte az 51,7 millió hordót, és ezzel az USA hetedik legjelentősebb kőolajtermelő államává vált.


==== Nátrium-karbonát ====
Wyomingban található a világ legnagyobb természetes nátrium-karbonát készlete. A nátrium-karbonátot üveg, papír, szappan, szódabikarbóna, vízlágyító és orvosságok gyártásánál használják. 2002-ben Wyomingban 15,7 millió tonnányit bányásztak ebből az ipari alapanyagból.


=== Adórendszere ===
A többi állammal szemben Wyoming nem szed be személyi jövedelemadót és nyereségadót, továbbá nem adóztatja meg a másik államban megszerzett nyugdíjakat. A Wyomingi általános forgalmi adó 4%, ezen felül az egyes megyéknek lehetőségük van további 1% általános felhasználású és 2% specifikus felhasználású adó kivetésére – amennyiben persze ezt a szavazók is jóváhagyják. A megyék emellett 2-5%-os lakhatási adót is beszednek. Az állam minden Wyomingon kívül vásárolt termékre 5% fogyasztási adót számol fel. Az ingatlanadókat az ingatlan értékének függvényében számolják ki. Vidéki településeken az ingatlanadó legfeljebb 1.2%, városokban legfeljebb 0.8% lehet.


== Közlekedése ==

Wyomingon három államközi autópálya (I-25, I-80, I-90), és tizenhárom szövetségi országút (US 14, 16, 18, 20, 26, 30, 85, 87, 89, 189, 191, 212, 287) halad át. Az államköziket leszámítva valamennyi autópálya fizetős.
Az államban noha találhatóak vasúti szakaszok, ezeket azonban kizárólag teherszállításra használták. Korábban, a Denver - Ogden (Wyomingon át) vasútvonalon volt személyszállítás, azonban ez az 1983-as vasúti reform idején megszűnt.
A Black Hills Stage Lines autóbusztársaság észak-dél irányban (az I-25-ös államközin) közlekedtet autóbuszokat naponta 2-szer Denverből, 1-szer pedig Gilletteből.
Az állam két legforgalmasabb repülőtere Jacksonban és Casperben található. Leginkább Denverbe és a környező államokba indulnak járatok.


== Közigazgatása ==


=== Megyéi ===
Wyoming államnak 23 megyéje (county) van. A wyomingi rendszámtáblákon a bal oldali szám mutatja, hogy a jármű melyik megyéből származik. Ezek a számok az alábbiak.

2005-ben a wyomingiak több mint fele, 52,4%-a az öt legnépesebb megye egyikében lakott.


=== Városai ===
Wyomingnak 98 városi rangú települése van

2005-ben a wyomingiak több mint fele, 50,6%-a lakott a 13 legnépesebb település egyikében.


== Jegyzetek ==
↑ http://www.census.gov/popest/counties/tables/CO-EST2005-01-56.csv
^ a b Table 4: Annual Estimates of the Population for Incorporated Places in Wyoming, Listed Alphabetically: April 1, 2000 to July 1, 2005 (CSV). 2005 Population Estimates. U.S. Census Bureau, Population Division, 2006. március 16. (Hozzáférés: 2007. január 9.)


== Kapcsolódó szócikk ==
Wyoming címere


== További információk ==
USA Travel - Wyoming magyarul