úlyú, míg a nagyobbak akár 50 tonnásak, a legnagyobb pedig 400 tonnát nyom.
A 2. század elején a Bar Kohba-felkelés leverése után a rómaiak örökre kitiltották a zsidókat Jeruzsálemből és egy Jupiternek szentelt pogány templomot építettek a Templom-hegyre.
Julianus császár ösztönzésére 363-ban megkísérelték az eredeti templom újjáépítését. Az építkezés el is kezdődött, de félbehagyták, miután furcsa jelenségek zajlottak le a helyszínen: több munkás halálra égett. Eunapius görög filozófus és történész feljegyzése alapján "az alapozás közelében félelmetes tűzgolyók törtek elő, állandó robbanásaikkal számos munkást megégettek, és a helyet teljességgel megközelíthetetlenné változtatták. Mintha maga a végzet utasította volna vissza a próbálkozást, az elemek hagyatták abba az újjáépítést.". Kortársa, Nüsszai Szent Gergely úgy jegyezte le a nehézségeket, hogy földmozgás tört ki, a földből lángok törtek fel, és megégették a szerencsétleneket. A feljegyzett 363-as földrengést sokan Isten közbeavatkozásának tartották. Végül a templomot nem építették meg, Julianus császár pedig nemsokára meghalt.
Az 530-as években I. Justinianus császár egy keresztény templomot építtetett, amelyet nemsokkal később a Jeruzsálemet elfoglaló muzulmánok leromboltak és aztán a saját muzulmán szent helyeiket építették fel ide, a Sziklamecsetet és az Al-Aksza-mecsetet.
A következő templom az ortodox zsidók nézete szerint csak a Messiás eljövetelekor fog felépülni, és amikor azt Isten elrendeli; a keresztények számára ez lesz Jézus második eljövetele. Mindkét nézet számára ez lesz a Napok Vége.


== Kapcsolódó szócikkek ==
Salamon temploma
Szent sátor
Frigyláda
Jeruzsálem
Siratófal


== Jegyzetek ==


== Források ==
Thomas Ice, Randall Price: Templom a hegy alatt
Simon Goldhill: A Jeruzsálemi Templom
A. Van Deursen: A Biblia világa képekben
Seventh Day Adventist Bible Dictionary, 1960.
Bibliai nevek és fogalmak, 8. kiadás, Evangéliumi Kiadó


== Külső hivatkozások ==
I. Kir. 7. rész
Ezsdrás 1–6. rész


== További információk ==