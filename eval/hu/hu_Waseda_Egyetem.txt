ítő jelöltek száma alapján 2009-ben és 2010-ben is az 5. helyet érte el az országban.


=== Végzettek rangsora ===
A Waseda Egyetem volt diákjai nagy sikereket érnek el a japán iparban, mint az az alábbiakból is kiderül. A Weekly Diamond 2006. február 18-i száma szerint az egyetem a legmagasabb értékelést kapta a HR osztályok igazgatóitól a Nagy Tokiói Agglomerációban. Ezt a rangot a „Hasznos egyetemek ranglistájának” nevezik. Társadalomtudományokban az 1. helyen áll, a természet-tudományokban pedig 2. Japán összes egyetem között. A Weekly Economist 2010-es ranglistája és a PRESIDENT 2006. október 16-i cikke szerint a Waseda egyetem diplomásai a 11. legjobb alkalmazási rátával rendelkeznek 400 jelentős cégnél, és a volt diákok fizetése a 7. legjobb Japánban.
Az École des Mines de Paris rangsora szerint 2010-ben a Waseda Egyetem a 4. a világ 500 legnagyobb multinacionális cégében vezérigazgatói posztot betöltő volt diákjának száma alapján. Az egyetem Japánban a tőzsdén jegyzett vállalatoknál igazgatói posztot betöltő végzett diákjai száma alapján a második, az egyetemen végzett ügyvédek száma alapján 1949 óta a harmadik helyen áll.
Sőt, mi több, a japán parlamentben a második legnagyobb csoportot alkotják az egyetem volt diákjai.


=== Népszerűség és szelekció ===
A Waseda Egyetem népszerű Japánban. Az egy helyre jutó jelentkezők száma a 2011-es felvételi során 20.5 (115515/5630) volt. Ez volt a második legnagyobb felvételiző hallgatói létszám Japánban A 730 magán egyetem közül a Keiou Egyetem mellett ide a legnehezebb bejutni.
Nikkei BP kiadó minden évben közzétesz egy rangsoroló rendszert „A japán egyetemek minőségi ranglistája” címmel, amelyet különböző, a minőséget jellemző mutatók alapján állít össze. Ezen a ranglistán a Waseda 2010-ben első, 2009-ben pedig harmadik volt a Nagy Tokiói Agglomerációban.


== A Waseda Egyetem a médiában ==


=== Szépirodalom ===
Végső csapás: Rögbi, vezetés, és japán legerősebb győztes csapatának építése a Waseda Egyetemen. Írta: Katsuyuki Kiyomiya, angolra fordította: Ian Ruxton (2006. szeptember), ISBN 978-1-4303-0321-3. Az eredeti művet 2006. februárban adták ki [Kyukyoku no Shori: Végső csapás] címmel, ISBN 4-06-213271-0.
Manabu Miyazaki; Toppamono: Száműzött. Szélsőséges. Gyanús. Életem a japán alvilágban (2005, Kotan Kiadó, ISBN 0-9701716-2-5)


=== Tudományos-fantasztikus irodalom ===
Haruki Murakami: Norvég erdő című regényében a főszereplő a Wasedáról mintázott egyetemre jár.
Tooru Fujisa: Onizuka, a nagyszerű tanár című manga sorozatában a főhősnő a Waseda Egyetemen végzett.
A Tomb Raider: A legenda című videojátékban a legendás Excalibur kard egy darabját a Waseda Egyetemen őrzik, amíg el nem lopják onnan.


== Botrányok ==
A Super Free-t, ami egy regisztrált Waseda Egyetemi Klub volt, Sinicsirou Wada, az egyetem egyik hallgatója alapította. A klub partikat szervezett, hogy megerőszakoljanak mit sem sejtő nőket. A partik vonzereje az volt, a Waseda Egyetem diákjaival lehetett találkozni. Wada letartóztatása után a klubot feloszlatták.


== Fordítás ==
Ez a szócikk részben vagy egészben a Waseda University című angol Wikipédia-szócikk fordításán alapul. Az eredeti cikk szerkesztőit annak laptörténete sorolja fel.


== Források ==


== Referenciák ==
(japán) Kimura, Tokio. Waga Waseda: Ōkuma Shigenobu to sono kengaku seishin, Tokyo, Kobunsha, 1997.
(japán) Okushima, Takayasu.; and Nakamura, Naoyoshi., eds. Tōmonno gunzo, Tokyo, Waseda University Press, 1992.


== További információk ==
Waseda Egyetem honlapja (japán)
Waseda Egyetem honlapja ( angol)