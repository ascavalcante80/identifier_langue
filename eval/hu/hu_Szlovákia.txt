 első szlovák hangosfilmet, „Farkasverem” (Vlčie diery) címmel. Ezt követően egyre több játékfilm készül, többnyire háborús témában. A korszak egyik legjelentősebb filmje a Ján Kadár és a cseh Elmar Klos által rendezett Oscar-díjas „Üzlet a korzón” (Obchod na korze).
A hatvanas évek elején Peter Solan, Martin Hollý és Štefan Uher visz új lendületet a szlovák filmbe. A legjelentősebb mű ebből az időből Uher 1962-es filmje, a „Nap a hálóban” (Slnko v sieti), amit sokan a cseh újhullám első jelentős filmjének tartanak. Ezt a generációt újabb hármas követi: Juraj Jakubisko, Elo Havetta és Dušan Hanák. Az ő munkásságukban csúcsosodik ki a szlovák filmművészet, ám a normalizáció (a prágai tavasz utáni kommunista rendteremtés) nem enged a művészetnek. Az ideológiailag a rendszernek nem tetsző filmeket dobozba zárják, több rendező tiltólistára kerül, míg az állam kevésbé tehetséges rendezőket támogat.
A rendszerváltást követően megszűnt az addig szlovák filmeket gyártó Koliba filmgyár, és ez megpecsételte a szlovák film sorsát. Befektetők híján neves szakemberek mentek át Prágába dolgozni (a legjelentősebb Jakubisko), így a szlovák filmgyártásnak mindent elölről kellett kezdenie. Napjainkban szinte Martin Šulik az egyetlen jelentős rendező Szlovákiában.


=== Zene ===
Az 1970-es évek magas színvonalú szlovák jazz-rock és progresszív rock zenekarai voltak a Fermáta és a Collegium Musicum. További együttesek: Elán, Gladiátor, Horkýže Slíže, Iné Kafe, No name, Peha, IMT Smile, Team, Vidiek, Zóna A.
Szlovákiai magyar etno-rockzene: Ghymes. Napjaink nemzetközileg is elismert dark psytrance előadója Cosmo.


== Turizmus, látnivalók ==


=== Kulturális világörökség ===
Az UNESCO a kulturális világörökség részének tekinti Szlovákiában:
Vlkolinec hegyi falu, Rózsahegy város része;
Selmecbánya;
Szepesváralja, Lőcse, Szepesi vár és a kapcsolódó műemlékek;
Bártfa belvárosa;
A szlovákiai Kárpátok fatemplomai Hervartó, Turdossin, Késmárk (Késmárki evangélikus templom), Lestin, Garamszeg (Garamszegi evangélikus templom és harangláb), Rózsadomb, Ladomérvágása és Oroszsebes településeken.


== Média ==
Szlovákiai tv-csatornák: STV 1, STV 2, TV JOJ, JOJ PLUS, WAU, TV Markíza, TV DOMA, DAJTO, FOOOR, Slovak Sport TV, TA3, LUX TV, MUSIC BOX, MUSIQ1, TVA
Szlovákiai újságok: Nový Čas, SME, Plus 7 Dní, Slovenka, Život, Pravda,
Szlovákiai rádiok: Slovensko1, Europa 2, Rádio Expres, Rádio FM, Fun Radio, Jemné Melódie, Rádio SiTy, Rádio Viva, Europa2, Rádio Yes, Rádio Aligator, Rádio 7, Antena, Radio Best, Rádio Regina, Rádio Hey!, L-Rádio, Rádio Max, Rádio GO DeeJay, Pátria Rádió (magyar nyelvű közszolgálati csatorna),


== Sport ==
Szlovákia legnépszerűbb sportja a jégkorong, továbbá a tenisz és a labdarúgás. A szlovák jégkorong-válogatott legnagyobb sikere a 2002-es svédországi (világbajnoki) aranyérem, a 2000-es oroszországi ezüstérem és a 2003-as bronzérem, illetve a 2010-es olimpiai 4. hely valamint a 2012-es világbajnoki ezüstérem. Legeredményesebb játékosa Miroslav Šatan a címeres mezben 69 gólt szerzett 117 mérkőzésen. A legjobb szlovák jégkorongozók az NHL-ben szerepelnek. Legeredményesebbek: Miroslav Šatan, Peter Bondra, Žigmund Pálffy, Ľubomír Višňovský, Ján Lašák, Peter Budaj, Zdeno Chára, Marián Hossa, Marián Gáborík, Pavol Demitra, Richard Zednik.
A független Szlovákia 1994 óta vesz részt a nyári és téli olimpiákon. A legtöbb érmet szlalom kajak-kenuban szerezték. A 2010-es vancouveri olimpián az eredetileg orosz Anastasiya Kuzmina biatlonos szerzett aranyérmet, a jégkorong-válogatott épp csak lecsúszott a dobogóról. Kuzmina 2014-ben megvédte olimpiai bajnoki címét.
Szlovákia legjelentősebb futballcsapatai: ŠK Slovan Bratislava, MFK Košice (korábban VSS Košice, illetve 1. FC Košice), MŠK Žilina, Inter Bratislava, Spartak Trnava, Artmedia Petržalka, Tatran Prešov, DAC 1904 Dunaszerdahely.
A szlovák labdarúgó-válogatott kijutott a 2010-es dél-afrikai foci vb-re, a független Szlovákia először vehetett részt a vb-n és sikerült kijutniuk a 2016-os Franciaországi eb-re is. A legjobb játékosok rendszerint külföldi ligákban játszanak.


== Állami ünnepek és munkaszüneti napok ==

Az állami ünnepek munkaszüneti napnak számítanak Szlovákiában:
január 1. – a Szlovák Köztársaság megalakulása
július 5. – Szent Cirill és Metód napja
augusztus 29. – a szlovák nemzeti felkelés évfordulója
szeptember 1. – a Szlovák Köztársaság alkotmányának napja
november 17. – a szabadságért és demokráciáért folytatott küzdelem napja
Egyéb munkaszüneti napok:
január 6. – Vízkereszt
Nagypéntek
húsvéthétfő
május 1. – a munka ünnepe
május 8. – a fasizmus felett aratott győzelem ünnepe
szeptember 15. – Hétfájdalmú Szűz Mária napja
november 1. – Mindenszentek napja
december 24. – Szenteste
december 25-26. – Karácsony


== Lásd még ==
Kategória:Szlovákia települései
Szlovák nyelvtörvény
Magyar–szlovák kapcsolatok


== Jegyzetek ==


== Külső hivatkozások ==

Szlovákia.lap.hu – Linkgyűjtemény
A Szlovák Idegenforgalmi Hivatal oldala
Szlovák idegenforgalmi térkép
Statisztikai adatok a népszámlálásokról
Térkép Kalauz (Praktikus térképgyűjtemény Szlovákiáról, nagyobb városairól)
Szlovákiai magyar oktatási intézmények
Szlovákia látnivalók
Képgaléria Szlovákiáról
Hírek Szlovákiából