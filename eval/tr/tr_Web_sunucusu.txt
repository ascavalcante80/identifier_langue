r şunlardır:
Seçilen firmalar hakkında araştırma yapılmalıdır: Gayeye uygun hosting paketi sunan firmalar hakkında yazılmış yorumlar, yapılmış değerlendirmeler incelenmelidir. Örneğin Google'da ve Web masterların yoğun olarak ziyaret ettiği forumlarda arama yaparak çeşitli yorumlara ulaşılabilir. Ancak bâzı yorumların firmalar veya rakipleri tarafından yazılmış reklâm ya da karalama amaçlı yorumlar olabileceği de unutulmamalıdır.
Firmanın referansları iyi olmalıdır: Firmanın Web sitesindeki referansların sayısına, niteliklerine, önemlerine bakmalıdır. Eğer mümkünse daha geniş yorum almak için referanslarda bulunan birkaç sitenin yöneticisine e-posta atarak hosting firmalarından memnun olup olmadıklarını, teknik desteğin hızlı ve yeterli olup olmadığı öğrenilmelidir.
Firmanın müşterilerine sunduğu teknik destek: Bir firmanın teknik desteğini ölçmenin en kolay yolu, e-posta yollayarak onları test etmektir. Gönderilecek e-postada cevabı sitede yazıyor olsa bile teknik konularda sorular sorulmalı ve uzun tutmaya özen gösterilmelidir. Gönderilen cevapta sorularla itinayla mı, yoksa baştan savma mı gönderilmiş olup olmadığı incelenmeli, eğer telefon veya MSN desteği veriliyorsa o yolları da kullanarak teknik destekleri denenmelidir.
Firmanın sipariş sırasında onaylattığı hizmet sözleşmesi: Eğer şirketin hizmet sözleşmesi yoksa, tercih edilmemelidir. Çünkü hizmet sözleşmesi, anlaşmazlık durumunda geçerli yasal belgedir. Hizmet sözleşmelerindeki maddelerde sitede yer almamış maddeler olabilir. Bu nedenle dikkatle okuyup paketlerde vaad edilen özelliklerin hizmet sözleşmesine nasıl yansıtıldığını incelenmelidir. Bazen sınırsız olarak belirtilen özelliklerin okunan sözleşmede sınırlandırıldığını görülebilir.
Firma gerçek mi - sanal mı? Firmanın sanal ya da gerçek olduğu, e-posta yoluyla öğrenilebilir. Gönderilecek e-posta da ticaret odasına kayıtlı olup olmadıkları sorulup bilgileri talep edilmelidir. Birçok amatör firma Web hosting işini şirketleşmeden yapmakta, herhangi bir sorun durumunda ortadan yok olmaktadır. Şirketleşmiş firmalarda ise böyle bir sorunla kolay kolay karşılaşilmaz.
Firmanın ofis adresi ve telefon numarası: Gelişebilecek her ihtimale karşı firmadan adres ve telefon bilgileri alınmalıdır. İmkân dâhilinde verilen adrese giderek veya telefonla onlara ulaşarak doğruluğu kontrol edilmelidir.
Para iade garantisi olan firmaları tercih edilmeli: Bâzı firmalar memnun kalmayan müşterileri için 15 veya 30 gün süreli para iade garantisi sunar. Bu garantiyi sunan firmalardan hizmet alınması, fikir değiştirme durumunda paranyı geri alma imkânı sağlayacağından yararlıdtır. Firma para iade garantisi yerine ücretsiz deneme hesabı sunuyorsa, bu fırsat da değerlendirilebilir.
Yurtdışından hosting alırken inceleme siteleri kontrol edilmeli, hizmet alınacak yer hakkında bilgi edinmelidir.