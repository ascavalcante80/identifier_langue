r. Central Park, ABD'nin en çok ziyaret edilen parkıdır. New York'un yemek kültürü çok geniştir. Özellikle bagel ve New York stili pizza en ünlü yiyecekleridir. Orta Doğu yemeklerini bulmak da oldukça kolaydır.


== Bölgeler ==

New York, her birine "borough" denilen beş bölgeden oluşur. Bunlardan Manhattan kendi başına bir adadır ve şehrin merkezini oluşturur. Manhattan'dan East River (Doğu Nehri) ile ayrılan Brooklyn ve Queens bölgeleri Long Island adasının batı ucunu oluşturur. Harlem nehri, Manhattan ve Bronx bölgelerini ayırır. Bronx, bir ada üzerinde bulunmayan tek bölgedir ve Kuzey Amerika anakarası üzerindedir. Şehrin beşinci ve son bölgesi New York koyunun karşı tarafında, yine yekpare bir adadan oluşan Staten Island’dır. Manhattan, Brooklyn’e üç köprüyle (Brooklyn, Manhattan ve Williamsburg köprüleri); Queens’e bir köprü (59.uncu cadde köprüsü) ve bir tünelle (Midtown-Ortaşehir tüneli) bağlıdır. Bronx ve Manhattan arasında Harlem nehrini geçen köprüler bağlantı kurar. Manhattan’ın doğrudan bağlantısı olmayan tek bölge olan Staten Island, Brooklyn’e Verrazano asma köprüsü ile bağlanır.
Bronx New York Şehrinin en kuzeyinde yer alan bölgesidir.Yankee Stadyumu ve New York Yankeeleri'nin merkezi buradadır.Ayrıca Marble Tepesi'nin küçük bir kısmı buradadır.


== Kardeş kentler ==
Aşağıdaki kentlerle kardeş kentlerdir.
 Londra Birleşik Krallık
 Tokyo Japonya
 Pekin Çin Halk Cumhuriyeti
 Madrid İspanya
 Budapeşte Macaristan
 Kahire Mısır
 Johannesburg Güney Afrika
 Santo Domingo Dominik Cumhuriyeti
 Roma İtalya


== Resimler ==


== Kaynaklar ==


== Dış bağlantılar ==
New York Şehri resmi sitesi (İngilizce)
 Vikigezgin'de New York gezi rehberi