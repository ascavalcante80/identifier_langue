 Bu nedenle Kritik Tehdit Altında statüsündedir. En büyük alttürdür. Boyları 2,74 metreye ve kütleleri 154 kilograma kadar çıkabilir. Boyunları pembemsi kırmızıdır. Erkeklerde tüyler siyah beyaz, dişilerde ise gri renktedir.

S. c. massaicus, Masai devekuşu. Doğu Afrika. Kafasında kısa tüyler bulunur. Boynu ve kalçası pembedir. Çiftleşme döneminde erkeklerin boynu ve kalçalarının rengi parlaklaşır. Habitatları Güney Kenya, Doğu Tanzanya, Etiyopya ve Güney Somali’nin bazı bölümleri ile sınırlıdır.

S. c. syriacus, Arap devekuşu veya Orta Doğu devekuşu. Orta Doğu. Eskiden Arap Yarımadası, Suriye ve Irak’ta çok yaygın olarak bulunurdu. 1966’da soyları tükendi.

S. c. molybdophanes, Somali devekuşu. Güney Etiyopya, Kuzeydoğu Kenya ve Somali. Boyun ve kalçalar mavimsi gridir. Çiftleşme döneminde erkeğin boynu ve kalçaları parlaklaşır ve mavileşir. Dişiler, diğer alttürlere göre daha kahverengidir. Genellikle sürüden ziyade çiftler hâlinde veya tekli dolaşırlar. Habitatları Kuzeydoğu Kenya’da S. c. massaicusun habitatı ile kesişir.

Bazı analizler Somali devekuşunun ayrı bir tür olarak alınması gerektiğini göstermektedir. Ama bu konuda uzmanlar arasında görüş birliği yoktur.


== Üreme ==
Erkek devekuşları cinsel olgunluğa (2 ila 4 yaşları) 1.8-2.7 m, dişi devekuşları ise 1.7 -2 m yüksekliğe ulaşınca girer. Yaşamın ilk yıllarında civcivler her ay 25 cm kadar büyür. Bir yıl sonunda devekuşları 45 kg ağırlığa ulaşır.


== Kaynaklar ==


== Referanslar ==