ا هر دو توجیه‌نشده هستند، آن هم به یک اندازه) و کسی که از دیدگاه درونی‌گرایانه دربارهٔ معرفت پیروی می‌کند باید بگوید اگر باورهای این دو «همزاد» هر دو درست باشند، معرفت‌بخشی آن‌ها نباید فرقی با هم داشته باشد.


== ساختار معرفت: مبناگرایی و انسجام‌گراییویرایش ==

بسیاری از باورهای ما توجیه خود را از راه استنتاج از باورهای دیگر می‌گیرند، خود این باورهای بنیادین‌تر نیز ممکن است با استنتاج از باورهای دیگر توجیه شوند؛ اما به نظر می‌رسد این سیر باید در جایی متوقف شود تا گرفتار تسلسل باطل نشویم وگرنه معرفت یا شناخت امکان‌پذیر نخواهد بود.
به عبارت دیگر حداقل گاهی، یک باور A به خاطر وابستگی به یک باور دیگر B معرفت‌بخش (یا موجه) است و باور B شواهد A را تشکیل می‌دهد؛ ولی به نظر می‌رسد که این فقط وقتی درست است که باور B خودش معرفت‌بخش یا موجه باشد؛ ولی چگونه باور B موجه است؟
احتمالاً باور B به یک باور دیگر شخص، C، وابسته‌است؛ ولی باز هم به نظر می‌رسد این فقط وقتی درست باشد که C خودش موجه یا معرفت‌بخش باشد. کجا و چگونه این فرایند وابستگی باورها به باورهای دیگر به پایان می‌رسد؟
اینکه این روند تا کجا و به چه صورتی می‌تواند ادامه داشته باشد ساختار توجیه معرفتی را شکل می‌دهد. پُرآوازه‌ترین دیدگاه‌ها دربارهٔ ساختار توجیه معرفتی عبارتند از:مبناگرایی، انسجام‌گرایی و عمل‌گرایی.
مبناگرایان برای دچارنشدن به این شک می‌گویند که لازم نیست همهٔ باورهایمان برای موجه‌بودن به باورهای دیگرمان وابسته باشند. مبناگرایان می‌گویند برخی از باورهای ما باور پایه هستند: موجه‌بودن (یا معرفت‌بخشی) این باورها مستقل از این است که به باور دیگری وابسته باشند. این باورهای پایه مبنایی می‌شوند که همهٔ باورهای موجه دیگرمان از آن ساخته می‌شوند: همهٔ باورهای موجه ما که پایه نیستند، مستقیم یا غیرمستقیم وابسته به مبنای باورهای پایه هستند. مبناگرایی صرفاً تأییدی است بر این ساختار اولیه. روایت‌های مختلف مبناگرایی در این با هم فرق دارند که کدام باورهای ما می‌توانند باور پایه باشند (یعنی می‌توانند بدون وابستگی به بقیهٔ باورهایمان موجه باشند) و چطور یک باور می‌تواند به‌خوبی به باور دیگری وابسته باشد.
انسجام‌گرایان می‌گویند که فقط روابط شواهدگونه بین باورها می‌توانند هرکدام از باورهایمان را موجه کنند و بنابراین وجود باورهای پایهٔ مبناگرایان را نمی‌پذیرند. انسجام‌گرایان در عوض برای حل مسئلهٔ تسلسل دلایل وجود «دور» را در توجیه می‌پذیرند: گاهی A به خاطر وابستگی به B موجه‌است، حال‌آن‌که B خودش (احتمالاً غیرمستقیم و از یک راه طولانی از وابستگی‌ها) به A وابسته‌است. چیزی که موجب موجه‌بودن باورهایمان می‌شود، از دیدگاه انسجام‌گرایان این است که باورهایمان چقدر با یکدیگر انسجام دارند، نه این‌که چطور به مبنایی از باورهای پایه بستگی داشته باشند. انسجام‌گرایی هم فقط تأییدی بر این شکل اولیه از ساختار باورهای موجه ماست، و این شکل اولیه به روش‌های موفق بی‌شماری به کار گرفته می‌شود.
همچنین نظریه کهکشان سانی علم، تقریری در فلسفه علم و معرفت شناسی است تا چرایی و چونی انواع تحول و ثبات فهم و تحول انگاره را در علوم بشری توضیح دهد. این نظریه مفاهیم را به دو دسته عرفی و فنی تقسیم می کند. مفاهیم عرفی بخودی خود (و نه از حیث زبانشناسی) چندان پیچیده و سزاوار بحث علمی نیستند. اما مفاهیم فنی هر یک کهکشانی عظیم از مفاهیم را در برمی گیرند که با مفاهیم دیگر در تعامل علم ساختی هستند.  نه فقط مفاهیم، بلکه علوم نیز هر یک در چنین کهکشان عظیمی در حال تعامل هستند و همواره در حال داد و ستد و تولید و توالد اند. وی دوازده نوع تحول (نگا. تحولات دوازده گانه در فهم ) را در کهکشان علوم بشری برمی شمارد. 


== جستارهای وابستهویرایش ==
نظریه کهکشان سانی علم
تحول و ثبات فهم
تحول انگاره


== پیوند به بیرونویرایش ==
اندیشنامه رجاء؛ نظریه کهکشان سانی فهم، حمید رجایی
دوازده گانه تحول فهم بشری
http://riffwiki.com/Galaxy-like_and_gradual_correspondence_theory Galaxy-like and gradual correspondence theory
پایگاه اندیشوران، نظریه کهکشانسانی معرفت، حمید رجایی ریزی
پرسش و پاسخ در باره ی نظریه کهکشان سانی معرفت، حمید رجایی
فرهنگنامه تخصصی رجاء،حمید رجایی،تحول فهم،1990
Creativity, Lateral thinking and Religiuse belife


= پانویسویرایش =


= برابرنهادهای انگلیسیویرایش =
ادراکی Perceptual
انسجام‌گرایی Coherentism
ایده‌آلیسم Idealism
باور پایه Properly Basic Belief
باور صادق موجه Justified True Belief
بایسته شناسانه Deontological
بیرونی‌گرایی Externalism
پدیده باوری Phenomenalism
تحلیل معرفت Analysis of Knowledge
تسلسل دلایل Regress of Reasons
توجیه Justification
توصیف Account
دامنه Scope
درونی‌گرایی Internalism
دیدگاه، موضع View, Position
روش‌شناسی، روش‌ها Methodology
شخص Subject
شک‌گرایی، شک Skepticism
غیربایسته شناسانه NonDeontological
مبناگرایی Foundationalism
معرفت‌شناسی Epistemology
معرفتی Epistemic
معرفت‌داشتن To know
موجه Justified
نظریهٔ معرفت Theory of Knowledge
نوشتارها Literature
واقع گرایی تصویری Representative realism
واقع گرایی علٌی Causal realism
واقع گرایی مبتنی بر عرف عام Commonsense realism


= منابع و مطالعهٔ بیشترویرایش =
فرهنگنامه تخصصی رجاء، بخش معرفت‌شناسی


== کتاب‌شناسی فارسیویرایش ==
برتراند راسل. مسائل فلسفه. ترجمهٔ منوچهر بزرگمهر. تهران: انتشارات خوارزمی، ۱۳۷۷. 
جان هاسپرز. درآمدی بر تحلیل فلسفی. ترجمهٔ موسی اکرمی. تهران: انتشارات طرح نو، ۱۳۷۹. (ترجمه دیگر از این کتاب:سهراب علوی نیا، نشر نگاه، ۱۳۸۶)
کازیمیرتز آژدوکیویچ. مسائل و نظریات فلسفه. ترجمهٔ منوچهر بزرگمهر. تهران: انتشارات دانشگاه صنعتی شریف، ۱۳۵۶. 
رابرت آئودی. معرفت‌شناسی. ترجمهٔ علی اکبر احمدی. تهران: پژوهشگاه فرهنگ و اندیشه اسلامی، ۱۳۸۶. 
منصور شمس. آشنایی با معرفت‌شناسی. تهران: انتشارات طرح نو، ۱۳۸۷. 
مرتضی فتحی زاده. جستارهایی در معرفت‌شناسی معاصر. تهران: انتشارات آیت عشق، ۱۳۸۴. 


== پیوند به بیرونویرایش ==

مقالات دانشنامه استنفورد:

پیوندهای دیگر