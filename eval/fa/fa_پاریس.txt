ن آثار توریستی جهان جای دارند. پاریس با دارا بودن بیش از ۳۰ میلیون توریست در سال در صدر پر بازدیدترین شهرهای جهان قرار دارد.
موزه لوور در پاریس سالیانه هشت میلیون توریست را به خود جذب می‌کند که به همین دلیل به عنوان پر بیننده‌ترین موزه جهان شناخته می‌شود. کلیسای نوتردام با ۱۳ میلیون و کلیسای سکره کر با ۱۲ میلیون بازدید سالیانه توسط توریست‌ها از دیگر قطب‌های جذب توریست در پاریس هستند. برج ایفل نیز به عنوان مشهورترین اثر شهری پاریس سالانه به طور متوسط ۶٫۵ میلیون بازدید کننده دارد. این برج از زمان شروع به کار تاکنون بیش از ۲۳۰ میلیون بازدیدکننده را به خود جذب کرده است. دیزنی‌لند پاریس که پربیننده‌ترین اثر توریستی قاره اروپا محسوب می‌شود نیز در پاریس قرار داشته و سالانه بیش از ۱۴٫۵ میلیون بازدیدکننده دارد.
پاریس با دارا بودن بیش از ۱۵۰ موزه سالانه میلیون‌ها توریست خارجی را به سمت این موزه‌ها جذب می‌کند. در این میان موزه لوور که به عنوان مشهورترین و بزرگترین موزه جهان شناخته می‌شود میزبان تعدادی از مشهورترین آثار تاریخی و هنری چهان است. از این جمله می‌توان به تابلو مونالیزا یا لبخند ژوکوند اثر لئوناردو داوینچی، مجسمه مشهور ونوس اثر مشهور دوره یونان باستان مربوط به ۱۳۰ سال پیش از میلاد مسیح و آثار تمدن‌های بزرگ بین‌النهرین، ایران باستان و مصر باستان اشاره کرد. آثار پابلو پیکاسو در موزه پیکاسو و آثار آگوست رودین در موزه رودین در پاریس نگهداری می‌شود. مرکز ملی هنر و فرهنگ ژرژ پمپیدو نیز میزبان موزه ملی هنر مدرن است. انجمن هنری مون پارناس نیز دارای موزه‌ای به نام موزه مون پارناس است. آثار هنری مربوط به دوره رونسانس و آثار هنری سبک امپرسیونیسم نیز در موزه‌های کلونی و اورسی نگهداری می‌شوند.
موزه تازه تأسیس کوا برانلی که در سال ۲۰۰۶ گشایش یافت نیز سومین موزه بزرگ پاریس بوده و دارای آثاری از قاره‌های آفریقا، آسیا، اقیانوسیه و آمریکا می‌باشد.
علاوه بر موزه‌ها و ساختمان‌های مشهور، مکان‌هایی همچون کاباره‌ها، رستوران‌ها، هتل‌ها، پارک‌ها، باغ‌ها و کاخ‌های مشهور پاریسی نیز از جمله نقاط توریستی پاریس محسوب می‌شوند و سالانه میلیون‌ها توریست را از سراسر جهان به سمت خود جلب می‌کنند.


=== ورزشویرایش ===
پاریس میزبان تیم فوتبال پاریس سن ژرمن (Paris Saint-Germain FC)، تیم بسکتبال پاریس بسکت ریسینگ (Paris Basket Racing) و تیم راگبی استات فرانسه (Stade Français) است.
ورزشگاه ۸۰٫۰۰۰ نفری و ۵ ستاره استاد دوفرانس نیز در پاریس قرار دارد. فینال مسابقات جام جهانی فوتبال ۱۹۹۸ و فینال مسابقات جام جهانی راگبی در سال ۲۰۰۷ در این ورزشگاه برگزار شده است. این ورزشگاه جهت انجام مسابقات فوتبال، راگبی و دو و میدانی مورد استفاده قرار می‌گیرد. این ورشگاه سالانه میزبان بازی‌های خانگی تیم ملی فوتبال و راگبی فرانسه و همچنین بازی‌های باشگاهی این دو رشته است. همچنین فینال جام قهرمانان باشگاه‌های اروپا در سال ۲۰۰۶ نیز میان دو تیم بارسلونا و آرسنال در ورزشگاه استاد دو فرانس برگزار شد.
پاریس میزبان بازیهای المپیک تابستانی سال‌های ۱۹۰۰ و ۱۹۲۴ و جام‌های جهانی فوتبال ۱۹۳۸ و ۱۹۹۸ بوده است. همچنین مکان آغاز و پایان بزرگترین مسابقات دوچرخه‌سواری جهان یعنی تور دو فرانس در این شهر می‌باشد. همچنی سالانه مسابقات تنیس آزاد فرانسه (رولند گاروس) که یکی از ۴ گرانداسلم بزرگ تنیس در جهان است نیز در پاریس برگزار می‌شود. علاوه بر این مسابقات همچنین می‌توان از مسابقات بیم‌المللی دو ماراتون پاریس، مسابقات تنیس مسترز پاریس، مسابقات اسبدوانی رپوبلیک و جام اسبدوانی گراند پریکس لارک تریومف نام برد.
مردم پاریس نیز به ورزش بسیار علاقه‌مند بوده و از امکانات ورزشی این شهر بهره می‌برند در پاریس هزاران مجموعه کوچک و بزرگ عمومی و خصوصی ورزشی وجود دارد که از آن جمله می‌توان به ۱۳۹ مجموعه ورزشی عمومی، ۳۷ استادیوم ورزشی، ۴۶ مجموعه زمین‌های تنیس و ۳۷ مجموعه استخر اشاره کرد. علاوه بر این ۲۰٫۰۰۰ دوچرخه نیز در ۱٫۴۵۱ ایستگاه در اختیار مردم قرار دارد. در مجموع در پاریس بیش از ۳۷۰ کیلومتر مسیر اختصاصی دوچرخه موجود است.


== روابط بین‌المللیویرایش ==
پاریس دارای یک شهر خواهر و تعدادی شهر شریک است.


=== شهر خواهرویرایش ===
 رم، ایتالیا، از سال ۱۹۵۶ (Seule Paris est digne de Rome; seule Rome est digne de Paris / Solo Parigi è degna di Roma; Solo Roma è degna di Parigi / "تنها پاریس شایسته رم است؛ تنها رم شایسته پاریس است").


=== شهرهای شریکویرایش ===


== آثار دیدنیویرایش ==
برج ایفل (فرانسه: La Tour Eiffel) «با حدود ۶٫۵ میلیون نفر بازدید کننده در سال»
دیزنی‌لند پاریس (فرانسه:Disneyland Paris) «با حدود ۱۴٫۷ میلیون نفر بازدید کننده در سال»
موزه لوور (فرانسه: Musée du Louvre) «با حدود ۸ میلیون نفر بازدید کننده در سال»
موزه اورسی (فرانسه: Musée d'Orsay) «با حدود ۳ میلیون نفر بازدید کننده در سال»
کلیسای نوتردام (فرانسه: La Cathédrale Notre Dame)«با حدود ۱۳ میلیون نفر بازدید کننده در سال»
کلیسای سکره کر (فرانسه: Sacré Coeur) «با حدود ۱۲ میلیون بازدید کننده در سال»
خیابان شانز الیزه (فرانسه:Avenue des Champs Elysées)
کاخ ورسای (فرانسه: Château de Versailles)
معبد پانتئون (فرانسه: Panthéon)
باغ تویلری (فرانسه: Jardin des Tuileries)
باغ گیاهان (فرانسه: Jardin des Plantes)
باغ لوکزامبورگ (فرانسه: Jardin de Luxembourg)
مرکز ملی هنر و فرهنگ ژرژ پمپیدو (فرانسه: Centre national d'art et de culture Georges-Pompidou)
گورستان پرلاشز (فرانسه:Cimetière du Père Lachaise)
تاق نصرت تریومف (فرانسه: Arc de Triomphe)
تاق نصرت عظیم دفانس (فرانسه: Grande Arche de la Défence)
عمارت انولید (فرانسه: Hôtel des Invalides)
میدان کنکورد (فرانسه: Place de la Concorde)
کتابخانه ملی فرانسه (فرانسه: La Bibliothèque Nationalle)
کاخ الیزه (فرانسه: Palais de l'Élysée)
خیابان ریولی (فرانسه: Rue de Rivoli)
دانشگاه سوربن (فرانسه: La Sorbonne)
کاخ انستیتو یا عمارت فرهنگستان فرانسه
اپرا گارنیه (فرانسه: Opéra Gargnier)
کلیسای مادلن (فرانسه: Église de la Madeleine)
قلعه ونسن (فرانسه: Château de Vincennes)
قلعه کنسیرژری (فرانسه: La Conciergerie)
مدرسه عالی ملی هنرهای زیبای پاریس (فرانسه: École nationale supérieure des Beaux-Arts)
کاخ شایو (فرانسه: Palais de Chaillot)
عمارت گراند پله (فرانسه: Grand Palais)
عمارت پتیت پله (فرانسه: Petit Palais)
برج مون پارناس (فرانسه: Tour Montparnasse)
میدان وندوم (فرانسه: Place Vendôme)
پل الکساندر سوم (فرانسه: Pont Alexandre III)
مسجد پاریس (فرانسه: Grande Mosquée de Paris)
پاریس پلاژ (فرانسه:Paris Plage)
خیابان کاردینال دو بوآ (فرانسه: La Rue De Cardinal De Bois)
ورزشگاه استاد دو فرانس (فرانسه: Stade de France)
بلوار سن ژرمن (فرانسه: Boulevard Saint-Germain)
عمارت مجلس ملی فرانسه یا کاخ بوربون (فرانسه: L'Assemblée Nationale)
هتل دویل یا سالن شهر (فرانسه: L'hôtel De Ville یا Salle De Ville)
هتل ریتز (فرانسه: L'hôtel Ritz)


=== نگارخانهویرایش ===


== پیوند به بیرونویرایش ==
وب سایت رسمی شهر پاریس
مشاهده پاریس به صورت سراسرنما
راهنمای سفر به پاریس از ویکی‌تراول
وبگاه ایرانیان دوستدار فرانسه


== منابع و توضیحاتویرایش ==
با نگاهی به ویکی‌پدیای انگلیسی و فرانسه.