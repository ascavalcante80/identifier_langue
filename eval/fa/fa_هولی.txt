ماده شده روشن می‌شود و تمثالی از هولیکا که از خیزران و بوریا ساخته شده در حرکت دسته‌جمعی منظم به همراه خوانندگان و نوازندگان محلی به وسیلهٔ برهمن‌ها با تشریفات به محل منتقل می‌شود. تمثال در وسط تل آتش گذارده می‌شود و دستیار برهمن، هفت بار آن را طواف می‌کند و قبل از این‌که آن را آتش بزنند، اشعاری را در ستایش هولی می‌خوانند. مفهوم آن اشعار جملات زیر است:

«روشن کردن آتش به عنوان نمادی
از نابودی تمام شرهایی که در انسان وجود دارد

دعا به درگاه خدا برای رفاه و بهبودی بشر»

سپس مردم به خانه‌هایشان برمی‌گردند. در روز دوم از صبح زود تا ظهر بر سر و روی دوستان و خویشان گرد رنگ می‌ریزند یا با آب‌فشان آب‌رنگی می‌پاشند. اما مسن‌ترها گرد قرمز را به آرامی روی صورت هم می‌ریزند. مردم البته از رنگین شدن لباس‌هایشان ناراحت نمی‌شوند. در غروب همان روز، مردم شیرینی تعارف می‌کنند؛ دوستان سه‌بار همدیگر را در آغوش می‌گیرند و برای هم آرزوی خوشبختی می‌کنند و کودکان و نوجوانان برای ادای احترام بر پاهای بزرگ‌ترهایشان دست می‌کشند. در ایالت پنجاب، سیک‌ها مراسم هولاموهالا را یک روز بعد از مراسم هولی با شادمانی فراوان برگزار می‌کنند.


== جغرافیای برگزاری ==
در سالهای اخیر در کشورهایی که جمعیت بزرگی از هندوها وجود داردنیز این مراسم برگزار می شود. اما جغرافیای تاریخی آن در هندوستان، نپال و پاکستان و کشورهای مجاور که جمعیت هندو در آن به چشم می‌خورد جشن گرفته می‌شود. بزرگترین جشن برای هولی در منطقه‌ای به نام براج اتفاق می‌افتد که به کریشنا خدای هندو مرتبط است. ماتورا، ویرینداوان، نانداگوان و براسانا. این مکان‌ها در طول جشن مقصد گردشگران بسیاری ست.


== جستارهای وابسته ==
نوروز


== پانویس ==


== منابع ==
«نگاهی به هولی یا جشن رنگ در هند». تابناک. بازبینی شده در ۸ مارس ۲۰۱۲.
بررسی تطبیقی مراسم نوروز در ایران و هند. چشم‌انداز ارتباطات فرهنگی، فروردین ۱۳۸۵، شماره ۲۲؛ پایگاه مجلات تخصصی نور. بازبینی شده در ۸ مارس ۲۰۱۲.
جادوی رنگ‌ها در جشن هولی (۱) و جادوی رنگ‌ها در جشن هولی (۲) پایگاه تحلیلی ـ خبری شهروند. بازبینی شده در ۸ مارس ۲۰۱۲.
نوروز و هولی و مشترکات آن [[۲]]