 را به عربی برگرداند و نام کلیله و دمنه بر آنها نهاد. ترجمه‌های لاتین و یونانی آن کتاب بعدها در سدهٔ ۱۴ پایهٔ داستان‌های آسوپ نوشتهٔ یک راهب بیزانسی را تشکیل‌داد.
آیین بودایی در خراسان بزرگ تا اندازه‌ای ریشه گرفته بود و یکی از کانون‌ها و نیایش‌گاه‌های بزرگ آن در صومعهٔ بودایی بلخ بود. این صومعه به سانسکریت، «ناوا ویهارا» نام داشت که معنی آن «صومعهٔ نو» است. این نام در فراگویی پارسی‌زبانان به گونهٔ نوبهار درآمد. لقبی که به گردانندگان این صومعه در زبان سانسکریت داده بودند، «پراموکها» به معنی «سرور» بود و نام خانوادهٔ برجستهٔ ایرانی برمکیان از همین لقب گرفته شده است. برمکی‌ها عهده‌دار و گردانندهٔ این نیایش‌گاه بودایی بودند.
به تازگی روزنامه آساهی ژاپن از قول یک باستان شناس برجسته ژاپنی به نام «نوگوچی» از یافته شدن ۱۹ تندیس بودا در استان فارس گزارش داد. در گزارش دیگری از شبکه «بودیست نیوز» درازای این تندیسها میان ۵ تا ۲۰ سانتیمتر و جنس آنها از گچ و گل اعلام شده‌است.
برخی از پژوهشگران استدلال می کنند که ایین بودایی ریشه ی ایرانی دارد. بر این بنیاد ایین بودایی ریشه در متافیزیک ایرانی و به ویژه دین زرتشتی دارد. بنابراین این دسته از پژوهشگران ریشه ی هندی آیین بودایی بودایی را رد می کنند. چنین فرضیه ای بسیاری از فرضیه های سنتی در مورد آیین بودایی و خواستگاه آن و همچنین فرضیه های سنتی در پیرامون زمینه ی تاریخی و سیاسی ان را به چالش کشیده است. 


== جستارهای وابستهویرایش ==
سه کالبد بودا
چرخ دارما
تناسخ
باززایی (آیین بودایی)
هندوئیسم
کارما


== پانویسویرایش ==


== منابعویرایش ==
پاشایی، ع. : فراسوی فرزانگی (پرَگیا پارَمیتا)، نشر نگاه معاصر، تهران ۱۳۸۰.
کتاب از آیین هندو، بودا تا بینهایت: مهندس شیما نثاری حقیقی فرد-انتشارات مهر امیرالمؤمنین-سال ۱۳۹۰.


== پیوند به بیرونویرایش ==
سُمنیه، فرقه‌ای بودایی در جهان اسلام