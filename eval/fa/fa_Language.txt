 کمکی فرامرزی (بین‌المللی) اغلب زبان‌های فراساخته‌ای هستند که سعی شده‌است ساده‌تر از زبان‌های طبیعی باشند. سایر زبان‌های فراساخته به گونه‌ای ایجاد شده‌اند که منطقی‌تر از زبان‌های طبیعی باشند؛ از نمونه‌های مشهور این زبان‌ها زبان لژبن (Lojban) است.
برخی از نویسندگان، از جمله تالکین با هدف‌هایی چون ادبیات، هنر یا دلایل شخصی زبان‌های تفننی آفریده‌اند. در سال‌های اخیر طرفداران مجموعه تلویزیونی پیشتازان فضا زبان نژاد کلینگان (Klingon)، که دارای دستور زبان و واژگان ویژه خود است را گسترش داده‌اند.
زبان اسپرانتو نیز زبانی علمی یا فراساخته‌است. این زبان توسط دکتر لودویک لازاروس زامنهوف ساخته شد. اسپرانتو به علت ساختار علمی و آسان خود مورد توجه متفکران و دانشمندان با ملیّت‌های گوناگون قرار گرفته و به خاطر ویژگی‌های منحصربه‌فرد آن، سازمان علمی، فرهنگی و تربیتی سازمان ملل متحد (یونسکو) در سال ۱۹۵۴ (میلادی) به اتفاق آرا آن را به عنوان زبان بین‌المللی و بی‌طرف به رسمیت شناخت و آموزش اسپرانتو را به تمامی کشورهای عضو خود توصیه کرد.


== جستارهای وابسته ==
خانواده‌های زبانی جهان
خط
رشد زبان
زبان‌شناسی
زبان‌شناسی تاریخی
زبان‌های ابداعی، اختراعی، فراساخته یا مصنوعی
ضرب‌المثل
فهرست زبان‌های جهان
زبان اشاره


== پانویس ==


== منابع ==
کتاب درسی دستور زبان فارسی سال دوم راهنمایی ایران.
محسنیان‌راد، مهدی. ارتباط شناسی. سروش، ۱۳۶۹. ص.۱۷۴ تا ۱۷۷. 
نجفی، ابوالحسن. مبانی زبان‌شناسی و کاربرد آن در زبان فارسی. تهران: نیلوفر، تابستان ۱۳۸۵. ISBN 964-448-020-1. 


== پیوند به بیرون ==
وب‌گاه انجمن زبان‌شناسی ایران
وب‌گاه زبان فارسی