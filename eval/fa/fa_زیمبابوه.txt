ن کشور درآمد دارد.


=== واحد پول ===
در سال ۲۰۰۹ دولت زیمبابوه به‌دلیل نداشتن هیچ پشتوانه‌ای واحد پول خود را به مدت یک سال از گردونه خارج کرد. التون مانگوما، وزیر اقتصاد و برنامه‌ریزی زیمبابوه، در مصاحبه‌ای تلویزیونی گفت که دولت تصمیم گرفته است تا پول واحد زیمباوه را که در حال حاضر نیز اثری از آن در مبادلات نیست، به مدت یک سال متوقف کند. به گفته وی از این پس دلار زیمبابوه در مبادلات استفاده نخواهد شد زیرا هیچ چیزی برای حمایت از آن و حفظ ارزشش وجود ندارد. این اقدام در حالی صورت می‌گیرد که در ماه ژانویه سال جاری میلادی و در پاسخ به تورم بسیار بالا دولت زیمبابوه استفاده از ارزهای کشورهای دیگر همچون پولای بوتسوانا، راند آفریقای جنوبی، دلار آمریکا، یورو و پوند انگلیس را قانونی اعلام کرده بود. به گزارش خبرگزاری فرانسه، دولت زیمبابوه طی دو سال گذشته ۲۲ صفر را از واحد پول خود حذف کرده است. بالاترین اسکناس زیمبابوه که پیشتر در گردش بود اسکناس ۱۰۰ تریلیون دلاری زیمبابوه بود که با آن حتی نمی‌شد یک قرص نان خرید.


== مردم ==
جمعیت این کشور شامل ۱۲٬۵۲۱٬۰۰۰ نفر است که میانگین سنی آنها ۲۰٬۱ سال است.
امید به زندگی در بدو تولد برای زنان ۳۸٬۳۵ سال و برای مردان ۴۰٬۶۲ سال است.
انسداد سیاسی باعث زمین‌گیر شدن اقتصاد زیمبابوه شده‌است و بیش از سه‌میلیون از جمعیت جوان کشور راه مهاجرت در پیش گرفته‌اند، ایدز گریبانگیر ۲۴ تا ۳۵ درصد جمعیت ۱۳میلیونی کشور است و میانگین عمر، ظرف ۲۰ سال، از ۵۵ به ۳۵ سال سقوط کرده‌است.


=== زبان ===
چوایی، Chibarwe، انگلیسی، Kalanga،"Koisan"
(احتمالا Tsoa) |Nambya، Ndau، Ndebele، شنگانی، شونا،"sign language" سوتو، Tonga، تسوانا، وندا، خوسایی


== فرهنگ ==
نمایشگاه بین‌المللی کتاب زیمبابوه، که هر ساله در اول ماه اوت برگزار می‌شود، معتبرترین نمایشگاه کتاب در قارهٔ آفریقا به‌شمار می‌آید.


== ارتباطات ==
۳۳۱ هزار و ۷۰۰ خط تلفن ثابت و ۸۳۲ هزار و ۵۰۰ خط تلفن همراه در این کشور وجود دارد.
زیمبابوه ۱۵ هزار و ۵۰۷ میزبان اینترنت و یک میلیون و ۲۲۰ هزار کاربر دارد.


== پانویس ==


== منابع ==
http://allafrica.com/stories/200801180772.html
http://en.wikipedia.org/wiki/Zimbabwe
آشنایی با زیمبابوه
ویکی‌پدیای انگلیسی.