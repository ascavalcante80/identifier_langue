ماری‌هایی که از طریق آب آشامیدنی ناسالم شیوع می‌یابند، بیشتر می‌شود. گرمایش زمین همچنین تأثیر بسزایی در کاهش تعداد جوجه پنگوئن‌ها دارد. طبق برآوردهای سازمان بهداشت جهانی، بیماری‌هایی که از تغییرات اقلیمی و گرم شدن زمین ناشی می‌شود، هر ساله باعث مرگ و میر ۸۰ هزار نفر در کشورهای آسیایی می‌شود. مقامات سازمان ملل تاکنون چندین بار دربارهٔ پیامدهای گرم شدن زمین هشدار داده‌اند و خواستار اقدام فوری اعضای این سازمان در جلوگیری از این پدیده شده‌اند.


== گرم‌ترین سال تاریخ زمین ==
سازمان جهانی هواشناسی، سال ۲۰۱۵ میلادی را گرم‌ترین سال تاریخ جهان و ماه جولای این سال را گرم‌ترین ماه تاریخ اعلام کرد، در این سال ۹ کشور رکورد بیشترین دما را تجربه کردند و انتظار می‌رود پدیده ال‌نینو باعث افزایش هر چه بیشتر دمای جهان شود. بر اساس اطلاعات منتشر شده از سوی ناسا (NASA) و سازمان هواشناسی ژاپن (JMA)، ماه جولای سال ۲۰۱۵ به عنوان گرم‌ترین ماه ثبت شده پس از پیدایش ابزارهای سنجش دمای هوا در اواخر قرن نوزدهم میلادی لقب گرفت. پژوهش‌ها بر روی جنگل‌ها، یخ‌های قطبی و جزایر مرجانی در دریاها نیز نشان داده است که کره زمین در این سال در گرم‌ترین حالت خود در طی ۴۰۰۰ سال گذشته است. پیش از این سال ۲۰۱۰ گرم‌ترین سال تاریخ زمین تعیین شده بود.


== جستارهای وابسته ==
تأثیرات گرم‌شدن زمین
بیابان‌زدایی


== پیوند به بیرون ==
کاریکاتور مربوط به گرم شدن زمین، سازمان ملل، ۲۰۰۷
توضیح گرمایش زمین به زبان ساده
تغییرات آب و هوایی و فناوری‌های مناسب


== پانویس ==