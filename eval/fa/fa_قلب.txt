ی‌کند که بطن چپ خون را به سراسر بدن می‌فرستد. سیاهرگ‌ها خون را به قلب منتقل می‌نمایند، در حالی که سرخرگ‌ها خون را از قلب خارج می‌سازند. سیاهرگ‌ها معمولاً فشار کمتری در مقایسه با سرخرگ‌ها دارند. قلب هنگام استراحت با ضربان حدود ۷۲ بار در دقیقه می‌تپد. فعالیت این تعداد را افزایش می‌دهد، اما در طولانی‌مدت نرخ استراحت قلب را کمتر می‌نماید و این مسئله برای سلامت قلب خوب است.


== بیماری‌های قلبی ==
بیماری‌های قلب و عروقی (CVD) معمول‌ترین عامل مرگ در جهان در سال ۲۰۰۸ بودند که باعث ۳۰ درصد از موارد مرگ شدند. از این میزان بیش از سه چهارم به خاطر بیماری شریان‌های کرونری و سکته بوده است. عوامل خطر شامل مواردی همچون: سیگار کشیدن، اضافه وزن داشتن، عدم فعالیت‌های ورزشی کافی، کلسترول بالا، فشار خون بالا، نوعی دیابت که به شکلی ضعیف کنترل شده و موارد دیگر می‌شود. تشخیص بیماری قلبی عروقی اغلب با شنیدن به صدای قلب با گوشی پزشکی، ECG یا با فراصوت صورت می‌گیرد. بیماری‌های مرتبط با قلب اصولاً با متخصصین قلب درمان می‌شود، هرچند که بسیاری از متخصصین پزشکی دیگر نیز ممکن است در حل این مسئله کمک کنند.
متخصصان اعتقاد دارند بیماری سرطان صرف نظر از این که فرد مبتلا اقدام به درمان دارویی کرده باشد یا خیر، می تواند به عضلات قلب آسیب برساند. شیمی درمانی به طور بالقوه موجب مسمومیت قلب می شود و بیماران سرطانی را در برابر اختلالات قلبی از جمله ایست قلبی یا ایسکمی میوکارد آسیب پذیر می کند ضمن اینکه رشد خود تومور نیز می تواند موجب آسیب بافت قلب شود.


== جستارهای وابسته ==
ریتم طبیعی قلب
الکتروکاردیوگرافی
ضربان‌ساز
آترواسکلروزیس
سکته قلبی
فشار خون بالا


== منابع ==


== پیوند به بیرون ==
تصاویر عمل جراحی قلب باز-۱
تصاویر عمل جراحی قلب باز-۲