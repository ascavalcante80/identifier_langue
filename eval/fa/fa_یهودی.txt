 اسراییل به اقلیت رسیدند و نام ایالت رومی یودیا به سیریا پلستینا تغییر نام پیدا کرد. در سال ۱۹۴۸ برای بار سوم دولت قوم یهود مستقر شد.


== جمعیت ==
یهودیان در بسیاری از کشورهای جهان ساکن هستند. جمعیت یهودیان جهان ۱۳ تا ۱۸ میلیون نفر، معادل ۰٫۱۹٪ جمعیت جهان می‌باشد و ازاین تعداد، ۴۱٪ در اسراییل و ۴۰٪ در ایالات متحده آمریکا و ۱۹٪ در سایر نقاط دنیا زندگی می‌کنند. یهودیان بیش از ۲۷۰۰ سال در ایران زیسته‌اند و اکنون حدود هشت‌هزار نفر از آنان، ساکن ایران هستند.


== جهود ==
جُهود واژه‌ای است در زبان فارسی به معنی یهود، یهودی، کلیمی. به نظر بیشتر یهودیان امروزه این واژه برای تحقیر به کار می‌رود.


=== کاربرد در ادبیات قدیم ===
این واژه بارها در چکامه‌های فارسی شاعرانی مانند فردوسی، سعدی، ناصرخسرو و نظامی استفاده شده است.

دگر دین موسی که خوانی جهود
که گوید جز این را نشاید ستود. فردوسی .

بنگر بچه علم و فضل گشته ست
یعقوب جهود و تو مسلمان. ناصرخسرو.

خیالت را پرستش‌ها نمودم
وگر جرمی جز این دارم جهودم. نظامی .

گر نبارد فضل باران عنایت بر سرم
لابه بر گردون رسانم چون جهود اندر فطیر. سعدی .

یکی جهود و مسلمان نزاع می‌کردند
چنانکه خنده گرفت از نزاع ایشانم. سعدی.


=== ضرب المثل‌ها ===
«جهودبازی درآوردن» (در ادای مالی تعلل بسیار ورزیدن)، «مثل جهود» و «مثل جهود خیبری» (کسی که بسیار از خون می‌ترسد) و «جهوده خون دیده».


== پانویس ==


== منابع ==

مشارکت‌کنندگان ویکی‌پدیا، «Jews»، ویکی‌پدیای انگلیسی، دانشنامهٔ آزاد.