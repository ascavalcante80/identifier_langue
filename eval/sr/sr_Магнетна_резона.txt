ју ткива.


=== Неодстаци ===
За разлику од CT-ангиографије, МРТ није у стању да сачини слике депозита калцијума.
Понекад се снимци начињени МРТ неких артерија не подударају са онима добијеним конвенционалном катетер ангиографијом.
МРТ малих крвних судова, може понекад правити потешкоће, а понекад може бити тешко и да се одвоје прикази артерија од вена.
Код испитаника који не могу дуже да леже, или код оних који се не могу положити на леђа, снимци начињени МРТ могу бити лошег квалитета.
Неки тестови у току МРТ, захтевају од испитаника да задрже дах 15 до 25 секунди како би се добио добар и квалитет снимака МРТ, што може стварти потешкоће код снимања одређених болесника.
МРТ је тешко обавити код узнемирених, збуњених или особа са јаким боловима, јер код таквих особа постоје потешкоће да дуже леже у току снимања.
Изузетно гојазне особе не могу да стану у отвор конвенционалних апарата за магнетну резонанцу.
Присуство имплантата или других метални предмет, понекад отежава добијање јасне слике као и померања пацијента које може да има исти учинак.


== Контраиндикације ==

Нека стања и болести су контраиндикација за примену МРТ, а најчешће су;
Клаустрофобија (страх од затвореног простора)
Постојање страног тела, пре свега страног тела од гвожђа у телу;

старе васкуларне клеме
инсулинске пумпе
стари хируршки стаплес
имплантирани дозер лекова
стари вештачки срчани залисци
разни имплантати (у зависности од типа)
метално страно тело у оку
неуростимулатор
крхотине или други метални предмети у телу.

Метални имплантати и други метални предмети када се изложе јаком магнетном пољу могу се намгнетисати, или оштетити јаким радио фреквентним таласима. Такође може доћи до њиховог загревања и настанка опекотина. Посебно су опасни неки метални страни предмети у оку или мозгу, тако да МРТ испитивање може бити контраиндиковано код таквих болесника. Модерне метални имплантати, као што су титанијум и легуре челика, што зависи од њиховог састава и дијамагнетских особина обично не стварају проблем у МРТ.
Алергија на контрастно средство код магнетне резонантне ангиографије.
Метода је неподесна за особе са глаукомом ока и код увећане простате
Трудноћа и дојење. Нема доказа, да магнетна резонанца штети плоду, трудницама се не препоручује МРТ, осим ако је медицински то неопходно
Тетоважа или стална шминка - нарочито ако садрже металне честице, може изазвати проблеме приликом снимања (могу настати опекотине), посебно када се користи уређаје са високом вредношћу магнетног поља.
Брзо-покретни органи - попут срца могу бити приказане са смањеним квалитетом слике, или захтевају компензацију покрета. Кроз развој модерних мулти-каналних систем, који се све више срећу у болницама овај проблем је решен.
Особе које улазе у просторију за МРТ несмеју имати са собом акустичке апарате и металне предмете (новца, стаплес, пирсинг, минђуше, наочаре итд... Електронски и механички уређаји, као што су сатови, пејсмејкери мобилни телефони, ПДА уређаји, МП3 плејери - могу бити изложени јаком магнетном пољу и радио таласима и престати са радом.


== Индикације ==
Неуролошке болести ендокранијума;

Конгениталне малформације ЦНС са конгениталним аномалијама кранијума и кичменог стуба.
Конгенитална обољења ЦНС
Психомоторна ретардација
Педијатријска аноксично-исхемична оштећења
Интоксикације ЦНС
Субакутна и хронична исхемична оштећења и цереброваскуларне абнормалности ЦНС
Тумори лобање и мозга (примарни и секундарни) и краниофацијалног масива
Обољења беле мождане масе
Дегенеративна обољења ЦНС
Дијагностика запаљењнских неуролошких болести (мултипла склероза),
Промена у задњој можданој јами мозга су посебно видљиво на МР (што није случај код компјутеризоване томографије).

Болести кичма и кичмене мождине;

Дегенеративна обољења остеодискалног система (дискус хернија и остале промене на међупршљенским дискусима)
Повреде кичме и кичмене мождине
Запаљењски спондилитис
Трауматске повреде кичменог стуба
Тумори кичменог стуба и кичменог канала

Кардиоваскуларне болести;
За више информација погледајте чланак Магнетна резонантна ангиографија.

Анеуризма аорте, у грудном кошу и трбуху, или на другим великим крвним судовима.
Атеросклероза каротидне артерије на врату, које могу ограничити проток крви до мозга и изазвати мождани удар.
Дијагностика малих анеуризми и других малформација на артеријама мозга.
Атеросклероза и сужења крвних судова на ногама и припрема болесника за ендоваскуларне интервенције или операције.
Болест артерија бубрега, или сагледавање протока крви, како би се извршиле припреме за трансплантацију бубрега.
Као интервентна радиолошка метода у хирургији болести крвних судова, као што је усађивање стентова или процена стања после имплантације стента.
Откривање повреде једна или више артерија у врату, грудима, трбуху, карлици и удовима код повређених болесника.
Процена васкуларизације тумора пре операције или других поступака, као што је емболизација или селективна унутрашња зрачна терапија.
Дијагностика дисекција или раздвајања на грудној или трбушној аорти или њеним главним гранама.
Дијагностика обима атеросклерозе у коронарним артеријама и избор хируршке методе, као што је коронарни бајпас.

Ендокрине болести
Плућне емболије (угрушака крви из вена ногу), и друге болести плућа.
Болести трбуха и карлице:

Болести органа за варење и других отгана трбуха и карлице,
Болести хепато-билијарног стабла, панкреаса и жучних путева у одређеним болестима јетре и панкреаса (тумора панкреаса, инсуфицијенција спољашњег панкреаса) и порталног система.

Болести костију, зглобова и мишића

Дијагностика болести костију и околних структура (кука, колена, менискуса, укрштених лигамента), посебно код спортиста
Дијагностика туморских процеса на зглобовима мишићима и костма.


== Извори ==


== Види још ==

Магнетна резонантна ангиографија
Нуклеарна магнетна резонанција
Ангиографија
Компјутеризована томографија
Фарадејев кавез