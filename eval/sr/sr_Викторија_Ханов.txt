вог супруга.
Викторију је наследио најстарији син, принц од Велса, који је владао као краљ Едвард VII. Викторијина смрт била је крај владавине династије Хановер над Британијом, нови краљ је припадао династији Сакс-Кобург-Гота. Едвард је променио име краљевске куће у династија Виндзор током Првог светског рата, јер се име Сакс-Кобург-Гота повезивало са непријатељима Британије у току рата - империјалном Немачком, којом је владао Кајзер Вилхелм II, Викторијин унук.


== Заоставштина ==
Краљица Викторија је била први модерни владар Британије. Претходни владари су били активни учесници у процесу владања. Серија законских реформи довела је Дом комуна на много утицајнији ниво, на рачун монарха и Дома лордова — горњег дома Парламента. Краљевска улога постала је симболична. Од времена Викторијине владавине па надаље, монарх је, по речима Валтера Бејгхоа, имао „право да буде консултован, да саветује и упозори“.
Викторијина владавина је постала више симболична него политичка, са јаким нагласком на моралу и породичним вредностима, на супрот сексуалним, финансијским и личним скандалима који су били повезивани са претходним члановима Куће Хановер, који су дискредитовали монархију. Викторијина влдавина је у Британији успоставила концепт „породичне монархије“ са којом је настајућа средња класа могла да се поистовети.
На међународном нивоу, Викторија је била велики играч, не само као слика везана за империјални утицај Британије у њеним колонијама, него и због породичних веза са многим европским владарским породицама, које су јој донеле надимак „баба Европе“. Као пример овог статуса може да се наведе чињеница да су три главна владара зараћених земаља у току Првог светског рата били Викторијини унуци или ожењени њеним унукама. Осморо од деветоро њене унучади удало се или оженило члановима других владарских породица у Европи, а девета унука, принцеза Луиз, удала се за шкотског војводу.
Викторија је први познати болесник од хемофилије у краљевској породици, али није јасно како је добила. Могуће је да је добила услед неке генетичке мутације, јер је њен отац имао педесет и пет година када је Викторија зачета. Такође, било је спекулација да Војвода од Кента није њен биолошки отац, већ да је она кћи војводиног личног секретара и доказаног женскара, Ирца Сера Џона Конроја. Иако постоје некакви докази да је постојала романтична веза измећу Конроја и Викторијине мајке (Викторија је тврдила Војводи Велингтону да је лично била сведок афере), Конројева медицинска историја не показује икакав траг хемофилије у породици, а ова се болест и иначе обично преноси по женској линији. Много је вероватније да је добила од своје мајке, иако нема историје хемофилије ни у мајчиној породици. Иако није патила од болести, пренела је на барем троје своје деце. Најпознатија жртва хемофилије међу њеним наследницима је њен праунук, Алексеј, последњи руски царевић.
2004, европски владари и бивши владари потекли од Викторије су:
Елизабета II од Уједињеног Краљевства, краљица Велике Британије,
Харалд V од Норвешке, краљ Норвешке,
Карл XVI Густаф од Шведске, краљ Шведске,
Маргарета II од Данске, краљица Данске,
Хуан Карлос I од Шпаније, краљ Шпаније,
Константин II од Грчке, краљ Хелена, свргнут с трона,
Михај од Румуније, краљ Румуније, свргнут с трона,
Петар II Карађорђевић, краљ Југославије, свргнут с трона
2002, BBC је спровео истраживање на тему 100 највећих Британаца. Викторија се нашла на једанаестом месту.
Изуми Викторијанског доба укључују поштанске марке и железницу.
Више локација у свету је именовано према Викторији:
аустралијска држава Викторија,
главни град Британске Колумбије,
главни град области Саскачеван у Канади,
највеће језеро у Африци,
Викторијини водопади
Краљица Викторија је британски монарх у чију је славу подигнуто највише споменика на целој територији Британске империје. Најзначајнија је статуа испред Бакингемске палате, подигнута деценију након Викторијине смрти. Далеко контроверзнија статуа подигнута је испред куће Лајснтер у Даблину 1924. Две године након што је кућа изнајмљена за послове скупштине, кућа је купљена и претворена у седиште ирског независног парламента. Након година критиковања, 1947. статуа је уклоњена. Осамдесетих година двадесетог века, статуа је поклоњена Аустралији.


== Породица ==


=== Родитељи ===


=== Супружник ===


=== Деца ===


== Литература ==
Cecil, Algernon. (1953). Queen Victoria and Her Prime Ministers. London: Eyre and Spottiswode.
Dmoskoff, Yvonne. (2002). "Assassination Attempts Made on Queen Victoria's Life."
Farnborough, T. E. May, 1st Baron. (1896). Constitutional History of England since the Accession of George the Third, 11th ed. London: Longmans, Green and Co.
The Royal Household. (2004). "Victoria." Official Website of the British Monarchy.
"Queen Victoria." (1911). Encyclopædia Britannica, 11th ed. London: Cambridge University Press.
Weintraub, Stanley. Victoria: An Intimate Biography. New York: Dutton Books.


== Референце ==


== Спољашње везе ==

 Медији повезани са Victoria of the United Kingdom на Викимедијиној Остави