и 2011. године. За прикупљање података о броју становника, користила се метода да се рачунао сваки становник Намибије на дан заказаног пописа, без обзира где се та особа налазила. Таква метода се назива још и de facto метода. За потребе нумерације и организовања пописа, држава је подијељена на 4.042 пописна подручја. Ова подручја се не преклапају са административним границама ради добијања поузданијих података за потребе изборних спискова.
Попут многих држава Подсахарске Африке, Намибија има велики проценат радно-способног становништва који су ХИВ позитивни, или су оболели од сиде. Последњих година је начињен значајан напредак у борби против ове болести. Лечење је обезбеђено за око 90% заражених, а број нових инфекција је смањен за 60%. Према процени из 2011, око 13,4% одраслог становништва Намибије је било ХИВ позитивно, што и даље сврстава Намибију међу 10 држава са највећом преваленцом ХИВ позитивних на свету.
Енглески је службени језик. Половина Намибијаца говори Овамбо (Oshiwambo) као први језик, а веома је заступљен и африканс, који је био званични језик за време јужноафричке управе. Иако је службени језик енглески, већина белог становништва говори или африканс или немачки, оба језика су била службена до 1990. када је Намибија добила независност. Португалски језик говори један део црног становништва из Анголе. У Намибији се такође говори више од 11 домородачких језика, а многи становници говоре два или три језика.


== Види још ==
Немачка југозападна Африка
Национални парк Етоша


== Референце ==


== Литература ==
Lalita Prasad Singh (1980). The United Nations and Namibia. East African Publishing House. 


== Спољашње везе ==

Портал Владе Намибије
ЦИА о Намибији