нађених у литургијском формату који се назива Јасна. Једна од њих пита:

„Ко је створио путање сунца и звезда? Кроз кога месец сија и бледи? Ко подупире земљу и спречава да се небо сруши? Кроз кога постоји зора, подне и вече?" (Јасна 44. 3-6). 

Заратустра одговара да је то отац поретка, Ахура Мазда. Но, ко је онда створио зло и хаос?


=== Сукоб добра и злаУреди ===
За више информација погледајте чланак Дуализам.

Заратустра је живео у доба великих ратова и веровао је да је ратно стање на земљи одраз небеског рата: постоји, поред Ахура Мазде, и створитељ зла и деструкције, кога је називао Ангра Маињу, познат као Ахриман на пахлавију, језику Сасанидског царства којим је написан највећи део заратустранских списа.
Присуство вечитог сукоба измеду Ахура Мазде и Ангра Маиње његово учење чини примером дуализма. Људи су највеће поприште овог космичког сукоба, и имају моћ да (уз помоћ Доброг Господа) надвладају зло. Заратустранство је оптимистична вера, будући да су људи способни да себе избаве, а зло превазиђу. Снажно наглашавање личне одговорности представља важну одлику заратустранства.


=== ВремеУреди ===
За више информација погледајте чланак Време.
Спекулације о суштини времена започеле су под утицајем старих Грка, и из њих је проистекло веровање да је време извор свег појављивања и постојања, укључујући Бога и Ђавола (Ахура Мазду и Ангра Маињу). Време (зурван) је непокретни покретач, будући да се само не креће, а ипак управља свиме.


== ОбредиУреди ==

Церемонијом поновног рођења (naujote), деца се уводе у веру када су довољно одрасла да самостално одлучују, те да понесу свету белу кошуљу и траку од јагњеће вуне око појаса.


== ЛитератураУреди ==
Enciklopedija živih religija, Nolit, Beograd. 2004. ISBN 978-86-19-02360-3.


== ИзвориУреди ==


== Види јошУреди ==
Заратустра
Парси


== Спољашње везеУреди ==