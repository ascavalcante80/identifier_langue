ML) и DOM (Document Object Model) су објектно оријентисани за програмирање APIја (Application Program Interface), широко употребљеног за процесирање XML података. Први XML рашчлањивач излаже садржај XML документа у апликацијама као што су SAX догађаји или DOM објекти.
SAX чини систем, заснован на догађајима, за анализу XML података. Процес се састоји од читања документа од почетка и издвајања података у корисне делове, на сваком кораку процеса SAX дефинише догађаје који могу наступити.
DOM је API за Document Object Model . Док SAX нуди приступ подацима унутар XMLдокумента, DOM је осмишљен да пружи значење руковању тим подацима. DOM приказује стабло XML документа. Пошто је стабло познат структурни приказ података, лако је извести пролазак и обраду кроз структуру стабла у разним програмским језицима, па и у Јава програмском језику.
Форма XML приступа која је доживела велику популарност у скорије време је „push-parsing“која третира документ као серију предмета очитаваних у секвенцама. На пример у Јава програмском језику, StAX може бити употребљен за прављење онога што је основно, што секвенцијално посећује атрибуте и податке у XML документу. Код који користи овај „итератор“ може обрађивати постојећу ствар, нпр. да каже шта је почетак или крај елемента или текста, или да провери његове атрибуте, име, локално име, размак између имена, вредности XML атрибута, текста итд., као и да захтева да се „итератор“ помери на следећу ствар. Код може на тај начин да извуче информације из документа и да их прелази. Значајна предност push-parsing методе је боља ефикасност од SAX и DOM стила рашчлањивања XML-а и рекурзивно-опадајући приступ са тенденцијом да на једноставан начин сачува податке.
Стандард XSL (Extensible Stylesheet Language) је XML апликација за примену стилова за штампање или приказивање XML докумената на вебу. Он је подељен на XSLT и XSL-FO.
XSL-FO (Extensible Stylesheet Language-Formatting Objects) је језик за описивање структуре страница које су излазни резултат XML документа, одштампане или приказане на вебу.
XSLT (Extensible Stylesheet Language Transformations)омогућава претварање једног XML документа у други.
XQuery је W3C језик за испитивање, конструисање и трансформисање XML докумената.
XSL-FO, XSLT и XQuery се користе у XPath-у.
Основни формат докумената у OpenOffice.org и AbiWord је XML. Неки делови Microsoft Office 1.1 су, такође, способни да уређују XML документе.


=== Верзије ===
Тренутно постоје две верзије XML-а. Прва, XML1.0, иницијално је дефинисана 1998. године. Од тада је претрпела мање преправке, али без новог броја верзија. Тренутно је у свом четвртом издању, које је објављено 16. августа 2006. Широко је прихваћена и још увек се препоручује за општу употребу. Друга верзија, XML 1.1, објављена је 4. фебруара 2004. Трећа верзија, која је у свом другом издању, објављена 16. августа 2006, а садржи карактеристике којима је намеравано да се XML направи једноставнијим за употребу. XML1.1 није у широкој употреби и препоручује се за употребу онима којима су потребна његова посебна својства.
XML 1.0 и XML 1.1 се разликују по карактерима који су употребљени за имена и њихове елементе и атрибуте. XML 1.0 једино дозвољава карактере који су дефинисани у Уникод 2.0 , што укључује већину светских језика, а искључује оне који су додати у касније Уникод верзије. Међу искљученима су писма Монголије, Камбоџе, Бурме и друга.
Скоро било који Уникод карактер може бити употребљен у вредности карактера и атрибута XML 1.1 докумената, чак и ако карактер није дефинисан, без обзира да ли има кодну тачку у важећој вредности Уникода. Приступ XML-а 1.1 је такав да су само одређени карактери забрањени, а да је све друго дозвољено, а у XML 1.0 само одређени карактери су експлицитно дозвољени, тако да се XML 1.0 не може прилагодити додавању карактера у будућим верзијама Уникода.
У знаковним подацима и вредностима атрибута XML 1.1 дозвољава употребу више контролних знакова од других верзија. Због робусности већине контролних карактера који се налазе у XML-у 1.1 они морају бити изражени као нумеричке знаковне референце. Међу подржаним контролним карактерима у XML-у 1.1 су и две испрекидане линије које представљају празан простор између карактера. То су једини контролни карактери који могу бити уписани директно.
Има говора о XML-у 2.0, али остаје да се види да ли ће доћи до његовог настанка. XML-SW је прописан од стране научника који су развијали XML и садржи предлоге како би XML 2.0 могао да изгледа: као елиминација DTD-а из синтаксе, интеграција Namespaces, XML базе и XML информационог сета у основни стандард.


== Литература ==
http://laris.fesb.hr/mcml.hth
http://svezaveb.dzaba.com
Elliote Rusty Harold, W. Scott Means, XML za programere, Mikroknjiga, Beograd, 2006.


== Спољашње везе ==
Основна страна за XML на сајту Конзорцијума W3