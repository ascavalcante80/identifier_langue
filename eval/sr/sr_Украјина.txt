реда се стабилизовала крајем 1990их. Нова валута, гривња, је уведена 1996. Од 2000. држава је доживела постепени реални економски раст, у просеку око 7 % годишње. Нови устав Украјине је усвојен 1996. за време другог председника Леонида Кучме. којим је Украјина претворена у полупредседничку републику и уведен стабилан политички систем. Међутим, Кучма је критикован за корупцију, изборну превару, ограничавање слободе говора и концентрисање превише моћи у свом кабинету.


=== Наранџаста револуција ===


=== Еуромајдан и Кримска криза ===


== Административна подела ==

Украјина је подељена на 24 административне јединице које се називају областима, једну аутономну републику и два града са посебним статусом. Области се деле на мање јединице које се називају рајонима.
Већина украјинских се области назива према обласном средишту (нпр. Лавовска област). Уз то, још се традиционално на корен речи обласног средишта додаје суфикс –шчин- и на тај начин су настали традиционални називи попут Одешчина, Кијевшчина.
Једино се Волињска и Закарпатска област са средиштима у Луцку и Ужгороду не придржавају тог корена. Кијев као главни град је административно засебна јединица која је уједно и средиште истоимене области. Уз њега, још је Севастопољ град са посебним статусом. Обласно средиште је најчешће највећи и најразвијенији град у регији.


=== Аутономна Република Крим ===
Аутономна Република Крим (укр. Автономна Республіка Крим, рус. Автономная Республика Крым), некада под именом Кримска област Украјинске ССР, географски је смештена на кримском полуострву на југу Украјине. Главни град АР Крим је Симферопољ. 11. марта 2014. године Кримски парламент је усвојио декларацију о независности Републике Крим, да би 18. марта 2014. Република Крим ушла у састав Руске Федерације, на основу споразума који су потписали руски председник Владимир Путин и кримски лидери. Град Севастопољ је истог дана такође постао део Руске федерације, као град са федералним статусом. Украјинске власти сматрају Крим својом територијом.


=== Попис украјинских области ===


== Демографија ==
За више информација погледајте чланак Демографија Украјине.

Етнички Украјинци сачињавају око 77,8 % свеукупног становништва Украјине. Од националних мањина најбројнији су Руси 17,3 % иза којих следе Русини (Закарпатска област) око 0,9 %. Важно је напоменути да службена украјинска власт не признаје Русине као посебан народ, већ као део украјинског етноса, а њихов русински језик, украјинским дијалектом. У Хрватској и Србији (на простору АП Војводина), Русини су признати као национална мањина.
Од осталих мањина присутни су Румуни и Молдавци (0,8 %), Белоруси (0,6 %), Кримски Татари (0,5 %), Бугари (0,4 %), Мађари, Пољаци (0,4 %), Јевреји (0,3 %) и Роми.


=== Језик ===
За више информација погледајте чланак Украјински језик.

Службени језик у Украјини је украјински, иако је знање руског језика веома важно како на културном тако и на економском плану. Украјински говори око 55% док руски око 45% становништва (око 67,5% становника сматра украјински својим матерњим језиком, док руски сматра 29,6% становника, према попису из 2001). Књижевни украјински се говори у западној Украјини, највише у Лавову. Руски превладава у средишњој Украјини и у великим градовима (Кијев, Одеса, Севастопољ), док је суржик (мешавина украјинског и руског, карактеристичан по кориштењу украјинске граматике и фонетике и руског речника) распрострањен по руралним подручјима и мањим градовима. Источна Украјина је под снажним руским утицајем и тамо са високим постотком превладава руски језик. На Криму, украјински језик је скоро одсутан, упркос покушајима његовог увођења као једино допуштеног језика у администрацији, медијима и рекламирању.
Број ученика који се школују на руском језику знатно је пао у последњих 10 година (са 41% на 24%). Ипак, многе украјинске градске школе су de facto рускојезичне, посебно на истоку и југу земље. Руски језик и даље остаје језиком међународног споразумевања за велик број Украјинаца и језик који је разумљив широм Украјине.
Након усвајања закона о мањинским језицима 2012. руски језик је имао статус званичног у Дњепропетровској, Доњечкој, Запорошкој, Луганској, Миколајивској, Одешкој, Харковској, Херсонској области, Севастопољу и АР Крим. Осим тога у Закарпатској области мађарски језик је имао званичан статус у месту и рејону Берегово, у рејону Виноградов и у месту Шаланки, а румунски језик у месту Била Церква. У Чернивачкој области у месту Тарасовци званичан је био молдавски језик а у месту Нижњи Петровци румунски језик. Након револуције 2014. закон о мањинским језицима је укинут чиме су они изгубили званични статус.


=== Највећи градови ===


== Привреда ==


== Култура ==


== Референце ==


== Литература ==
Szporluk, Roman (1994). National Identity and Ethnicity in Russia and the New States of Eurasia. M.E. Sharpe. pp. 118-. ISBN 978-1-56324-355-4. 
Münz, Rainer; Ohliger, Rainer (2003). Diasporas and Ethnic Migrants: German, Israel, and Post-Soviet Successor States in Comparative Perspective. Psychology Press. ISBN 978-0-7146-5232-0. 
Subtelny, Orest (2000). Ukraine: A History. University of Toronto Press. ISBN 978-0-8020-8390-6. 


== Спољашње везе ==

Званичне странице
Председник Украјине—Званични сајт
Парламент Украјине—Званични сајт
Портал Владе Украјине—Званични сајт
Архива Украјине

Остале везе
Катедра за Украјински језик Филолошког факултета у Београду
Историја циркулације новца у Украјини
Прва украјинска валута

Култура
Одеса нумисматички музеј