ку. Додатаком ванадијума постиже се фина „ситнозрна” микроструктура, која за последицу има побољшање механичких особина челичних одливака. Додатак ванадијума позитивно делује на отпорност на хабање (зног присустава тврдих карбида), добре механичке особине у раду на повишеним темпаратурама, као и повољан утицај на процес отпуштања. Ванадијум се због овога легира код брзорезних алатних челика, алатних челика за рад у топлом, као и код алатних челика за рад на високим температурама. Долегиран у челике за опруге, ванадијум води повећању границе еластичности.


==== Волфрам (W) ====
tтопљења = 3422 °C
изражена тежња ка стварању карбида
Волфрам делује веома позитивно на затезну чврстоћу, границу течења, као и на жилавост челика. Због тога што утиче на повећање чврстоће челика на повишеним темпаратурама — а уз то повећава и отпорност на хабање — волфрам се легира код брзорезних алатних челика, као и код алатних челика за рад у топлом.


==== Цирконијум (Zr) ====
tтопљења = 1855 °C
изражена тежња ка стварању карбида
сужава γ-област у фазном дијаграму Fe-Fe3C
Цирконијум се понаша као снажно дезоксидативно, денитрификационо и десулфурационо средство. Код челика за аутомате, који иначе имају пожељно увећан садржај сумпора, цирконијум делује позитивно на профил и састав исталожених сулфида, што смањује опасност од појаве „лома у црвеном”.


== Врсте челика ==
По DIN EN 10020 постоје само две главне класе челика (наш ЈУС је уствари срећом само био преведен ДИН):
квалитетни челици (енгл. Quality Steels (QS)) и
специјални (племенити) челици (енгл. Special Steels (SS)).
Данас је регистровано негде око 2.500 различитих врста челика.
Даље дељење на подгрупе врши се према легурајућим елементима, микроструктури и механичким особинама.


=== Подела челика према садржају легирајућих елемената ===
Према садржају легирајућих елемената челици се деле на:
нелегиране челике,
нисколегиране челике и
високолегиране челике.


==== Нелегирани челици ====
Нелегирани челици се деле на оне који су предвиђени за термичку обраду и оне који то нису.


==== Нисколегирани челици ====
Као нисколегирани челици третирају се они челици са укупним масеним уделом легирајућих елемената не мањим од 1%, али не већим од 5%. Ови челици поседују побољшане механичке особине у односу на нелегиране челике.


==== Високолегирани челици ====
Као високо легирани челик третира се челик који садржи више од 5% легирајућих елемената. Ови челици поседују изузетне особине у зависности која комбинација легирајућих елемената је примењена. Типичан пример је нерђајући челик, који своју оптпорност на корозију дугује — у првом реду — хрому.


=== Подела челика према областима примене ===

Према садржају легирајућих елемената челици се деле на:
челике за аутомате,
бетонске челике,
челике за цементацију,
челике за опруге,
TRIP челике (енгл. Transformation-Induced Plasticity (TRIP) Steels),
HSLA челике (енгл. High Strength Low Alloy (HSLA) Steels),
Нерђајуће челике
феритни челици (минимално 10% Cr) и
аустенитни челици (Cr+Ni; немагнетични на собној температури),

челике за нитрирање,
челике отпорне на утицај киселина,
челике за дубоко извлачење,
челике за побољшање,
алатне челике
брзорезни челици,

челике за израду сечива
дамаскијски челик (познат као челик од кога су прављене сабље Дамаскије, познате по својим изузетним својствима као што су флексибилност и чврстоћа; дамаскијски челик уствари није челик у правом смислу речи, већ композитни материјал састављен од више врста челика у процесу ковања) и др.


== Производња челика ==

За више информација погледајте чланак Производња челика.


== Индустријски и историјски значај ==
Производња гвожђа почиње већ у 2. миленијуму пре Христа у некадашњем царству Хетита, док су први записи о производњи челика датирани у периоду почетка 1. миленијума пре Христа.


== Руде и њихова заступљеност у земљиној кори ==
Иако је у земљиној кори железо заступљено само око 5%, састав и распрострањеност железних руда је таква да не може да покрије тренутне потребе човечанства, а поготово не након „привредног бума” у Азији, чије су се последице почеле осећати у другој половини 2003. године.


== Алтернативни материјали ==
Постоји генерална тежња да се челик замени у већини места где се тренутно примењује, а разлог је његова велика специфична тежина. Тежња да се употребе метални материјали као што су Al, Mg, Ti и њихове легуре или композитни материјали (већином на бази угљеничних влакана) отежана је чињеницом да ни један (за сада) познати материјал нема тако идеалан однос (особине+фелксибилност)/(цена) као челик. Ако је судити по тренутном стању на тржишту, сада и у ближој будућности челик је (и биће) супериоран материјал за најширу употребу. Као пример проблема у замени челика другим материјалом може послужити производња аудијевог модела А3. Већином од алуминијума израђен А3 (се изузетком шасије и виталних делова мотора који су направљени од челика), иако изузетан аутомобил имао је проблем у старту. Био је изузетно скуп за своју класу. Али, то није све. Репаратура у саобраћају хаварисаних А2 је неколико пута скупља од конвенционалне репаратуре од челика направљених аутомобила. Као последица свега наведеног, А3 — иако изузетан по својим особинама — више се не производи.


== Еколошки аспект ==
Због своје изузетне погодности за рециклирање, челик је са становишта екологије скоро савршен материјал.


== Види још ==
Еутектоид
Мартензит
Врсте челика — Опис, скраћенице и стандарди (ЈУС/ДИН)
Железо(II)-оксид
Железо(III)-оксид
Криза индустрије челика
Индустрија челика


== Референце ==


== Литература ==


== Спољашње везе ==

((en)) Steeluniversity.org
((en)) Worldsteel.org
((en)) Cooking with Steel! (wastedtalent.ca)
((en)) Fe-Fe3C фазни дијаграм (sv.vt.edu)
((en)) ТТТ дијаграм (sv.vt.edu)
((de)) Утицај легирајућих елемената на особине челика (stahl.profzone.ch)
((en)) Колекција слика и филмова о аустениту и фериту; изузетно едукативно (msm.cam.ac.uk)