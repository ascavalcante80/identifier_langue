ји. После је застранио у Симонову јерес (2 Тим 1,15).
Димас, ког Св. Павла спомиње у (2 Тим 4,10). Супротставио се учењу о Богу, као и Фигел и Ермоген. У Солуну је служио паганским идолима.


== Православна црква ==
Православна црква има ближи став као рана црква. По њеном учењу православни епископи стоје у апостолској сукцесији (апостолско прејемство), тј. апостолском наследству. У Православној цркви епископ је служитељ највишег степена црквене јерархије, изабран и послан кроз хиротонију да врши улогу првосвештеника евхаристијског сабрања, учитеља Јеванђеља и координатора служења и харизми у помесној Цркви (епархији).
Обележја и симболи епископа:
Епископ на световним свечаностима одевен је у: црну мантију, има камилавку на глави, има епископски штап, око врата му је панагија. На литургији одевен је у: омофор, сакос, затим окачен набедреник, на глави му се уместо камилавке налази митра и у руци држи жезал.


== Римокатоличка црква ==
Бискуп (епископ) је представник бискупије. По учењу римокатоличке цркве бискупи су наследници апостола. Они сами имају право да рукоположе свештенике и уведу друге бискупе. Римокатоличка јурисдикција разликује три врсте бискупа:
бискупи као поглавари бискупије
заређени (викарни) бискупи (титуле) – помажу бискупима у пословима вођења бискупије
бискупи римске курије или бискупи у дипломатској служби Ватикана (nuntie)
Као надбискуп (митрополит) се означава онај бискуп, чија се бискупија као прва са другим бискупијама повезује чинећи једно црквено подручје. Бискупа именује, расчинује и премешта једино папа, пред којим су бискупи одговорни. Сваки бискуп мора прво да буде ђакон и затим свештеник (једини изузетак: за папу може да буде изабран сваки мушки, неожењени римокатолички хришћанин, који је вољан и способан да буде изабран за римског епископа. Уколико није епископ или уопште свештено лице, онда се он у конклави бира за римског епископа и тиме постаје папа. Међутим, од времена Урбана VI 1378. године сваки папа потиче из сабора кардинала).
Обележја и симболи бискупа:
У свечаним приликама, изван литургијске службе, бискуп је обучен у црну мантију, чије су рубови и поруби љубичасте боје. Љубичасти је и појас (zingulum) и бискупска капица (pileolus) на глави. Појас означава уздржљивости и носи се преко мантије (итал. sottana = значи доње рубље, али је назив преузет за мантије свештенства). Ознака његове части и светости су бискупски прстен и крст око врата (pectorale). Током мисе, носе се још бискупски штап и бискупска митра.
Црквени дужносници и називи Римокатоличке Цркве:
папа
кардинал
свештеник
ђакон
Бископски синод


== Англиканска Црква ==
Англиканска Црква такође поседује епископску јерархију коју чине примас, архиепископ и епископ. Примас Цркве од Енглеске (Church of England) се сматра почасним поглаварем, али нема компентенције према осталим Црквама. Англиканска Црква се позива на апостолску сукцесију (у Православној и Римокатоличкој Цркви она је спорна). Дијецеза је управа унутар Англиканске Цркве. Највиши гремиум је синода, сабор епископа свих Англиканских Црква. Англикански епископи су често ожењени, у појединим Црквама може и женско лице да буде епископ. Избор за епископа врши се по статутима дотичне Цркве, обично кроз гремиум сачињен од свештеника и лаика.


== Протестантске Цркве ==