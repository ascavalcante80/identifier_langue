е на копну, где се налази савремени град и индустријска зона Местре. Може се сматрати и неком врстом предграђа Венеције, али данас има много више становника него што има сама Венеција.


=== Туризам ===

Туризам је данас најважнија делатност Венеције и њен покретач. Град нуди прелепу архитектуру и амбијенте, многобројна места пуна емоција и романтике, бројне цркве, музеје, галерије. У граду се током године дешавају многе манифестације, од којих су најпозантије филмски фестивал у Венецији, Венецијански бијенале и карневал у Венецији. У близини Венеције су многобројне плаже, од којих је најпознатија Лидо, позната још од краја 18. века. Данас је веома позната и туристичка зона Лидо ди Јесоло.


=== Саобраћај ===

Унутарградски саобраћај је у највећем делу водени. Венеција има 177 канала по којима се саобраћа гондолама, чамцима, малим парабродима и моторним бродовима. Јавни градски превоз у Венецији се такође обавља каналима. Користе се бродови који се називају Вапорето. Главна саобраћајница града, артерија Венеције је Канал Гранде (Велики канал) који град дели на два дела. Он је највећи канал и на њему је чувени мост Риалто, а око 380 мањих и већих мостова служи за прелаз преко многих других канала. Град је до данас успео да сачува типографску нумерацију улица (које се у Венецији зову кале, попречне су рамо) која датира из 1171. године када је цео град подељен у шест зона: три са једне стране Великог канала и три са друге.
С копном Венеција је повезана железничком пругом и ауто-путем преко великог „лагунског моста“. На острву Лидо налази се аеродром Венеција-Лидо, док се нови, модерни Аеродром „Марко Поло“ налази на копну.


== Галерија слика ==


== Додатно погледати ==
Црква Светог Марка у Венецији
Канал Гранде
филмски фестивал у Венецији
Венеција севера


== Референце ==


== Спољашње везе ==

Званична страница градске управе Венеције
Црква св. Марка
Венеција, Италија у виртуалној реалности
Историјска библиотека:Коњи на Цркви светог Марка