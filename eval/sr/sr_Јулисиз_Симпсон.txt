едседничке комисије која је имала задатак решити спор око резултата председничких избора 1876. године. Та се комисија држи заслужном за тзв. Компромис 1877. године, којим је за скоро цео један век цементирана расна сегрегација на Југу.
Грантова председничка администрација ужива неславну репутацију једне од најкорумпиранијих, а сам Грант се дуго држао једним од најгорих председника у америчкој историји. Међутим, у последње време такву Грантову репутацију амерички историчари мање тумаче стварним резултатима, колико последицом огромног разочарања савременика који су, с обзиром на Грантове ратне успехе, имали нереална очекивања о његовим политичким и државничким способностима.


== Грант након Беле куће ==

Грант је након одласка из Беле куће одлучио путовати по свету, па је тако постао први амерички председник који је посјетио Јапан, а 1879. је као арбитар у територијалном спору Јапана с Кином око острва Рјукју пресудио у јапанску корист.
При повратку у САД, Грант се понадао како би поновно могао бити изабран за председника. Међутим, његов покушај је 1880. године на републиканској изборној конвенцији лако сузбио Џејмс А. Гарфилд, који ће послије бити изабран за председника.
Грант се послије преселио у Њујорк, где је сву своју имовину уложио у посао који је водио берзански мешетар и самозвани „Наполеон финансија“ Фердинанд Ворд. Године 1884. фабрика је банкротирала и Ворд је побегао са свим новцем. Тако су Грант и његова породица остали без икаквих извора прихода, а исте је године Грант сазнао да болује од рака грла, највероватније изазваног његовом страшћу за цигарама.
Очајнички настојећи прехранити породицу, Грант је пристао на понуду часописа Сенчури да за ситан хонорар опише своје ратне доживљаје у неколико чланака. Када их је прочитао познати писац и издавач Марк Твен, контактирао је с Грантом и наручио целу књигу мемоара, овај пут за далеко бољу цену. Грант је након тога сву своју преосталу енергију уложио у пројект, довршивши књигу на самртној постељи, неколико дана пре смрти.
У књизи је описао свој рани живот, војничку каријеру, учешће у Мексичко-америчком рату, цивилни живот између ратова те завршио с тријумфом код Апоматокса. Иако је из своје биографије избацио неке компромитирајуће детаље, као што је алкохолизам и држање робова, Мемоари представљају изузетно квалитетан приказ САД и Мексика средином 19. вијека, исто као и вриједан извор многих историјских података. У Мемоарима је Грант искористио прилику да искаже своје мишљење о многим важним догађајима, па је тако Мексичко-амерички рат назвао „злочином због ког је Бог Америку казнио грађанским ратом“. Међутим, мемоаре је завршио у оптимистичном тону, држећи како ће САД бити једна од главних светских сила у 20. вијеку.
Грантови мемоари су доживели велики успех и прехранили његову породицу. Данас се сматрају једним од најбољих војничких мемоара у историји, односно једним од највећих дела у америчкој и светској књижевности.


== Види још ==
Карпетбагер


== Спољашње везе ==

First Inaugural Address
Second Inaugural Address
Scott, Candace, U.S. Grant homepage article on anti-Semitism
Scott, Candace, Grant and Slavery
White House Biography
Emerson, Col. John W., Grant's Life in the West and His Mississippi Valley Campaigns, U.S. Grant Association website.
Complete Bibliography