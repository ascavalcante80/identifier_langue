одласка у Отаву, како је планирано. Говор је узроковао запрепашћење у "Енглеској Канади", а довео је и до озбиљног прекида дипломатских односа између двају земаља. Но, Покрет за суверени Квебек је тај догађај видео као прекретницу.
У децембру 1967, држећи до солидарности континенталне Европе, де Гол је поново одбио улазак Британаца у ЕЕЗ.


=== ОценаУреди ===
Многи су оценили да је политика величине био превелик и преамбициозан потез за Француску. Та политика, је по некима, је била остварива само ради де Голове одлучности, но није могла бити дугорочно решење. Но у сваком случају, та политика се у Француској памти као дефинишућа ера модерне француске спољне политике, те и данас увелико инспирише политику.


== Мај 1968.Уреди ==

Де Голова влада је критикована унутар Француске, понајвише због њеног грубог стила. Док су штампани медији и избори били слободни, држава је држала монопол над телевизијом и радиом (но, постојале су и приватне ТВ и радио станице. У многим аспектима, друштво је било традиционалистичко и репресивно, поготово око позиције жена. Многи фактори су допринели томе да су се поједини делови друштва, нарочито студентска омладина, почели досађивати тим начином живота, што је и довело до немира маја 1968.
Огромне демонстрације и штрајкови у Француској у мају 1968. довели су у питање де Голову легитимност. На кратко је побегао у Баден-Баден и састао се са Масоом, француским заповедником у Немачкој. Према неслужбеним изборима, њих двоје су разговарали о могућој интервенцији војске против штрајкача.
На приватном састанку око захтева студената и радника за њихово директно учествовање у влади и бизнису, саставио је фразу "La réforme oui, la chienlit non", која се може превести као "реформе да, маскарада не". Фраза се данас често користи у француској политици, коришћена и као критика и као иронија асоцирајући натраг на де Гола.
Но, де Гол је прихватио неке од захтева штрајкача. Поново је размишљао о референдуму, но Помпиду га је уверио да распусти парламент и одржи изборе за нови. Избори у јуну 1968. били су велик успех за голисте и њихове савезнике. Када се погледа "схема" револуције или грађанског рата, већина народа се ослонила на њега. Његова странка добила је 358 од 487 седишта. У јуну је Жоржа Помпидуа изненадно заменио Морис Кув де Мирвиј.


== Пензионисање 1969.Уреди ==
Шарл де Гол је са места председника одступио 28. априла 1969, након пораза његовог референдума о претварању Сената у саветничко тело, а давања већих овлашћења регионалним већима. Неки су рекли да је овај референдум било свесно политичко самоубиство које је де Гол починио након трауматизирајућег маја 1968. Као и 1946, де Гол је одбио остати на положају без подршке народа.


== Скромна смрт 1970.Уреди ==

Поново се повукао у место Коломбе ле Дез Еглиз, где је изненада умро 1970, две недеље пре свог 80. рођендана, док је писао своје мемоаре. Иако је до тада био јако доброг здравственог стања, упркос операцији на простати пар година раније, те ноћи је наводно, након што је погледао вести, седео у својој фотељи и одједном рекао: „Овде ме боли нешто“, показујући на свој врат, само пар секунди пре него што је пао у несвест од последица церебрелног анеуризма. У року од неколико минута, преминуо је.
Де Гол је све средио како би био сахрањен у Коломбеу, те да ниједан председник и министар не дође на погреб, само његови пријатељи из времена Другог светског рата. Вође државе су се морале задовољити истовременом церемонијом у катедрали Нотр-Дам. До гроба је превезен на тенку, а када су га спуштали у гроб, звона у целој Француској, са почетком у Нотр-Даму, су почела звонити.
Специфично је желео да на његовој надгробној плочи пише само његово име и године рођења и смрти. Тако на њој пише Шарл де Гол, 1890—1970.
За разлику од других политичара, де Гол је умро скоро у беди и сиромаштву. Када је отишао у пензију, није прихватио пензије на које је имао право као пензионисани генерал и председник. Само је прихватио пензију на коју право имају пуковници.
Његова породица је морала продати кућу. Купила ју је једна фондација а данас је она Музеј Шарл де Гол.


== Приватни животУреди ==
Шарл де Гол се оженио са Ивон Вандру 7. априла 1921. Имали су троје деце, сина Филипа (рођен 1921.), и кћери Елизабет (рођена 1924.), која се удала за генерала Алена де Боасјеа, и Ану (1928 — 1948.), која је имала Даунов синдром.
Један од Шарлових унука, Шарл де Гол, био је члан Европског парламента од 1994. до 2004. Још један унук, Жан де Гол, члан је Француског парламента.


== О де Голу данасУреди ==
Иако контроверзан кроз своју политичку каријеру, мање међу идеолошким противницима на левој страни и прекоморским стратешким партнерима, де Гол и данас има енормно поштовање широм Француске и света, а његово председништво гледа се као повратак Француске на политичку стабилност и међународну сцену. Међу својим подржаваоцима, знан је као roi juste ("праведни краљ") - утеловљење праведног и доброг политичког вође. Де Голов нови устав за Пету Републику прекинуо је дугорочну жељу за снажном, централном, јединственом политичком позицијом, повезаном са монархијом, но темељеном на демократији.
Његови противници су нови устав видели као преиначавање старог цезаропапизма, са председником на челу који је имао скоро монархистичка овлашћења као та време средњег века. Међутим, упркос критикама, систем Пете Републике (франц. une certaine idée de la France) показао се изразито успешним и стабилним, нарочито у упоређењу са системом Четврте Републике.
У домовини, и поред свих недостатака у де Головом приступу, он је председавао за време повратка на економску стабилност након иницијално неуспешног послератног наступа, задржавајући велик део друштвених контаката који су у пређашњим деценијама имали запосленици и радна снага. Повезани диригизмом из раних деценија Пете Републике и данас је остао у омерима са модерним трендом западне економске ортодоксије. Но ипак су те деценије увелико побољшале животни стандард Француза.
Де Голов председнички стил владе настављен је и од стране његових наследника. Међународно, нагласак на Француску независност која је увелико карактерисала де Голову владу је и данас је камен темељац француске спољне политике, заједно са побољшањем односа са бившем ривалом Немачком, што се и данас у обе земље гледа као темељ европских интеграција.


== ИзвориУреди ==


== ЛитератураУреди ==


== Спољашње везеУреди ==

Шарл де Гол World History Database
News, speech excerpts and quotations
De Gaulle's policy in the Middle East
Biography resources dedicated to Шарл де Гол
Историјска библиотека: Повлачење Француске, војска у дефанзиви