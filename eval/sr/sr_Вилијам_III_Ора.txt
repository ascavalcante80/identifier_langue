ротестантски наследници. Истим законом ограничена и моћ краља за вођење рата пошто је одређено да средства за вођење рата мора да одобри парламент. Осигурана је и независност судства од краљеве самовоље.


== Смрт ==
Вилијем је умро 1702. године од упале плућа која је настала компликацијом прелома кључне кости због пада са коња. Сахрањен је у Вестминстерској опатији поред своје супруге Мери II. Круну је наследила Ана, Мерина сестра и кћерка свргнутог краља Џејмса II.


== Значај ==
Најважније Вилијамово политичко достигнуће било је то што је парирао Француској Луја XIV у време кад је она била у позицији да намеће своју вољу у целој Европи. Ова настојања наставила су се после његове смрти у Рату за шпанско наслеђе. Друга важна последица Вилијамов власти у Енглеској било је окончање оштрог конфликта између краља и парламента који је постојао од почетка владавине династије Стјуарт 1603. Овај сукоб је 1640их довео до грађанског рата, и Славне револуције 1688. Током Вилијамове владавине сукоб је решен у корист парламента, актима из 1689, 1694. и 1701.
Вилијам је 1693. постао покровитељ Колеџа Вилијама и Мери у Вирџинији. То је данас један од престижних колеџа у САД. Главни град Бахама, Насау, име је добио по тврђави Форт Насау која је 1695. преименована у његову част.
Вилијамову победу у бици код Бојна 1690. и данас прослављају ирски протестанти припадници Реда оранжиста на дан 12. јула традиционалним маршевима који изазивају бројне контроверзе и сукобе са ирским католицима.


== Види још ==

Родоскрвнуће код европских краљева


== Референце ==


== Литература ==
Craton, Michael; Saunders-Smith, Gail (1992). Islanders in the Stream: A History of the Bahamian People. University of Georgia Press. ISBN 978-0-8203-2122-6.