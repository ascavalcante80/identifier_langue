м све фотографије су биле готово неупотребљиве у видљивом делу спектра, и тек под ултраљубичастим светлом указали су се детаљи на облацима које је било немогуће уочити посматрањима са Земље.
Амерички Пројекат Пионир Венера чиниле су две одвојене мисије, орбитер и мултисонда које су одвојено лансиране у мају и августу 1978. године. Орбитер или Пионир Венера 1 је у елиптичну орбиту око Венере ушао 4. децембра и ту остао наредних 13 година вршећи атмосферска мерења и радарско снимање површине. Мултисонда (Пионир Венера 2) се састојала од укупно 4 мање сонде које су у атмосферу ушле 9. децембра и чији основни задаци су били мерења везана за састав, размену топлоте и појаву ветрова у атмосфери. Њихов пад кроз атмосферу трајао је око један сат, али су у том кратком времену сакупљени многи драгоцени подаци. Једна од сонди је чак преживела пад до површине одакле је слала податке још један сат пре него што се практично растопила. Од четири сонде, две су ушле у атмосферу на ноћној страни и откриле једну врло интересантну појаву. На висини од око 11 км „небо тиња“ црвенкастим сјајем који потиче од безбројних муња које непрестано блескају. Инструменти су забележили и до 25 блескова у секунди. Начин на који настају све те силне муње остао је необјашњен. Њихови одблесци могли би бити тајанствено пепељасто светло које је више пута опажено телескопима са Земље на ноћној Венериној страни.
Још 4 лендера из Програма Венера упућена су ка површини ове планете у наредне 4 године, а сонде Венера-11 и Венера-12 су снимиле постојање јаких грмљавинских олуја док су лендери Венера-13 и Венера-14 (успешно се спустили 1. и 5. маја 1982. г.) послали прве фотографије Венерине површине у боји. Све четири мисије су за спуштање у горњим деловима атмосфере користили падобране, којих би се ослободили на висинама од око 50 км даље користивши велику густину атмосфере и трење које кретање кроз њу производи за успешно „меко слетање“. Обе сонде су анализирале површинске узорке земљишта спектрометарском рендгенском флуоресцентном методом. Програм Венера окончан је у октобру 1983. након што су сонде Венера-15 и Венера-16 остале у орбити око Венере са циљем детаљнијег мапирања површинских делова.

Године 1984. совјетска свемирска агенција је покренула Програм Вега чији циљ је било комбиновано истраживање планете Венере и Халејеве комете која је прошла кроз унутрашњи део Сунчевог система 1986. године. На путањи ка комети сонде Вега 1 и Вега 2 су у орбиту око Венере испустиле сонду коју су приодржавали балони који су пројектовани тако да равнотежно стање постигну на висинама од око 53 км где су температуре и притисци слични онима на површини Земље. Сонде су биле оперативне наредних 46 сати и за то време су откриле много веће турбулентности у атмосфери него што је то раније претпостављано.
Почетна осматрања планете Венере са површине Земље дала су само наслутити евентуалне форме рељефа ове планете, а до прецизнијих података дошло се тек након радарских мапирања са лендера и орбитера. Америчка сонда Магелан, лансирана 4. маја 1989. била је прва специјализована мисија намењена топографском радарском мапирању површине ове планете. Сонда је током мисије која је трајала око четири и по године путем радара снимила око 98% површине планете фотографијама високе резолуције и око 95% њеног магнетног поља. Сонда је по окончању мисије 1994. послата дубоко у атмосферу Венере са циљем да пре уништења измери њену густину.
Делимична снимања Венере извршиле су и сонде Касини-Хајгенс и Галилео током њиховог пута ка спољашњим планетама.


=== Активне и предвиђене мисије ===
Сонда MESSENGER агенције НАСА на свом путу ка Меркуру у два наврата је прелетела Венеру, у октобру 2006. и јуну 2007. године, обавивши притом важна научна мерења. Сонда Венера експрес Европске свемирске агенције успешно је ушла у поларну орбиту око Венере 11. априла 2006. године. Задатак сонде је било обављање комплексних истраживања о атмосфери и облацима, те површинских карактеристика, посебно температура. Једно од најзначајнијих открића ове мисије је откриће постојања два веома снажна поларна циклонска подручја изнад јужног пола Венере.

Јапанска свемирска агенција је у мају 2010. године ка Венери послала сонду Акацуки која током децембра исте године није успела да уђе у орбиту око планете, а следећи покушај предвиђен је за децембар 2015. Циљ мисије је снимање површине планете помоћу инфрацрвених камера, експериментално потврђивање муња у атмосфери и прибављање доказа о вулканској активности.
Европска свемирска агенција за 2016. планира лансирање сонде BepiColombo ка Меркуру, која би пре него што стигне на крајње одредиште требало да изврши два прелета изнад Венере.
Агенција НАСА је у оквиру Програма Нове границе разматрала слање лендера Venus In-Situ Explorer ка Венери чији би основни циљеви били проучавање елементалних и минералних структуралних делова реголита. У исто време разматрано је и слање посебне сонде SAGE намењене геохемијским испитивањима атмосфере и површине, али се убрзо одустало од те идеје.
Федерална космичка агенција Русије планирала је за 2024. годину слање мисије Венера-Д која би сличним методом као последње две сонде из Пројекта Венера вршила обимна испитивања атмосфере и површине Венере. Сонда би требало да се у форми лендера спусти на површину планете. Од октобра 2015. године челници руског института IKI RAN воде разговоре са челницима агенције НАСА о заједничком спровођењу ове мисије. Коначна одлука о томе да ли ће овај пројекат бити заједничка мисија очекује се крајем септембра 2016. године.
Стручњаци агенције НАСА су у сарадњи са научницима са Бостонског универзитета у орбиту око Земље 27. новембра 2013. лансирали суборбитални ракетни телескоп VeSpR (енгл. Venus Spectral Rocket Experiment) чији је основни задатак да прикупља ултраљубичасто зрачење које се емитује са површине Венере, са циљем да се открије историја постојања текуће воде на тој планети .


== Занимљивости ==

Венера је једина планета у Сунчевом систему која је име добила по женском божанству, док су божанства Геја и Тера у ствари персонификације Земље у митологији. Женска имена имају и патуљасте планете Церера, Ерида и Хаумеа.
Астрономски симбол Венере (кружић са крстићем испод) је уједно и симбол који се у биологији користи за женски род. У западњачкој алхемији венерин симбол се изједначава за симболом за бакар.
Једино подручје на Венери које приближно задовољава услове живота какав је на Земљи налази се у атмосфери на висинама од око 50 км од површине.
Прве идеје о слању људске посаде на Венеру датирају са краја 1960-их година из времена Програма Аполо.


== Види још ==
Сунчев систем
Терестричка планета
Програм Венера
Венера (митологија)
Венерине мене
Венерини транзити


== Напомене ==


== Референце ==


== Литература ==
Davis, Andrew M.; Holland, Heinrich D.; Turekian, Karl K. (2005). Meteorites, comets, and planets. Elsevier. pp. 489. ISBN 978-0-08-044720-9. 
Van Pelt, Michel (2006). Space invaders: how robotic spacecraft explore the Solar System. Springer. pp. 186–189. ISBN 978-0-387-33232-1. 
Greeley, Ronald; Batson, Raymond M. (2007). Planetary Mapping. Cambridge University Press. pp. 47. ISBN 978-0-521-03373-2. Приступљено 19. 7. 2009.. 
S. M. Razaullah Ansari (2002). History of oriental astronomy: proceedings of the joint discussion-17 at the 23rd General Assembly of the International Astronomical Union, organised by the Commission 41 (History of Astronomy), held in Kyoto, August 25–26, 1997. Springer Science+Business Media. pp. 137. ISBN 978-1-4020-0657-9. 
Pliny the Elder (1991). Natural History II:36–37. translated by John F. Healy. Harmondsworth, Middlesex, UK: Penguin. pp. 15–16. 
Waerden, Bartel (1974). Science awakening II: the birth of astronomy. Springer. pp. 56. ISBN 978-90-01-93103-2. Приступљено 10. 1. 2011.. 
Lakatos, Imre; Worrall, John; Currie, Gregory (1980). Worrall, John; Currie, Gregory. ed. The Methodology of Scientific Research Programmes. Cambridge University Press. pp. 186. ISBN 978-0-521-28031-0. 
Bakich, Michael E. (2000). The Cambridge planetary handbook. Cambridge University Press. pp. 50. ISBN 978-0-521-63280-5. 
Fegley, B. et al. (1997). Geochemistry of Surface-Atmosphere Interactions on Venus (Venus II: Geology, Geophysics, Atmosphere, and Solar Wind Environment). University of Arizona Press. ISBN 978-0-8165-1830-2. 
Lovelock, James (1979). Gaia: A New Look at Life on Earth. Oxford University Press. ISBN 978-0-19-286218-1. 
Young, C., ed. (1990). The Magellan Venus Explorer's Guide (JPL Publication 90-24 ed.). California: Jet Propulsion Laboratory. 
Frankel, Charles (1996). Volcanoes of the Solar System. Cambridge University Press. ISBN 978-0-521-47770-3. 
Kaufmann, W. J. (1994). Universe. New York: W. H. Freeman. pp. 204. ISBN 978-0-7167-2379-0. 
Morrison, David (2003). The Planetary System. Benjamin Cummings. ISBN 978-0-8053-8734-6. 
Lopes, Rosaly M. C.; Gregg, Tracy K. P. (2004). Volcanic worlds: exploring the Solar System's volcanoes. Springer. pp. 61. ISBN 978-3-540-00431-8. 
Faure, Gunter; Mensing, Teresa M. (2007). Introduction to planetary science: the geological perspective. Springer eBook collection. Springer. pp. 201. ISBN 978-1-4020-5233-0. 
Karttunen, Hannu; Kroger, P.; Oja, H.; Poutanen, M.; Donner, K. J. (2007). Fundamental Astronomy. Springer. pp. 162. ISBN 978-3-540-34143-7. 
Frankel, Charles (1996). Volcanoes of the Solar System. Cambridge University Press. ISBN 978-0-521-47770-3. 


== Спољашње везе ==

Подаци о Венери на Насином сајту
Подаци о истраживачким мисијама ка Венери (НАСА);
Насина галерија о Венери;
Истроијат совјетских истраживања Венере;
истраживачка мисија Магелан;
Мисија Пионир Венера;
Подаци о венериним транзитима;
Кратери на Венери (датотека);
Подаци о прошлим/тренутним Венериним менама;
Thorsten Dambeck: The Blazing Hell Behind the Veil, Институт Макс Планк 4/2009, стр. 26–33;
Gray, Meghan (2009). „Venus”. Sixty Symbols. Brady Haran for the University of Nottingham. 


=== Картографски извори ===
Номенклатура и картографски објекти на Венери;
Gazeteer of Planetary Nomenclature – Venus (USGS);
Детаљна мапа планете Венере;
Насин документарни филм о Венери.