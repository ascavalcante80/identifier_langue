мије и крене ка Дрини. Случај је хтео да његова борбена група са заставом 41. пешадијског пука остане једина активна организована јединица у Краљевини, и тако буде стожер једне од војних формација које су током рата пружале отпор силама Тројног пакта и њиховим савезницима на бази четничког ратовања. На Равној гори је основан први штаб и она ће током ратних година постати симбол српског четничког покрета у Другом светском рату. По доласку на Равну гору 11. маја 1941. године, Михаиловић је донео одлуку да организује покрет отпора. У тој почетној фази организације Равногорског покрета постављен је темељ каснијој војној организацији: оперативне трупе, водови, чете, батаљони; касније и бригаде и корпуси. Људи који су упућивани на одређен терен давали су инструкције и организовали народ.
Четници Драгољуба Михаиловића су имали велики допринос у разбијању јединственог устаничког фронта, што је за врхунац имало напад на партизане унутар ослобођене територије, у време када и Немци врше офанзиву на Ужичку републику. Након преласка главнине партизанских снага из Србије и Црне Горе у Босну четници су узели учешће у отвореној колаборацији и нападима на партизане.
Са друге стране велики део четничких команданата након првих сукоба са Немцима и НДХ прелази у отворену сарадњу са НДХ и окупатором. Тако су са Италијанима сарађивали четници под командом Момчила Ђујића, Доброслава Јевђевића, Илије Трифуновића-Бирчанина, Баја Станишића, Петра Баћовића и Павла Ђуришића. Са представницима НДХ споразуме су потписивали Урош Дреновић, Лазар Тешановић, Раде Радић и други. Са Немцима је још од августа 1941. отворено сарађивао Коста Пећанац, а од краја 1943. и четници Драже Михаиловића (мада су себе и даље сматрали члановима антихитлеровске коалиције).
Оба покрета отпора су показивала изразиту нетрпељивост један према другом, па се после слома устанка у Србији 1941. године и масовних репресалија руководство четничког покрета одлучује да промени тактику. С обзиром да је партизане сматрало продуженом руком Стаљина и Коминтерне који беспотребно изазивају репресалије без изгледа на озбиљнији успех, доноси се одлука да се део јединица легализује као Добровољачка антикомунистичка милиција на подручјима под италијанском контролом, док се у Србији инфилтрирају у Недићеве јединице. На овај начин се хтело да се постигну два циља, да се уз помоћ окупатора уклони главни такмац - Титови партизани и да се окупирана подручја пацификују до повољног тренутка када треба окренути оружје на окупатора.
Оваква политика није могла да превари окупационе снаге па се све свело на „љубав из користи“. Италијани који су били војно слабији су радије пристајали на ову сарадњу, док је са Немцима ова сарадња теже функционисала. До краја 1943. год је и поред повремене сарадње против партизана долазило до сукоба са Немцима што је опет изазивало тешке репресалије над симпатизерима четничког покрета. 1943. године у Техерану на конференцији тројице одлучено је да се Михаиловић одбаци као савезник због колаборације са силама Осовине, НДХ и Недићевим режимом. Напуштени од савезника који су препустили Југославију конкурентском покрету отпора четници улазе у отворену сарадњу са Немцима у покушају да зауставе продор партизана у Србију. На крају рата је део четничких јединица који није искористио амнестију и ступио у партизанске јединице страдао од партизана, један део од усташа, део је прешао у Италију, а значајан број оних који су успели да се повуку у Аустрију су Енглези вратили у Југославију где је велики део убијен за време и непосредно после рата без суђења.


== Распад Југославије ==
За више информација погледајте чланак Распад Југославије.
Политичари као што су Вук Драшковић и Војислав Шешељ су организовали паравојне јединице и тражили да Срби користе силу да би решили националистичке тензије у Југославији и да би осигурали да територије које су насељавали Срби у другим југословенским републикама остану са Србијом. Током југословенских ратова који су следили, многе српске паравојне јединице су називале себе четницима, а Хрвати и Муслимани (касније Бошњаци) су често користили ту реч да опишу било какву српску оружану јединицу, било регуларну или паравојну.


== Занимљивости ==

У САД 1943. издане су поштанске марке с ликом Драже Михаиловића, у серији поштанских марака о окупираним земљама.
Такође у САД за време Другог светског рата су водећи издавачи стрипова издавали приче о четницима:
DC Comics: Master Comics, no. 36 (Feb. 1943): "Liberty for the Chetniks" (Captain Marvel Jr.)
Timely (касније Marvel): Kid Komics #3 (Sept. 1943)
Black Cat No 1 (необјављен) 7. sept. 1945.

Снимљен је и холивудски филм "Chetniks! The Fighting Guerrillas" (1943) којег је режирао Луис Кинг.


== Референце ==


== Литература ==


== Спољашње везе ==

„Сакупи се једна чета мала“, Мр Симо Живковић, Српско наслеђе, историјске свеске, број 12, децембар 1998.
Istorija četništva
Покрет српских четника Равне горе