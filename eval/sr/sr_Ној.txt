ја готово да достигне висину одрасле јединке.


== Лов и узгој ==

Кожа нојева се користила у справљењу скупоцене робе. У 18. веку, нојеви су ловљени скоро до истребљења. Перје ове птице је нарочито било цењено крајем 19. века. Даме су с поносом „шетале“ шешире и друге одевне предмете украшене овим раскошним лепезама. У граду Оутсхурну, у области Мали Кару, на самом југу Африке, подигнуте су велике фарме нојева. Годишње се из ове престонице нојева извозило око 450.000 килограма нојевог перја.

Данас се нојеви гаје у преко 50 земаља света, укључујући и земље са хладном климом, попут Финске или Шведске. Од нојева се добија квалитетно месо, јаја, изнутрице и перје. Месо нојева садржи мало масти и холестерола, а високу концентрацију протеина, калцијума и гвожђа. Да би се скувало нојево јаје, које је иначе много хранљивије од кокошијег - потребно је око 40 минута. А у једно нојево могло би да стане 20-24 кокошија јајета. Не само да је нојево јаје укусно, него је и месо права посластица. У доба старих Римљана печени ној је красио само трпезе повлашћених.
Нојеви се сврставају у опасне животиње у Аустралији, Уједињеном Краљевству и САД. Било је случајева када су нојеви нападали и убили људе. Крупни мужјаци су веома агресивни. Ној лако може да претекне било којег атлетичара. Ногама ударају великом силином, и лако могу да убију велику животињу.


== Референце ==


== Спољашње везе ==

Bionet škola
BBC: Ној
Animal Diversity Web
Кругер национални парк - Страница о нојевима
National Geographic Profile