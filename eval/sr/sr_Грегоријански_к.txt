e – (153m +2 )/5 + 1
месец = m + 3 – 12 x (m / 10)
година = 100b + d – 4800 + (m / 10)
Понекад се користи и модификовани јулијански дан (MJD) који је за 2400000,5 мањи од јулијанског дана. Тиме се добијају бројеви који су мањи и лакши за рачунање, и MJD почиње у поноћ, а не у подне. MJD 0 почео је 17. новембра 1858. године (по грегоријанском) у 00:00 UTC.
Јулијански дани и модификовани јулијански дани веома су корисни за астрономију, посебно за астронаутику. Осим јулијанских, постоје и лилијански дани (LD) који се броје од поноћи 15. октобра 1582. Године (= LD 1). Названи су по већ поменутом астроному Алојзију Лилију.


=== Називи месеци ===
Данас већина језика, укључујући и српски, користи исте називе за месеце у јулијанском и грегоријанском календару, који потичу из латинског језика. Једино неки словенски језици (хрватски, чешки, пољски, белоруски и украјински) користе старе словенске називе за месеце.
Јануар (лат. Januarius) носи име по римском богу са два лица Јанусу.
Фебруар (лат. Februarius) носи име по римском празнику Februa.
Март (лат. Martius) назван је по римском богу рата Марсу.
Април (лат. Aprilis) назван је по грчкој богињи Афродити или по латинском глаголу aperire што значи отворити (асоцира на пролеће).
Мај (лат. Maius) носи име по римској богињи Маји.
Јун (лат. Junius) назван је по врховној римској богињи Јунони.
Јул (лат. Julius) назван је 44. п. н. е. по Јулију Цезару.
Август (лат. Augustus) је 8. п. н. е. назван по императору Августу.
Септембар (лат. September) је настао од речи septem што значи седам, јер је био седми месец у старом римском календару.
Октобар (лат. October) – од речи octo – осам.
Новембар (лат. November) – од речи novem – девет.
Децембар (лат. December) – од речи decem – десет.


== Верске заблуде ==
Грегоријански календар користе само цркве западног хришћанства, а присутно је и погрешно веровање да га користе и неке православне помесне цркве. Наиме, све помесне цркве (осим Руске, Јерусалимске, Српске, Грузијске и манастира Свете горе), предвођене Васељенском патријаршијом, користе новојулијански календар (Миланковићев календар), а не грегоријански календар. Мешање ова два календара је присутно због њиховог поклапања, разлика за један дан ће се појавити тек 2800. године. Због оваквих заблуда, приликом обележавања великих хришћанских празника (нпр. Божић — 25. децембар), често се могу чути честитке упућене свим хришћанским црквама које празник прослављају по грегоријанском календару. Заправо, Католичка црква и већина православних помесних цркава употребљавају два различита календара — грегоријански и Миланковићев.


== Види још ==
Миланковићев календар
Јулијански календар


== Референце ==


== Спољашње везе ==