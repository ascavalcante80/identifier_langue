иностраних послова Русије, Сергеју Лаврову, "дугме за рестартовање" које симболизује амерички покушај обнове веза Русијом, на чијем је челу нови председник Димитриј Медведев. Политика, која је постала позната као руски ресет, доводи до побољшавања односа са Русијом у више области, али су односи знатно погоршани по повратку Владимира Путина на председничку позицију 2012. године. Октобра 2009. године, на путу до Швајцарске, Клинтонова интервенише у последњи час и спасава потписивање историјског турско-јерменског споразума, који успоставља дипломатске односе и границу између два дуго непијатељска народа. У Пакистану, ангажује се у неколико необичних разговора са студентима, становништвом и племенским старешинама покушавајући да поврати стару пакистанску слику о САД-у. Почев од 2010. године, Хилари се залаже за режим дипломатске изолације и међународне санкције против Ирана, како би смањила ирански нуклеарни програм.

Клинтонова и Обама изградили су добар радни однос, без борбе за власт, Клинтонова је била тимски играч администрације, коју је бранила с поља. Клинтонова је формирала савез са секретаром одбране Гејтсом и Обаминим националним безбедносним тимом, како би било што мање несугласица унутар администрације, што је био случај са прошлим администрацијама. Клинтонова и Обама су приступили спољној политици као не-идеолошкој прагматичној вежби. Она се са њим састајала недјељом, али нису имали близак свакодневни однос, као што су имали поједини бивши државни секретари са својим председницима. Поједине кључне области политике су држане у Белој кући и Пентагону, али је председник имао поверење у њене поступке.
У великом говору јануара 2010. године, Клинтонова је дефинисала аналогију између "гвоздене завесе" и слободе и неслободе на интернету. Кинески званичници су реаговали негативно, и говор је привукао велику медијску пажњу, као и то да је она први високи амерички званичник који је јасно дефинисао интернет као кључни елемент америчке спољне политике. Јула 2010. године, секретарка Клинтон посетила је Кореју, Вјетнам, Пакистан и Авганистан, у време док су трајале припреме за венчање кћерке Челси, 31. јула. Крајем новембра 2010. године, Викиликс је објавио поверљиве садржаје Стејт департмента, које садрже секретаркине непримјерене изјаве о појединим спољно-политичким партнерима, што је изазвало велику медијску пажњу.


=== Друга половина мандата ===

Египатски протести из 2011. године, поставили су спољно-политичку кризу и највећи изазов за америчку администрацију. Јавни одговор Клинтонове еволуира од оцене да је влада Хоснија Мубарака "стабилна", до осуде насиља над демонстрантима. Како се Арапско прољеће ширило регионом, Клинтонова, која је била на челу америчког одговора, признала је да је некада контрадикторна, да подржава неке режиме али ипак демонстранте подржава против њих. Када је избио грађански рат у Либији, Клинтонова се залагала за америчку војну интервенцију, уз сагласност са америчком амбасадорицом при Уједињеним Нацијама Сузан Рајс, Саветницом за националну безбедности Самантом Паувер, Саветником за безбедност Томасом Донилоном и Саветником за борбу против тероризма Џоном Бренаном, где добива подршку и одобравање од стране Уједињених Нација за војну интервенцију у Либији 2011. године. Она је коришћењем америчких савезника, које назива "савез моћи", одржала побуњенике јединственим, који су на крају збацили Гадафијев режим. Последица грађанског рата била је пропадање земље. Током априла 2011. године, током расправе унутрашњег Већа председника најужег круга да ли да спроведу рацију у Пакистану ради проналаска Осаме бин Ладена, Клинтонова је била једна од оних која је продржала рацију, рекавши да је долазак до бин Ладена важнији за Сједињене Државе од добрих односа са Пакистаном. По завршетку мисије 2. маја, чији је резултет био убиство бин Ладена, Клинтонова је одиграла кључну улогу у одлуци управе да не објави фотографије мртвог лидера Ал Каиде.

У говору пред Саветом за људска права Уједињених Нација, Клинтонова је рекла да су "геј права људска права", и да ће се Сједињене Државе залагати за права хомосексуалаца и правне заштите хомосексуалаца у иностранству. Клинтонова је организовала прву посету државног секретара Бурми, од 1955. године, како би се упознала са бурманским лидерима, каода ју је опозициони лидер Ангу Сан Су Кји замолио да подржи Бурманске демократске реформе 2011. године. Она је том прилико рекла да ће 21. век бити "век америчког Пацифика".
Током сиријског грађанског рата, Клинтонова и Обамина администрација је позвала сиријског председника Башара ел Асада да спроведе реформе, али када је насиље власти порасло у октобру 2011. године, позвали су га да преда власт. Администрација је придружила један број савезничких земаља у пружању помоћи побуњеницима против Асадове владе, као и хуманитарним групама које раде у Сирији. Средином 2012. године, Клинтонова предлаже заједно са директором ЦИА-е Дејвидом Петраеусом да појачају наоружање и обучавају побуњенике, али је предлог одбијен од стране Беле куће, која је желела да буде директно умешана у сукобе и која је страховала да би екстремисти, који су сакривени међу побуњеницима, могли окренути оружије на другу страну.

11. септембра 2012. године, извршен је напад на америчку дипломатску мисију у Бенгазију, Либији, што доводи до смрти америчког амбасадора Кристофера Стивенса и још три американца. Напад, питања везана за безбедност америчког конзулата и различита објашњења о том догађају постали су политички спор у Сједињеним Државама. 15. октобра, Клинтонова је рекла да су у питању безбедносни пропусти и преузела је одговорност. 19. децембра, Томас Пикеринг и Михаел Мулен издају свој извештај о том догађају. У извештају оштво критикују званичнике Стејт департмента у Вашингтону, због игнорисања захтева за више стражара и безбедносне надоградње. То је фокусирало критику на Биро за полицијске дипломатске безбедности и Биро за блиско-источне послове, што је резултирало уклањањем четири званичника Стејт департмента, од којих је један и помоћник државне секретарке. Клинтонова је рекла да је прихваћен закључак извештаја и да су промене у току да би се спровеле предложене препоруке. Она је дала свој исказ Конгресу 23. јануара 2013. године о нападу у Бенгазију, рекавши да она није имала никакву директну улогу у конкретним разговорима о унепређењу обезбеђења конзулата. Републиканци су јој у Конгресу оспоравали неколико ствари, на које је реаговала љутито или емоционално, посебно након упорног испитивања републиканца Рона Џонсона о наводима да је америчка амбасадорица при Уједињеним Нацијама Сузан Рајс обманула јавност неколико дана након напада, Клинтонова је одговорила загрејано и љутито:

У децембру 2012. године, Клинтонова је провела неколико дана у болници ради лечења крвног угрушка у десном попречном венском синусу. Њени лекари открили су угрушак у току контролних прегледа ради потреса мозга који је задобила тир недеље раније, када се онесвестила и пала ради дехидрације од стомачног вируса који је задобила током свог пута у Европу. Угрушак је третиран са антикоагулантним лековима, а њени лекари су касније рекли да се она у потпуности опоравила.


=== Имејл скандал ===
Марта 2015. године, пракса бивше америчке државне секретарке Хилари Клинтон, која је у служби користила приватни имејл налог уместо Стејт департментовог сервера, привлачи велику пажњу јавности. Изазива забринутост због очувања и безбедности електронске преписке и могућност да је прекршен закон о поступању са тајним подацима. У августу је најављено да ће Клинтонова предати преписку Министарству правде Сједињених Држава.


== Фондација Клинтон ==

Када је напустила Стејт департмент, Хилари Клинтон по први пут постаје приватно лице после тридесет година. Убрзо након изласка из администрације, почиње да ради на својим мемоарима.
Она, заједно са кћерком, придружује се мужу у раду у фондацији, која мења име у Бил, Хилари и Челси Клинтон фондација 2013. године. Тамо је фокусирана на напоре развоја у раном детињству и укључена у иницијативу од 600 милиона долара, која би подстакла упис девојака у средње школе широм света, коју предводи бивша аустралијанска премијерка Јулија Гилард. Она је такође водила пројекат Нема спуштања плафона, у којем је учествовала партнерска фондација Бил и Мелинда Гејтс, који је прикупљао податке о напредовању жена и девојака широм света од конференције у Пекингу 1995. године. Марта 2015. године Клинтонова је изјавила да, иако "Иако никад није било боље време у историји да се роди жена... овај податак показује колико још далеко морамо да идемо." Фондација је почела прихватати донације од страних влада, које је престала да ради док је Клинтонова била у служби државног секретара. Она подноси оставку у фондацијском одбору априла 2015. године, када започиње своју председницчку кампању, те због тога фондација је одлучила да ће прихватати стране донације од само шест земаља.
Клинтонова је почела да држи плаћене говоре у вредности од 200 000 долара, али и неке неплаћене у име фондације. За петнаест месеци, закључено у марту 2015. године, Клинтонова је зарадила преко 11 милиона долара од својих говора, а заједно са својим мужем зарадили су преко 25 милиона долара. У периоду од 2007. до 2014. године, Клинтонови су зарадили скоро 141 милион долара, од чега су платили 56 милиона федералне и државне порезе, а 15 милиона донирали у хуманитарне сврхе.


== Председничка кампања 2016. године ==
12. априла 2015. године, Хилари Клинтон званично је објавила своју кандидатуру на председничким изборима 2016. године.


== Политичка позиција ==
Неколико организација покушале су да измере политичку позицију Хилари Клинтон у научном политичком спектру, користећи њене гласове у Сенату. National Јоurnal је Клинтонову прогласио 32. најлибералнијим сенатором 2006. године и 16. најлибералнијим сенатором 2007. године. 2004. године, анализом политичких научника, Јошија Клинтона на Универзитету Пристон и Сајмона Џекмена на Универзитету Станфорд, дошли су до закључка да је Клинтонова једна од шест до осам најлибералнијих сенатора. Годишњак америчке политике, уредника Михаела Барона и Ричарда Коена, објављује да је Клинтонова либерална или конзервативна, оценивши гласове од 2003. до 2006. године, са највишим рејтингом у три области: економски, социјални и страни. Оцене су следеће: Економски = 75% либерални, 23% конзервативни; Социјални = 83% либерални, 6% конзервативни; и Срани = 75% либерални, 20% конзервативни.
Интернационалне групе су такође истраживале Хиларину политичку позицију. 2008. године закључили су да је она, у целој својој политичкој каријери до тада, 90% либерална а 8% конзервативна.
У Галуповој анкети у мају 2005. године, 54% испитаника сматра да је Клинтонова либерална, 30% умерена а 9% конзерваивна.


== Списи и радови ==

Као прва дама Сједињених Држава, Клинтонова је имала своју колумну у недељним дистрибутивним новинама под називом Talking It Over од 1995. до 2000. године, где је била фокусирана на жене, децу и породице које је упознала на својим путовањима широм света.
1996. године, Клинтонова је представила своју визију за децу Америке у књизи It Takes a Village: And Other Lessons Children Teach Us. Књига је уврштена на бестселер листу часобиса Њујорк Тајмс, и Клинтонова добива награду Grammy Award for Best Spoken Word Album 1997. године за аудио снимљену књигу.
Остале књиге објавила је док је била прва дама, као што су: Dear Socks, Dear Buddy: Kids' Letters to the First Pets (1998) и An Invitation to the White House: At Home with History (2000). 2001. године написала је књигу за децу, под називом Beatrice's Goat.
2003. године, Хилари Клинтон објављује аутобиографију у књизи Living History на 562 странице, издавача Simon & Schuster, што јој доноси зараду од 8 милиона долара. Књига је оборила рекорд продаје у првих недељу дана, за месец дана продаје се више милиона примерака, и књига је преведена на 12 страних језика. Хиларин аудио снимак књиге донио јој је номинацију за награду Grammy Award for Best Spoken Word Album.
2014. године, Клинтонова је објавила мемоаре, Hard Choices, усредсређен на време њеног мандата државног секретара. Продала је око 250 000 примерака.


== Занимљивости ==

Није села за волан аутомобила од 1996. године
Њени другари из средње школе дали су јој у младости епитет "особа која вероватно неће успети у животу"
Ставља љути табаско сос на све што једе, па чак и салату
Када је имала 12 година, послала је писмо НАСА-и, упитавши како да постане астронаут, а они су јој одговорили да не примају жене
Свог мачка, под именом Socks (Чарапе), држала је на узици и није му дозвољавала да напушта имање Беле куће док је Бил био председник
Када је завршила службену посету Јемену, као државна секретарка, улазивши у авион спотакла се и пала
Док је држала говор 2014. године, маскирана жена ју је гађала ципелом, али се ова измакла и промашила је


== Референце ==


== Референце ==


== Спољашње везе ==

((en)) Campaign website
((en)) Office of Hillary Rodham Clinton
((en)) Former Secretary of State Hillary Rodham Clinton: 2009 to 2013
((en)) White House biography of former First Lady Hillary Rodham Clinton
((en)) Clinton Foundation
((en)) Hillary Rodham Clinton на Пројекту отвореног директоријума
((en)) Official Presidential Launch Speech (45:40) — 13. јун 2015; Рузвелт ајланд, Њујорк Сити, Њујорк на Јутубу
((sr)) Радио-телевизија Републике Српске (РТРС): „Хилари Клинтон признала: Ми смо створили Ал Каиду (видео)”, 3. јануар 2012.