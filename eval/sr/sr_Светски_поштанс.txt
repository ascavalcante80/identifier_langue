еговом раду. Земље чланице које нису у Савету могу, на свој захтев, да сарађују у предузетим студијама. Савет за поштанску експлоатацију формулише за Конгрес, ако је to потребно, предлоге који непосредно проистичу из његове делатности. Ове предлоге подноси сам Савет по споразуму са Извршним саветом, уколико је реч о питањима из његове надлежности.


=== Међународни биро Светског поштанског савеза ===
Светски поштански савез има своју централну поштанску службу која се налази у седишту Савеза, а чији је назив Међународни поштански биро. Међународни поштански биро ради под надзором Швајцарске поштанске управе. Међународни биро саставља и уредно води списак земаља чланица Савеза, водећи у њему и разреде доприноса сваке од њих. Биро такође саставља и води списак анражмана земаља чланица уговорница тих аранжмана. Међународним бироом руководи генерални директор. Међународни биро припрема рад Конгреса, административних конференција и специјалних комисија. Биро се стара о штампању и распо-дели докумената која доставља управама земаља чланица. Међународни биро обавља послове за потребе Извршног савета, Саветодавног већа за поштанске студије и поштанских управа ради прибављања потребних обавештења која се односе на поштанску службу. Задаци Бироа су да: прикупља, обједињује и доставља сва обавештења која су од интереса за међународну поштанску службу; даје на захтев управа у спору мишљења о спорним питањима; поступа по захтевима за тумачење и измену аката Савеза и приступа пословима редакционог или документарног карактера које му додељује Савез или којима би се бавио у интересу Савеза.


== Литература ==
UPU official site


== Спољашње везе ==