билизација и структурална реформа, али у том периоду транзиције долази до честих заустављања и настављања реформи који не доприносе брзом опоравку земље. Програм реструктурирања подразумева постављање на ноге и продају великих индустријских постројења и промене у пољопривредном и финансијском сектору.
Румунска нестабилна економска ситуација се ипак мења у макороекономски стабилну, са великим привредним растом и све мањом незапосленошћу.
Румунија је постигла споразум са ММФ-ом у августу 2004. О кредиту од 547 милиона $, али добијање друге транше је одгођено за октобар јер постоје неслагања у буџетским расходима земље.
2002. и 2003. година су успешне економске године са растом БНП-а од 4,5 % годишње. У првој половини 2004. године, раст је био чак 6,6 % што је највећи раст у региону, а у 2005. се предвиђа да ће бити 7-8 %. Просечна бруто плата у Румунији (за април 2004.) је 8.292.762 леја (око 200 €) и у порасту је у односу на претходни месец за 7,8 %. Просечна плата почетком 2004. године је била 5.969.555 леја.
Незапосленост у Румунији је у 2004. пала на 6,2 % што је доста мало у односу на неке земље западне Европе.
Децембра 1999., Румунија је позвана да почне преговоре о придруживању ЕУ, у коју је примљена, заједно са Бугарском, 1. јануара 2007. године.
Румунија има развијен друмски, железнички, ваздушни и водни саобраћај. Највећи саобраћајни чвор је главни град, Букурешт, али због пространства државе и постојања јаких обласних средишта, важни саобраћани чворови су и Темишвар, Клуж, Констанца, Брашов, Крајова, Јаши.


=== Саобраћај ===
По најновијим подацима из 2004. године укупна дужина железничке мреже у Румунији је 22.298 km, од чега је 36% електрификовано, а 27% су пруге са два колосека. По овим показатељима Румунија је четврта земља у Европи по развијености железничке мреже. Због тога и превоз свим врстама железнице заузима високо место у укупном саобраћају у земљи - претпоставља се да је 2004. године 45% свих путника у Румунији превезено управо железницом. Међутим, и поред дужоине пруга и значаја за земљу железничка мрежа је у веома лошем стању и интензивно се обнавља.
Једини град са метроом је Букурешт, који је развијен спрам величине града и има 4 линије. Букурешт поседује и железнички прстен око себе.
Укупна дужина путева у Румунији у 2004. години је 198.817 km (од чега је са чврстом подлогом 60.043 km). Од тога је дужина важних државних путева 14500 km. Дужина савремених ауто-путева тренутно износи свега 280 km, али се у наредним годинама очекује брза изградња нових деоница. Национални ауто-путеви носе двозначну ознаку „А+број“.

Румунија је приморска земља, али је морска обала кратка и северном половином мочварна. Због тога је развијена само једна лука, Констанца. Овај град је по припајању Румунији од безначајног насеља постао велика морска лука, једна од најзначајнијих у Европи, будући да је то црноморска лука најближа средњој Европи. Такође овај град је и једно од главних средишта у држави.
Са друге стране, речни саобраћај је развијен и међународног је значаја и у основи се ослања на значај Дунава, који доњом дужином тока протиче кроз Румунију. Дужина речних водених путева у земљи је преко 1000 km. Најважније луке на Дунаву су: Дробета Турну Северин, Калафат, Олтеница, Ђурђу, Браила, Галац, Тулћеа. Поред Дунава, значајан је и промет каналом Чернавода-Негру Вода, дужине 67 km.

Будући да Румунија пространа земља у Европи, ваздушни саобраћај има већи значаја него у другим земљама. У Румунији постоји неколико авио-компанија, од којих је најпознатија и највећа ТАРОМ, а друге мање су Ромавиа, Карпатер, Блу Ер, Аквила Ер, Јон Ћириак Ер.
У земљи постоји 61 званично уписаних аеродрома, али само је 7 од њих уврштено на листу међународних аеродрома са IATA кодом:
Аеродром „Хенри Коанда“ у Букрешту (некадашњи Отопени аеродром)
Аеродром „Трајан Вуја“ у Темишвару (некадашњи Ђармата аеродром)
Аеродром „Аурел Влајку“ у Букрешту (некадашњи Банеаса аеродром)
Аеродром „Клуж-Напока“ у Клужу
Аеродром „Михаил Когелничану“ у Констанци
Аеродром „Сибју“ у Сибињу
Аеродром „Арад“ у Араду
У току је изградња новог међународног аеродрома у Брашову.
Највећи и најважнији аеродром у земљи је букурешки Аеродром „Хенри Коанда“, и данас познат као Отопени. Међутим, највећи пораст промета имао је аеродром Аеродром „Трајан Вуја“ у Темишвару због удаљености града од других већих градова у земљи.
У Румунији су званично уписана и 1 хелиодром (2006. године).


== Демографија ==

Према попису из 2011. године Румунија има 19.599.506  становника и, слично другим државама у региону, број становника је у паду. Румуни чине 89,5% целокупне популације. Највећа етничка мањина су Секељи и Мађари који чине 6,6% популације а након њих долазе Роми са 2,46%.
Мађари сачињавају већину у окрузима Харгита и Ковасна. Украјинци, Немци, Липовани, Турци, Татари, Срби, Словаци, Бугари, Хрвати, Грци, Руси, Јевреји, Чеси, Пољаци, Италијани, Јермени као и друге етничке групе сачињавају укупно 1,4% укупне популације.
Од 745.421 Немца у 1930,  отало је само око 60.000. У 1924., било је 796,056 Јевреја у Краљевини Румунији. Број Румуна и оних чији су преци пореклом из Румуније процењује се да има око 12 милиона. У 2009, било је око 133.000 имиграната који су дошли да живе у Румунију и то углавном Турака, Молдаваца и Кинеза.

Етничке заједнице (попис 2001.):
Вероисповести (процена за 2002):
Званични језик Румуније је румунски (Limbă Româna или само Româna), романски језик из италске подгрупе индоевропских језика.
Од мањинских језика, претежно су заступљени мађарски и немачки језик у Трансилванији, као и ромски. У румунском Банату мали број становника говори српски, а у округу Сучеава, мала етничка заједница (неколико хиљада људи) су Пољаци.
Већина становника Румуније су верници румунске православне цркве на чијем се челу од 12. септембар 2007. године налази патријарх Данијел. У општинама где живе Мађари и Немци, најчешћа вероисповест су римокатоличка и протестантска.
У Добруџи, области на обали Црног Мора живи мала муслиманска заједница (претежно турског порекла), као остатак отоманске колонизације у прошлости.


=== Највећи градови ===


== Култура ==

Главни чланак: Култура у Румунији
Пенинсула / Фелсигет (фестивал)


== Напомене ==


== Види још ==
Списак Румуна
Румунски песници
Музика Румуније
Румунска књижевност
Румунска уметност
Румуни у Србији
Историја кинематографије у Румунији


== Референце ==


== Литература ==


== Спољашње везе ==

Званични сајт Румунске владе (енглески)
Румунско Председништво (енглески)
Румунски Сенат
Camera Deputaţilor (доњи дом Парламента)
Министарство Туризма
Дух Румуније – путовања, слике, звуци
Румунски новац
Туристички водич кроз Румунију на Wikitravel