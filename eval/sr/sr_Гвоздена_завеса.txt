на завеса је спуштена дуж њиховог фронта. Не знамо шта се дешава иза ње. Чини се да ћче цео регион источно од линије Либек-Трст-Крф бити ускоро комплетно у њиховим рукама. Овоме се мора додати даље велико подручје које су освојиле америчке армије између Ајзнека и Лабе, које ће, претпостављам, за неколико недеља бити окупиране, када се Американци повуку, од стране руске силе. Све врсте припрема ће морати бити начињене од стране генерала Ајзенхауера да би се спречио још један огромни пребег немачког становништва на запад како се одвија овај огромни московски напредак према центру Европе. А онда ће се завеса опет спустити у врло великом степену, ако не и потпуно. Тако ће широка земља од много стотина миља окупирана од стране Руса изоловати нас од Пољске...

Черчил је поновио ове речи у следећем телеграму Труману 4. јуна 1945. у коме је протестовао против америчког повлачењу према ономе што је раније означена као, и на крају постала, америчка окупациона зона, казавши да ће војно повлачење довести:

совјетску силу у срце западне Европе и до спуштања гвоздене завесе између нас и свега на истоку.

На Потсдамској конференцији, Черчил се жалио Стаљину на „гвоздену ограду“ око британске мисије у Букурешту.
Ален Дул је користио термин у говору 3. децембра 1945, мислећи само на Немачку:

Тешко је рећи шта се дешава, алу углавном Руси се понашају мало боље од разбојника. Они су разнели сва течна имања. Бонови за храну нису издани Немцима, који су приморани пешке путовати у руску зону, често више мртви него живи. Гвоздена завеса се спустила над судбином ових људи и врло вероватно је да су услови заиста ужасни. Насупрот обећањима у Јалти, вероватно 8 до 10 милиона људи је поробљено.


== Аналогни термини ==
Варијанта Гвоздене завесе, „Бамбусна завеса“ је смишљена у референци на Народну Републику Кину. Поље кактуса које окружују америчку морнаричку базу у заливу Гвантанамо је повремено називана „Кактусна завеса“. Како су се односи између Запада и држава иза Гвоздене и Бамбусне завесе поправили са крајем Хладног рата, термин је престао да се користи.


== Спољашње везе ==

Одакле потиче термин Гвоздена завеса?
Совјетска реакција на Черчилов говор
Звучни запис Черчиловог говора