повукао своје чланство из Лиге. Према повељи Лиге народа, Лига је сада требало да уведе економске санкције Јапану, или да прикупи армију и објави му рат. Међутим, ништа се од тога није догодило. Економске санкције уведене некој од чланица би биле крајње бесмислене, пошто би се држава којој би била забрањена трговина са другим земљама чланицама могла једноставно преоријентисати на трговину са Америком. Никаква армија није организована од стране Лиге због чувања споствених интереса земаља чланица. Стога је Јапан задржао контролу над Манџуријом, све док Црвена армија није преузела подручје и вратила га Кини на крају Другог светског рата.


==== Чако рат ====
Лига није успела да спречи Чако рат између Боливије и Парагваја током 1932. године око неплодног Чако Бореал региона у Јужној Америци. Иако је регион био ретко насељен, давао је контролу над реком Парагвај чиме би једна од две копнене земље добила приступ Атлантику, а и постојала су нагађања, касније потврђена за нетачна, да ће Чако представљати богат извор петролеја. Гранично пушкарање током 1920их кулминисао је у свеопшти рат током 1932, када је боливијска армија, пратећи наређења председника Данијел Саламанка Уреја, напала парагвајски гарнизон у Вангардији. Парагвај је апеловао у Лиги надода, али Лига није преузела никакве акције када се Панамеричка конференција понудила да посредује уместо њих. Рат је представљао катастрофу за обе стране, проузрокујући 100.000 жртава и доводећи обе земље на ивицу економске катастрофе. У време када је уговорен прекид ватре 12. јуна 1935, Парагвај је држао контрлу над већим делом региона. То им је признато при потписивању примирја 1938. године чиме је Парагвај задржао три четвртине Чако Бореала.


==== Шпански грађански рат ====
Дана 17. јула 1936, избио је оружани конфликт између шпанских Републиканаца (влада левице у Шпанији) и Националиста (десно оријентисаних побуњеника, укључујући већину официра шпанске армије). Алварез дел Вајо, шпански министар спољних послова, апеловао је у Лиги да заштити њен територијални интегритет и политичку независност. Међутим, лига није могла лично га интервенише у Шпанском грађанском рату нити да спречи страно мешање у конфликт. Хитлер и Мусолини су наставили да помажу националисте генерала Франка, а Совјетски Савез је помагао шпанске лојалисте. Лига није покушала да забрани интервенцију иностраних добровољаца.


==== Инвазија Абисиније ====
За више информација погледајте чланак Други италијанско-абисински рат.
Можда најзначајнији неуспех Лиге била је италијанска окупација Абисиније. Октобра 1935. Бенито Мусолини је послао генерала Пјетра Бадоља и 400.000 војника да покоре Абисинију (Етиопија). Модерна италијанска армија је лако поразила слабо наоружане Етиопљане, и освојила Адис Абебу у мају 1936, приморавајући цара Хајле Селасија да напусти земљу. Италијани су користили хемијско оружје и бацаче пламена против Етиопљана. Лига народа је осудила италијанску агресију и увела економске санкције у новембру 1935, али су санкције биле крајње неефикасне. Дана 9. октобра 1935, Сједињене Државе (и друге нечланице Лиге) одбиле су сарадњу са било којом одлуком Лиге. Санкције према Италији су укинуте 4. јула 1936, али до тада већ нису имале никакву сврху.


==== Поновно наоружавање Осовине ====
Лига је била немоћна и углавном нема у случају значајних дешавања који су довели до Другог светског рата као што је Хитлерова ремилитаризација Рајнске области, окупација Судета и анексија Аустрије. Као и Јапан, Немачка 1933. године и Италија 1937. године су једноставно повукле своје чланство из Лиге радије него да се потчине њеним одлукама. Лигин комесар у Данцигу је био у немогућности да се суочи са немачким полагањем права на град, што је значајно допринело избијању Другог светског рата у 1939. Последње значајно дело Лиге је искључење Совјестког Савеза у децембру 1939. године после инвазије Финске.


== Распуштање и заоставштина ==
Са почетком Другог светског рата, постало је јасно да је Лига оманула у својој основној функцији - спречавање будућих светских ратова. Током рата, ни Скупштина ни Савет Лиге нису држали састанке, а Секретаријат у Женеви је смањен на најмању меру, премештајући многе службенеике у Северну Америку.
После неуспеха да спречи рат, одлучено је да се формира ново тело које ће заменити Лигу у будућности. Ово тело су Уједињене нације. Многи органи Лиге, на пример Међународна организација рада, су наставили да функционишу и на крају се припојили УН-у. На заседању Скупштине у 1946, Лига је распустила себе и своје службе, мандате, а имовина је пренета на Уједињене нације.
Структура Уједињених нација је требало да постане ефикаснија него Лиге народа. Главни Савезници у Другом светском рату (Уједињено Краљевство, СССР, Француска, САД, и Република Кина) су постале сталне чланице Савета безбедности, дајући новим „Великим силама“ значајни међународни утицај, одражавајући Савет Лиге народа. Одлуке Савета безбедности су обавезујуће за све чланице Уједињених нација; међутим, једногласне одлуке нису потребне, за разлику од Савета Лиге. Сталне чланице Савета безбедности имају вето право како би заштитили сопствене интересе, што је спречило одлучније акције УН-а у многим случајевима. Слично Лиги, УН нема сопствене оружане снаге, али су Ун биле успешније у позивању чланица да допринесу оружаним интервенцијама, као што је Корејски рат, и мировна мисија у бившој Југославији. Међутим, УН је у неким случајевима била приморана на примену економских санкција. Уједињене нације су биле успешније и у привлачењу чланица од Лиге, чинећи је још значајнијом.


== Види још ==
Земље чланице Лиге народа
Палата народа, саграђена као седиште Лиге народа.


== Спољашње везе ==

((en)) Повеља Лиге народа
Фото архива Лиге народа
((en)) Предложене заставе за Лигу
((en)) мапа чланица Лиге народа
((en)) Историја Лиге народа
((en)) Списак заседања Скупштине
((en)) Канцеларија Уједињених нација у Женеви, Историја (1919—1946)]