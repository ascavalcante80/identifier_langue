из 2000. Вајоминг је изузетно ретко насељен и представља савезну државу САД са најмањим бројем становника а само Аљаска има мању густину насељености.


=== Вероисповест ===
Становници Вајоминга се према вероисповести деле на:
хришћане - 79%

протестанте - 53%

лутеране - 8%
баптисте - 8%
методисте - 6%
презвитеријанце - 4%
следбенике Епископалне цркве - 4%
припаднике других протестантских цркава - 21%

католике - 16%
мормоне - 11%

Јевреје - 0%
остале религије - 1%
нерелигиозне особе - 18%


== Привреда ==
Према извештају Бироа за економске анализе САД, друштвени производ Вајоминга у 2005. години је износио 27,4 милијарде долара. У јануару 2010. стопа незапослености је износила 7,6 процената. За разлику од других савезних држава САД привреда Вајоминга је углавном заснована на рударству и туризму. У 2001. укупан приход од рударства је износио 6,7 милијарди, док је остварени приход од туризма износио 2 милијарде долара. Главне туристичке атракције су национални паркови Гранд Титон и Јелоустон. Национални парк Јелоустон сваке године посети три милиона људи. Пољопривреда нема више онакав значај какав је имала раније у Вајомингу али је она веома битан део привреде ове савезне државе. Најважнији пољопривредни производи Вајоминга су: стока (говедина), сено, шећерна репа, жито (пшеница и јечам) и вуна.


=== Рударство ===
Најзначајнији минералне сировине које се експлоатишу у Вајомингу су угаљ, земни гас, метан из резервоара угља, сирова нафта, уранијум и трона.
Производња угља у 2004. износила је 358,8 милиона тона чиме се Вајоминг сврстао на прво место у САД. Резерве угља у Вајомингу су 62,3 милијарде тона. Највише угља се налази у басенима Паудер Ривер и Зелене реке.
Вајомингу је 2007. године био други по производњи земног гаса у САД а производња је износила 63,85 билиона кубних метара.
Производња метана из резервоара угља представља у ствари друкчији начин производње земног гаса. Он се углавном производи у басену Паудер Ривер. Током 2002. производња овог енергента је износила 9,3 милијарде кубних метара.
Током 2007. у Вајомингу је произведено 53.400.000 барела сирове нафте и по производњи овог енергента Вајоминг је пети у САД.


== Референце ==


== Спољашње везе ==