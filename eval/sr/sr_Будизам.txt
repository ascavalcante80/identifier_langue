 „мало возило“. Махајана је већи нагласак придавала врлини саосећајности, и идеалу Бодисатве, као спаситеља, уместо архата, кога је наглашавала стара школа. Једну од одлика Махајане представљала је и употреба санскрита, универзалног језика индијских учењака.
Махајанска школа се проширила на северозапад Индије у подручје које је било под утицајем хеленистичке културе. Такође се проширила и на север, у централну Азију, у 1. веку, а одатле у 2. веку даље у Кину. Преко Манијевог учења је овај облик будизма извршио утицај на хришћанство, а посебно на његове гностичке струје.


==== Чан/Зен ====

Зен (јапански: зен, кинески: ч'ан, санскрит: дхјана – медитација ) је школа махајана будизма у којој се наглашава упражњавање дарме и искуствене мудрости, ради постизања пробуђења. Следствено томе, у другом плану су теоретско знање и проучавање списа.


==== Чиста земља ====


=== Вађрајана ===

Вађрајана ("дијамантско возило") или тантрички будизам је огранак будизма који се појавио у Индији у 6. и 7. веку. Развијао се под утицајем хиндуизма, што се огледа у служењу божанствима и употреби сложених ритуала. У 11. веку је вађрајана постала сасвим устаљена на Тибету, где је пролазила кроз даљи развој.


==== Тибетански будизам ====

Тибетански будизам (познат и као ламаизам) је посебан облик будистичког учења, карактеристичан за Тибет и подручје Хималаја, укључујући и Непал, Бутан, северну Индију, Монголију, североисточну Кину и Русију (Калмикија, Бурјатија и Тува). Укључује учења три велика „возила“ будизма: хинајану, махајану и вађрајану, као и елементе тибетанске пребудистичке религије у виду локалних божанстава примљених у будистички пантеон.
Након што је Народна Република Кина окупирала Тибет 1950-их година, тибетанске избеглице и дијаспора су прошириле утицај тибетанског будизма и у многе западне земље. Од 1959. године је Далај-лама живео у изгнанству, да би се недавно вратио на Тибет.


==== Шингон ====


== Будистички списи ==


=== Трипитака ===

Пали канон је збирка списа тхеравада будизма, који су сачувани на пали језику. Канонска књижевност на пали језику састоји се од „три кошаре“, због чега се такође назива типитака (санскрит: трипитака). Типитака укључује три збирке:
Винаја-питака (о „склоповима појавног света"), правила монашке дисциплине
Сута-питака, која се најчешће приписује Буди
Абхидхама-питака ("о појавама"), систематизација филозофских појмова.


=== Махајанске сутре ===


=== Тибетански канон ===

Тибетански будистички канон представља опус светих списа које признају разне школе тибетанског будизма. Подељен је на два дела:
Канђур ("Преведена реч"), који је садржао дела приписивана Буди Сакјамунију, другим трансцендентним будама и тантричким божанствима која се идентификују као буде;
Танђур ("Преведене расправе"), која садрже преведене списе индијских учењака и учитеља.


== Литература ==
Iveković, Rada (1977). Rana budistička misao. Sarajevo: IP Veselin Masleša. 
Ju-Lan, Fung (1977). Istorija kineske filozofije. Beograd: NOLIT. 
Tuči, Đuzepe (1982). Istorija indijske filozofije. Beograd: NOLIT. 
Filozofijski rečnik. Zagreb: Matica Hrvatska. 1984. 
Veljačić, Čedomil (1990). Budizam. Beograd: KTRZ OPUS. 
Njanatiloka, Bhikhu (1996). Budistički rečnik. Beograd: Pešić i sinovi. 
Елијаде, Мирча (1996). Водич кроз светске религије. Београд: Народна књига. 
Ling, Trevor (1998). Rečnik budizma. Beograd: Geopoetika. ISBN 978-86-83053-14-8. 
Lopez, Donald S. (2001), The Story of Buddhism, HarperCollins 
Baroni, Helen J. (2002), The Illustrated Encyclopedia of Zen Buddhism, Rosen 
Јевтић, Мирољуб (2002). Религија и политика: увод у политикологију религије. Београд: Институт за политичке студије. 
Enciklopedija živih religija. Beograd: Nolit. 2004. ISBN 978-86-19-02360-3. 
Kembridžova ilustrovana istorija religije. Novi Sad: Stylos. 2006. ISBN 978-86-7473-281-6. 
Dhammika, Šravasti (2009). Budizam od A do Ž. Beograd: Srednji put. 
Kovačević, Branislav (2014). Ovako sam čuo: Budino učenje na osnovu izvora u Pali kanonu. Novi Sad–Beograd. ISBN 978-86-89385-01-4. 


== Референце ==


== Види још ==
Буда
Пали канон
Зен будизам
Будистичка терминологија


== Спољашње везе ==

((hr)) Budizam (Hrvatska enciklopedija)
((hr)) Budizam (Proleksis enciklopedija)
((hr)) Čedomil Veljačić, Budizam - religija ili filozofija
((sr)) Средњи пут домаћи сајт посвећен теравада будизму
((sr)) Дијамантски пут једна од школа ваџрајана будизма
((en)) Access to Insight Чувене странице посвећене теравада будизму
((en)) Највеће будистичке заједнице - Adherents.com