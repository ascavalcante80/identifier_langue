 по томе што је означио коначно уједињење иберијског простора и зачетак изградње новог, хиспанског идентитета. Такође је означио и уједињење цркве и државе. Краљ је, по узору на Византију, постао врховни црквени поглавар. Бискупи су признали краља и монархију као једини поуздани гарант реда и закона, а краљ је заузврат признавао цркву као основу своје власти и моћи.
Визиготски краљеви су до пропасти Визиготског краљевства на почетку 8. века безуспешно покушавали да изборну монархију учине наследном, што је изазвало низ обрачуна који су на крају и дошли главе визиготског држави. Након смрти Рекареда, следили су краљеви чије су владавине биле кратког века — долазили су силом на престо и силом су уклањани с престола. Сисебур (612—621), јер био један од оних који су се задржали дуже од пар година на престолу и чија је владавина остала запамћена по нетолерантним законима против Јевреја. Свинтила (621—631) је остао запамћен по томе што је коначно протерао Византију са Иберијског полуострва и био први визиготски краљ који је завладао целом Хиспанијом. Међутим, борбе за престо нису престајале и само су све више слабиле и разједињавале визиготску државу. С друге стране, исто толико је и верска нетрпељивост према Јеврејима и низ антијеврејских закона које су доносили разни краљеви у току своје владавине довела до тога да су и Јевреји радили на пропасти визиготског краљевства и прилично имали удела у муслиманској инвазији с почетка 8. века.


== Инвазија Мавара ==
Краљевство је преживело до 711, кад је краљ Родерих побеђен у инвазији Мавара. Битка код Гвадалете 19. јула 711. означила је почетак маварског освајања Хиспаније. Већина Иберијског полуострва потпала је под мавараку власт до 718. године.
Визиготски племић Пелајо победио је муслимане и основао краљевство Астурију у северном делу Хиспаније. Пелајо, победом над Маварима 722. започео је реконкисту.


== Извори ==


== Види још ==
Германи
Готи
Остроготи
Списак визиготских краљева
Визиготска Хиспанија


== Спољашње везе ==

Историјска библиотека: Визиготи
Историјска библиотека: Визиготска Хиспанија