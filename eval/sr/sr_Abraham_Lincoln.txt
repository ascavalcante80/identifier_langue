на политика одмах након Прогласа о емаципацији, па је Линколн писмима подстицао војне команданте да регрутују што више бивших робова у војску. До краја 1863. на Линколнову директиву генерал Лоренцо Томас регрутовао је 20 пукова робова из долине реке Мисисипи.
Но проглас, колико год на папиру обећавао, испрва у пракси није имао никаквог учинка. Многи су га назвали лицемерним јер "ослобађа" робове на подручју које Унија не контролише, а оставља их у ланцима на подручјима где их може ослободити. Војни циљ којем се Линколн надао, да ће се робови на побуњеном Југу дићи на устанак против својих господара, није се остварио. Без обзира на све то, Линколн је прогласом постигао политички успех јер је њиме у очима Европљана приказао Јужњаке као варваре који желе задржати робовласнички систем. Велика Британија и Француска, које су до тада симпатисале борбу Конфедерације за независност, сада окрећу своју подршку Унији.


=== Генерал Грант ===
Мидов неуспех да зароби Лијеву војску док се повлачила са Гетисбурга и стална пасивност Војске Потомака, уверила је Линколна да је потребна промјена у командовању. Победа генерала Јулисиза С. Гранта у бици код Шајлоа и виксбуршка кампања утицале су на Линколна и Грант је постао јак кандидат за место заповедника Војске Уније. Линколн је сматрао да војска са Грантом на челу може неуморно координирано нападати на неколико ратишта, те имати врхунског команданта који пристаје на бивше робове у својим редовима. Ипак Линколн је био забринут због могућности да се Грант кандидује на председничким изборима 1864., као што је генерал Маклелан. Уз помоћ посредника испитао је Грантове политичке намере и када се уверио да их нема, Сенату је предложио Грантово унапређење у заповедника Војске Уније. Задобио је пристанак Конгреса да Грант добије чин генерал-пуковника, који до тада није имао нико од Џорџа Вашингтина. Током 1864. Грант је водио крваву кампању Оверлорд, у којој је Унија имала бројне губитке у биткама попут оне код Вајлдернеса или Колд Харбора. Снаге Конфедерације, иако су имале одбрамбене позиције, такође су трпеле велике губитке. Конфедерацији су недостајала појачања, те је војска била присиљена да се утврдити изван града Питерсбург, савезна држава Вирџинија, где је Грант започео опсаду. То је омогућило Линколну да посети Гранта, и да добије директно од Гранта и Вилијама Шермана, који је био у изненадној посети код Гранта, податке о борбама. Линколн и републиканска странка мобилизовали су се у подршци, па су брзо заменили Грантове губитке.
Линколн је дозволио Гранту да напада инфраструктуру Конфедерације, као што су плантаже, железнице, мостови, како би уништио морал Југа и ослабио његову економску моћ. Грант је нападима прекинуо саобраћај на три железничке пруге које су повезивале Ричмонд са остатком Југа, док су генерали Шерман и Филип Шеридан уништавали плантаже и градове у долини Шенандоаа у Вирџинији. Генерал Конфедерације Џубал Андерсон Ерли започео је низ напада на Север како би запретио главном граду. Након неколико позива Гранту до одбрани Вашингтон, Шеридан је постављен па је претња од генерала Ерлија заустављена.
Како је Грант слабио Лијеве снаге, започели су напори да се преговара о миру. Потпредсједник Конфедерације Алегзандер Стивенс водио је групу на састанку са Линколном, Сјуардом и осталима у Хемптон Роудсу. Линколн је одбио све преговоре у којима је Конфедерација једнака са Унијом и прекинуо састанак. Његов једини разлог састанка је био прекид борби.
Дана 1. априла 1865. Грант је заобишао Лијеве снаге у бици код Фиве Форкса и успио опколити Петерсбург, на што је Влада Конфедерације напустила Ричмонд. Неколико дана након што је пао Ричмонд, Линколн је посетио напуштени град. Дана 9. априла Ли се предао Гранту код Апоматокса, па је рат практично био готов.


=== Убиство ===
Џон Вилкс Бут био је добро познати глумац и шпијун Конфедерације из Мериленда. Иако никада није ступио у Војску Конфедерације имао је контакте са тајном службом Конфедерације. Године 1864. Бут је смислио (сличан плану Томаса Н. Конрада) отмицу Линколна и тражити замену за ослобађање заробљеника. Након што је 11. априла 1865. слушао Линколнов говор о плановима да робовима да право гласа, одлучио је убити председника. Када је сазнао да председник, његова супруга Мери и командант војске Јулисиз С. Грант намеравају посетити Фордово позориште, Бут и сарадници су смислили план убити потпредседника Ендруа Џонсона, државног тајника Вилјиама Х. Сјуарда и генерала Гранта. Дана 14. априла, без главног телохранитеља, Варда Хила Ламона, Линколн је кренуо у позориште на представу "Our American Cousin". У задњи трен Грант и супруга су одлучили отпутовати у Филаделфију уместо на представу.
Линколнов телохранитељ, Џон Паркер, напустио је позориште током паузе и са Линколновим кочијашем отишао у оближњи салун Стар на пиће. Нечувани председник седео је у ложи на балкону. Бут је искористио тренутак, пришуљао му се с леђа и око 22:15, нациљао стражњу страну Линколнове главе и из непосредне близине испалио један метак, смртно га ранивши. Официр Хенри Ратбоун је истог трена напао Бута, који се отхрвао успут ранивши официра.
Војни хирург Чарлс Лил који је седео у близини у позоришту прискочио је у помоћ Линколну. Рањени Линколн је једва био дисао и био је готово без пулса. Лекар је установио да је рањен у главу, а не како се првобитно претпостављало убоден у раме. Линколн је пренесен на другу страну улице у кућу Петерсен.
Након што је био у коми девет сати, Линколн је преминуо у 07:22 15. априла 1865. Линколново тело омотано заставом по кишном времену пренели су у Бијелу кућу, гологлави официри, док су све цркве у граду звониле.
Након десет дана у бегу, Бута са пронашли на фарми у савезној држави Вирџинија неких 48 km јужно од главног града. Након кратке борбе са снагама Уније, 26. априла Бута је убио наредник Бостон Корбет.
Потпредседник Џохсон положуио је заклетву за Председника у 10:00 дан након убиства. Линколново тело лежало је у Источној соби, а након тога у ротонди Капитола од 19. до 21. априла. Три седмице возом је његово тело превожено градовима Севера и одржаване су погребне свечаности којима су присустовале хиљаде, док су бројни људи дуж пруге пратили воз.


== Занимљивости ==
Почео је да гаји браду у председничкој кампањи 1860. године.


== Референце ==


== Литература ==


== Спољашње везе ==