ле отпор све до 1930-их.
Западни део државе Јукатан је 1857. одвојен у нову државу Кампече. Источни део државе, Кинтана Ро, је 1902. одвојен у територију под централном државном управом, а статус савезне државе је добио 1974.


=== Белиз и Гватемала ===
Шпанци никада нису успели да остваре ефикасну контролу над делом полуострва које данас припада држави Белиз. Енглези су овде створили колонију за експлоатацију дрвета у касном 18. веку. У раном 19. веку, насеље је добило име Британски Хондурас, да би 1871. постало званична крунска колонија. Белиз је постао независтан 1981.
Гватемала је 1840-их послала малу групу војника у област Петен на југу Јукатана. Мексико и Јукатан су одлучили да не оспоравају суверенитет Гватемале над овим подручјем.


== Привреда ==
Што се тиче привреде, ово је област у којој је био распрострањен узгој стоке, шумарство и производња природне гуме и агаве. Седамдесетих година 20. века опада потреба за природном гумом и агавом на светском тржишту због појаве синтетичких материјала. Тада Јукатан окреће своју економију туризму. По развијеном туризму нарочито је познат Канкун и његова околина.


== Спољашње везе ==