ുന്നവർ പടിഞ്ഞാറിനെ അപേക്ഷിച്ച് ഒരു ദിവസം മുന്നിലേയ്ക്കാക്കുകയോ ക്ലോക്ക് 12മണിക്കൂർ ഫാസ്റ്റ് ആക്കുകയോ ചെയ്യണം.


== ജ്യോതിശ്ശാസ്ത്രപ്രകാരമുള്ള കാലഗണന ==
ചന്ദ്രന്റെ ഉദയാസ്തമനങ്ങളെ അടിസ്ഥാനമാക്കി പ്രാകൃതമായ കാലഗണന വളരേ പണ്ടുമുതലേ നിലനിന്നിരുന്നു.ചന്ദ്രന്റെ വൃദ്ധിക്ഷയങ്ങൾ പൂർണ്ണമാകുന്ന കാലയളവിനെ ഒരു തിങ്കൾഎന്ന് വിളിച്ചു. തിങ്കളിന്റെ അയനകാലമാണ് ഒരു ചാന്ദ്രമാസം. 291/2 ദിവസമാണ് ഒരു ചാന്ദ്രമാസം. പൗരസ്ത്യ ജ്യോതിശ്ശാസ്ത്ര പ്രകാരം 27നാളുകൾ അഥവാ നക്ഷത്രങ്ങളും 12രാശികളും ഉണ്ട്. ഓരോ രാശിയിലും രണ്ടേകാൽ നക്ഷത്രങ്ങൾ വീതമുണ്ട്.


== ഞാറ്റുവേല ==
സൂര്യൻ ഓരോ നക്ഷത്രഗണത്തേയും തരണം ചെയ്ത് അടുത്തതിലേയ്ക്ക് എത്തുവാനെടുക്കുന്ന സമയമാണ് ഞാറ്റുവേല.ഇപ്രകാരമുള്ള 27ഞാറ്റുവേലകൾ ചേ‌ർന്ന് ഒരു നക്ഷത്രവർഷം പൂർത്തിയാകുന്നു.ഒരു ഞാറ്റുവേലയിൽ 13.6 നക്ഷത്രദിവസങ്ങളാണുള്ളത്.ഒരു നക്ഷത്രദിനത്തിന് ഒരു സൗരദിനത്തേക്കാൾ 4 മിനുട്ട് കുറവാണ്. ആയതിനാൽ ഒരു സൗരവർഷത്തിൽ 3641/4 സൗരദിനങ്ങളും 3661/2 നക്ഷത്രദിനങ്ങളുമാണുള്ളത്.


== ഭൂമിയുടെ കാലഗണന ==
460 കോടിയോളം വർഷമാണ് ഭൂമിയുടെ പ്രായമായി കണക്കാക്കുന്നത്. പ്രീ-കാം‌ബിയൻ യുഗം,പാലിയോസോയിക്ക് യുഗം,സൈനോസോയിക്ക് യുഗം എന്നിങ്ങനെ ഭൂമി രൂപം കൊണ്ടതിനുശേഷമുള്ള കാലത്തെ തിരിച്ചിരിയ്ക്കുന്നു.
പ്രീ-കാബ്രിയൻ യുഗത്തിന് ഏകദേശം 400 കോടിവർഷം ദൈർഘ്യം കണക്കാക്കുന്നു.
ഏകദേശം 258ദശലക്ഷം ദൈർഘ്യമുണ്ടായിരുന്ന പാലിസോയിക്ക് യുഗത്തിലാണ് ആദ്യജീവൻ പ്രത്യക്ഷപ്പെട്ടത്. പാലിസോയിക്ക് യുഗം കാം‌ബ്രിയൻ,ഓർഡോവിഷ്യൻ,സിലൂറിയൻ,ഡെവോണിയൻ,മിസ്സിസ്സിപ്പിയൻ,പെൻസില്വാനിയൻ,പെർമിയൻ എന്നീ കാലഘട്ടങ്ങളിലൂടേയഅണ് കടന്നുപോയത്.
65ദശലക്ഷം വർഷങ്ങൾക്ക് മുൻ‌പ് ആരംഭിച്ചതും ഇപ്പോൾ നടന്നുകൊണ്ടിരിയ്ക്കുന്നതുമായ യുഗമാണ് സൈനോസോയിക്ക് യുഗം.


== സമയ ചരിത്രം ==

സമയത്തിന്റെ ചരിത്രം ആരംഭിക്കുന്നത് ബിഗ് ബാങ് എന്ന മഹാവിസ്ഫോടനത്തോടെയാണ് എന്നാണ് ശാസ്ത്രത്തിന്റെ അറിവ്. ദ്രവ്യം ഇല്ലാതെ സമയവും ഉണ്ടാവില്ല എന്ന ആശയമാണ് ഇതിന്റെ അടിസ്ഥാനം. ഇതനുസരിച്ച് പ്രപഞ്ചത്തിന് 1400 കോടി വർഷം മാത്രമാണ് പ്രായം എന്നാണ് കണക്കാക്കിയിരിക്കുന്നത്.


== ചില പഴഞ്ചൊല്ലുകൾ ==

കാലത്തിനൊത്ത കോലം
കാലമടുത്തേ കാലനടുക്കൂ
കാലം നോക്കി കൃഷി, മേളം നോക്കി തുള്ളൽ
ഇന്നു ചിരിയ്ക്കുന്നവൻ നാളെ കരയും (കാലത്തിന്റെ അനിശ്ചിതത്വം സൂചിപ്പിയ്കന്നു.)
ഇന്നത്തെപ്പണി നാളേയ്ക്ക് വെയ്ക്കരുത് (സമയത്തിന്റെ വില സൂചിപ്പിയ്ക്കുന്നു)
നാളെ നാളെ നീളെ നീളെ


== അവലംബം ==