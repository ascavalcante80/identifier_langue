elle industrie anche al sud che portò un aumento dell'inflazione e una crisi economica. Dal 1986 il Vietnam ha cercato di convertire la propria economia prevalentemente agricola aprendosi ai mercati esteri nel tentativo di dare impulso ad un'industria che sembra avere grandi potenzialità, emulando le altre economie asiatiche: nel 2005 il Vietnam ha avuto un tasso di crescita economica dell'8,4%. Una grande abbondanza di forza lavoro giovanile, una buona scolarità e una disciplina di stampo asiatico, unita ad una vivace cultura commerciale fanno del Vietnam uno dei paesi con le migliori prospettive di crescita economica del prossimo decennio.


=== Risorse economicheModifica ===
A partire dal 1990 il partito comunista che è al potere ha avviato riforme economiche che tuttora attirano investimenti internazionali; così sono sorti negozi di articoli sportivi, prodotti tessili.


==== AgricoleModifica ====

Il settore principale dell'economia del Vietnam è l'agricoltura, il cui prodotto primario è il riso, coltivato soprattutto nella regione della Cocincina (il Vietnam è il terzo produttore mondiale di questo cereale). Le altre coltivazioni importanti del paese sono la canna da zucchero, le patate dolci, la manioca, la soia e il mais; le principali colture di piantagione sono invece caffè, tè e caucciù. È molto importante inoltre l'allevamento suino, bovino e di animali da cortile.


==== Selvicoltura e pescaModifica ====
Le foreste coprono circa il 20% della superficie del paese, ma a causa dell'inefficiente rete di trasporti la selvicoltura non è molto sviluppata; si ricavano tuttavia legni pregiati come l'ebano, e nel sud è molto importante la coltivazione di bambù. La pesca è praticata soprattutto nel sud dove è favorita dagli estesi litorali, e dai numerosi corsi d'acqua; in questi ultimi anni i prodotti della pesca hanno cominciato ad avere un importante peso negli scambi commerciali; i principali prodotti sono i crostacei, gamberi e molluschi. È sviluppato inoltre l'allevamento di pesci in acqua dolce.


==== Risorse minerarieModifica ====
Le risorse principali del sottosuolo si trovano nella zona nord-ovest dello Stato e sono costituite da carbone, antracite, rame, stagno, zinco, ferro, oro e cromo; c'è inoltre una notevole produzione di fosfati e sale. Il carbone viene usato principalmente per la produzione di energia elettrica, mentre il considerevole potenziale idroelettrico non viene molto sfruttato. Si estrae anche gas naturale e petrolio dai giacimenti situati sul delta del Fiume Rosso. L'estrazione del petrolio ebbe inizio nel 1975 e la produzione è gestita in prevalenza da una compagnia statale, il possesso delle aree in cui si trovano i giacimenti è rivendicato alla Cina.


==== IndustriaModifica ====
Le principali industrie sono concentrate nella zona tra Hà Nội, Hải Phòng e Nam Định. Nella zona di Hải Phòng si concentrano le industrie navali e della lavorazione del riso. Le industrie più importanti sono quelle tessili, le acciaierie e ci sono numerosi impianti di trasformazione dei prodotti agricoli come distillerie e zuccherifici. Nel Vietnam meridionale ci sono manifatture di tabacco, birrifici e impianti per la lavorazione del caucciù, oltre a industrie per la produzione di carta, cemento e chimiche per i fertilizzanti. I prodotti per l'esportazione sono: il riso, il petrolio, il carbone, i capi di abbigliamento, le calzature, le ceramiche, le pietre preziose e la seta, esportate in Giappone, Cina, Filippine, Singapore, Francia e Germania. I principali prodotti di importazione sono: combustibili minerali, trattori, fertilizzanti e mezzi di trasporto.


=== TrasportiModifica ===
Dopo la guerra è stato incentivato l'aumento delle vie di comunicazione tra nord e sud del paese; che si sviluppa nella rete stradale con 93.300 km di strade di cui nel 1996 solo il 25% era asfaltato. La rete ferroviaria è controllata dal monopolista di stato Ferrovie del Vietnam e si estende soprattutto al nord con 2832 km. Il Fiume Rosso e il Mê Kông rendono molto agevole ed economico il trasporto su acqua.


== CulturaModifica ==


=== MusicaModifica ===


== SportModifica ==
Lo sport nazionale è rappresentato da diversi tipi di arti marziali vietnamite; il Vovinam viet vo dao e il Qwan Ki Do che prevedono anche l'uso di armi e infine la Viet boxing, la classica boxe vietnamita, molto simile alla Muay Thai thailandese.


== NoteModifica ==
^ General statistics office of Vietnam, gso.gov.vn. URL consultato l'8 novembre 2014.
^ (EN) Population growth rate, su CIA World Factbook. URL consultato il 28 febbraio 2013.
^ Dati dal Fondo Monetario Internazionale, ottobre 2013
^ Tasso di fertilità nel 2010, data.worldbank.org. URL consultato il 12 febbraio 2013.
^ The United States in Vietnam - An Analysis in Depth of America's Involvement in Vietnam, by George McTurnin Kahin and John W. Lewis Delta Books, 1967
^ (EN) Jackie Calmes, Trans-Pacific Partnership Is Reached, but Faces Scrutiny in Congress, in New York Times, 5 ottobre 2015. URL consultato il 7 ottobre 2015.
^ Medius Mundi del 15/02/2009
^ Les filières universitaires francophones du Vietnam
^ a b General Statistics Office of Vietnam
^ Vietnam, nuova ondata di condanne contro i cyber-dissidenti | Asia blog
^ ILO 1999 -


== Voci correlateModifica ==
Diritti delle donne in Vietnam
Diritti LGBT in Vietnam
Isole del Vietnam
Prostituzione in Vietnam


== Altri progettiModifica ==

 Wikiquote contiene citazioni sul Vietnam
 Wikizionario contiene il lemma di dizionario «Vietnam»
 Wikimedia Commons contiene immagini o altri file sul Vietnam
 Wikivoyage contiene informazioni turistiche sul Vietnam


== Collegamenti esterniModifica ==
Vietnam, in Open Directory Project, Netscape Communications. (Segnala su DMoz un collegamento pertinente all'argomento "Vietnam")
Scheda del Vietnam dal sito Viaggiare Sicuri, curata dal Ministero degli Esteri e dall'ACI
Ambasciata d'Italia a Hanoi
Assemblea Nazionale del Vietnam
(EN) Ministero vietnamita degli esteri
Statistiche ufficiali
Partito Comunista del Vietnam
Massimo Morello, La caduta di Saigon, 40 anni dopo. Il 30 aprile 1975 le truppe nordvietnamite entravano a Saigon. Gli americani hanno perso la guerra, ma oggi il capitalismo ha vinto, su Rivista Studio, 27 aprile 2015.