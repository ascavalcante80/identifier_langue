l più antico e profondo del mondo, gode di acque pulite e cristalline ed è circondato da montagne coperte di taiga. Altre destinazioni naturali popolari includono Kamchatka con i suoi vulcani e geyser, Carelia con i suoi laghi e le rocce di granito, le innevate montagne Altai, e le steppe selvagge di Tuva.


== Cultura ==


=== Arte ===

Quando, verso la fine del V secolo, gli antichi popoli nomadi degli Sciti e dei Sarmati che originariamente popolavano le zone lungo il Volga e il Dnepr, cominciano a insediarsi stabilmente sul territorio, comincia un certo sviluppo dell'artigianato, legato alla produzione di armi, pellicce e oggetti di metallo lavorati a sbalzo. I rapporti commerciali con le terre vicine si fanno sempre più intensi e soprattutto con l'Impero bizantino. Affascinati dalla cultura e dallo splendore della loro capitale Costantinopoli, cominciarono gradualmente ad assumerne le caratteristiche. Se fino ad allora gli oggetti presentavano una decorazione a motivi esclusivamente geometrici e dai forti colori, man mano si va assottigliando con l'introduzione di figure zoomorfe che poi si fonderanno con motivi vegetali.

Tuttavia l'arte russa propriamente detta, sviluppatasi direttamente dall'arte bizantina, si fa partire dalla conversione del principe di Kiev, Vladimir I al Cristianesimo, bizantino-ortodosso, nel 988. Infatti le arti applicate si sviluppano in funzione dell'adozione del Cristianesimo: dalle necessità di costruire nuovi luoghi di culto (architettura russa), secondo gli stilemi importati da Costantinopoli; dall'introduzione di testi scritti, per le liturgie e l'insegnamento della nuova religione (letteratura russa), tradotti dal greco e dal bulgaro antico, di cui l'adozione dell'Alfabeto cirillico; dalla figurazione dei Santi cristiani, riportando le effigi dei mosaici bizantini poi gradualmente sostituiti con affreschi e preziose immagini votive (Icone).
Da questo momento in poi l'arte, fusa con il gusto e le tradizioni popolari, svilupperanno quello stile tradizionale russo che caratterizzerà il Paese fino alla fine del XVII secolo, quando con lo zar Pietro il Grande l'Impero russo si apre verso l'occidente adottandone gli stilemi europei dell'architettura barocca, rococò e neoclassica.


==== Architettura ====

Fin dalla conversione al cristianesimo della Rus' di Kiev, l'architettura russa è stata influenzata, per diversi secoli, prevalentemente dall'architettura bizantina. Oltre alle fortificazioni (Cremlino), i principali e più antichi edifici in pietra che permangono ai nostri giorni, sono le chiese ortodosse con le loro numerose cupole, spesso dorate o dipinte a colori vivaci.
A partire dalla fine del XV secolo, Aristotele Fioravanti e altri architetti italiani esportarono le tendenze del Rinascimento in Russia, mentre il secolo successivo vide sviluppare chiese caratterizzate da tipiche cupsidi che ricordano delle tende, che culminano nella realizzazione della cattedrale di San Basilio. A quel punto l'idea della cupola a cipolla era pienamente sviluppato. Nel XVII secolo, l'ornamentale "stile di fuoco" fiorì a Mosca e a Jaroslavl', aprendo gradualmente la strada per il barocco moscovita. Dopo le riforme di Pietro il Grande lo stile architettonico del paese seguì tendenzialmente i dettami dell'Europa occidentale.
Nel 18° secolo, il gusto per l'architettura rococò ha introdotto nel paese le opere di Bartolomeo Rastrelli e dei suoi successori. I regni di Caterina la Grande e di suo nipote Alessandro I, videro il fiorire dell'architettura neoclassica e in particolare nella capitale di San Pietroburgo. La seconda metà del XIX secolo ha visto il dominio degli stili neobizantino e neorusso. Nel XX secolo sono prevalsi, invece, l'Art Nouveau, il costruttivismo e lo stile impero di Stalin.
Nel 1955, il nuovo leader sovietico Nikita Krusciov, ha condannato gli "eccessi" della ex dell'architettura accademica, e il tardo periodo sovietico è stato caratterizzato dall'architettura funzionale. Ciò ha contribuito molto nel risolvere il problema abitativo per la popolazione, ma ha fatto nascere una grande quantità di edifici di bassa qualità architettonica, di forte contrasto con i precedenti stili luminosi. La situazione è, tuttavia, migliorata nei due decenni a cavallo dell'anno 2000. Molti edifici religiosi demoliti durante l'epoca sovietica sono stati ricostruiti e questo processo è continuato con il restauro di vari edifici storici distrutti durante la seconda guerra mondiale. Un totale di 23.000 chiese ortodosse sono stati ricostruite tra il 1991 e il 2010, che di fatto ha quadruplicato il numero degli edifici di culto aperti nel paese.


==== Letteratura ====

Nel XVIII secolo, durante l'Illuminismo russo, la letteratura del paese andò incontro ad un forte sviluppo grazie all'influenza delle opere di Mikhail Lomonosov e Denis Fonvizin. All'inizio del secolo successivo, un florido e moderno filone di produzione letteraria emerse con l'affermarsi di alcuni dei più grandi scrittori della storia del paese. Questo periodo, conosciuto anche come l'età d'oro della poesia russa, iniziò con Alexander Pushkin, considerato il fondatore della lingua letteraria russa moderna e spesso descritto come lo "Shakespeare russo". Il prosieguo del secolo ha poi visto la poesia di Mikhail Lermontov e di Nikolay Nekrasov, i drammi di Alexander Ostrovsky e Anton Cechov e la prosa di Nikolai Gogol e Ivan Turgenev. Lev Tolstoj e Fëdor Dostoevskij sono ritenuti da molti critici letterari come i più grandi romanzieri di tutti i tempi.

Con l'anno 1880 l'età dei grandi romanzieri era finita e la narrativa breve e la poesia divennero generi dominanti, con i decenni successivi che presero il nome di età d'argento della poesia russa, e il realismo letterario dovette lasciare il posto al simbolismo. I principali autori di questa epoca sono poeti come Valery Brjusov, Vyacheslav Ivanov, Alexander Blok, Nikolay Gumilev, Anna Achmatova e i romanzieri Leonid Andreev, Ivan Bunin, Maxim Gorky.


==== Musica e danza ====

La musica russa del XIX secolo è stata definita come la tensione tra la composizione classica di Michail Ivanovič Glinka e la produzione del Gruppo dei Cinque, che abbracciarono l'identità nazionale russa aggiungendo elementi religiosi e folcloristici alle loro composizioni, e la Società Musicale Russa guidata dai compositori Anton e Nikolay Rubinstein, musicalmente conservatori. La tradizione successiva di Pyotr Ilyich Tchaikovsky, uno dei più grandi compositori del periodo romantico, continuò nel secolo successivo con Sergei Rachmaninoff. Altri compositori di fama mondiale del XX secolo includono Alexander Scriabin, Igor Stravinsky, Sergei Prokofiev, Dmitri Shostakovich e Alfred Schnittke.
Dai conservatori sono usciti generazioni di solisti famosi in tutto il mondo. Tra i più noti sono violinisti Jascha Heifetz, David Oistrakh, Leonid Kogan, Gidon Kremer e Maxim Vengerov; i violoncellisti Mstislav Rostropovich, Natalia Gutman; i pianisti Vladimir Horowitz, Sviatoslav Richter, Emil Gilels, Vladimir Sofronitsky e Evgeny Kissin; e i cantanti Fyodor Shalyapin, Mark Reizen, Elena Obraztsova, Tamara Sinyavskaya, Nina Dorliak, Galina Vishnevskaya, Anna Netrebko e Dmitri Hvorostovsky.

Nel corso del 20° secolo, i ballerini Anna Pavlova e Vaslav Nijinsky conquistarono una fama internazionale, e l'impresario teatrale Sergej Djagilev portò la sua compagnia di balletto, i "Balletti russi", a viaggiare all'estero influenzando lo sviluppo della danza in tutto il mondo. Il balletto durante l'era sovietica conservò e perfezionò le tradizioni del secolo precedente, e le scuole coreografia del tempo formarono molte star di fama internazionale, come Galina Ulanova, Maya Plisetskaya, Rudolf Nureyev e Mikhail Baryshnikov. Il Balletto Bolshoi di Mosca e il Balletto Mariinskij di San Pietroburgo godono tuttora di prestigio internazionale.
Il moderno rock russo prende le sue radici sia nel rock and roll che nell'heavy metal, che nelle tradizioni dei bardi russi dell'epoca sovietica, di Vladimir Vysockij e Bulat Okudžava. Popolari gruppi rock russi comprendono i Mashina Vremeni, i DDT, gli Akvarium, Alisa, Kino, Kipelov, Nautilus Pompilio, Aria e i Graždanskaja oborona. La musica pop russa vanta alcuni artisti che hanno guadagnato un ampio riconoscimento internazionale, come le t.A.T.u., le VIA Gra e i Vitas.


=== Filosofia ===
Il XIX secolo vide anche il fiorire della filosofia russa, inizialmente basata sull'opposizione all'occidentalismo e sul slavofilismo, che promuoveva lo sviluppo del paese come una civiltà unica. Quest'ultimo gruppo comprese Nikolai Danilevsky e Konstantin Leontiev, i fondatori dell'Eurasiatismo. Nel suo ulteriore sviluppo, filosofia russa è sempre stata segnata da un profondo legame con la letteratura e l'interesse per la creatività, la società, la politica e il nazionalismo; il cosmismo russo e la teologia erano anch'esse aree di studio importanti. Notevoli filosofi del tardo XIX secolo e inizio del XX, inclusero Vladimir Solovev, Sergej Bulgakov e Vladimir Vernadsky.
Dopo la rivoluzione russa del 1917, molti scrittori e filosofi di primo piano lasciarono il paese, tra essi Bunin, Vladimir Nabokov e Nikolay Berdyayev, mentre una nuova generazione di autori di talento si unì nel tentativo di creare un distintivo culturale della classe operaia per il nuovo stato sovietico. Nel 1930 iniziò un rafforzamento della censura sugli scritti, in linea con la politica del realismo socialista. Alla fine del 1950 sono state attenuate tali restrinzioni e dagli anni 1970 e 1980, gli scrittori hanno sempre più ignorando le linee guida ufficiali. I principali autori dell'epoca sovietica sono romanzieri Yevgeny Zamyatin, Mikhail Bulgakov e Mikhail Sholokhov, e o poeti Vladimir Majakovskij, Evgenij Evtušenko e Andrej Voznesenskij.
L'Unione Sovietica è stato anche un grande produttore di fantascienza grazie ai lavori di autori come Arkady e Boris Strugatsky, Kir Bulychov, Alexander Belayev e Ivan Efremov.


== Scienze e tecnologia ==

In Russia, la scienza e la tecnologia, sbocciarono nell'era illuministica quando Pietro il Grande fondò l'Accademia russa delle scienze e l'Università statale di San Pietroburgo, e il poliedrico Mikhail Lomonosov creò l'Università Statale di Mosca, aprendo la strada ad una forte tradizione per l'apprendimento e l'innovazione. Nel coso del XIX e XX secolo, il paese ha formato un gran numero di scienziati e inventori di rilievo internazionale.
La scuola di fisica russa iniziò con Lomonosov, che propose la legge di conservazione della materia e che precede la legge di conservazione dell'energia. Altre scoperte e invenzioni nel campo della fisica dei russi comprendono l'arco elettrico, la legge di Lenz, i gruppi spaziali dei cristalli, la fotocellula, la radiazione Cherenkov, la risonanza paramagnetica elettronica, l'eterogiunzione e l'olografia 3D. Il laser e il maser sono stati co-inventati da Nikolaj Basov e Aleksandr Prochorov, mentre il ricorso al tokamak per la fusione nucleare controllata è stata ideata da Igor Tamm, Andrei Sakharov e Lev Arcimovič.
Dal tempo di Nikolay Lobachevsky (pioniere della geometria non-euclidea) e un insegnante prominente Pafnuty Chebyshev, la scuola matematica russa è diventato uno dei più influenti al mondo. Tra gli studenti di Chebyshev vi furono Aleksandr Lyapunov, che formulò la teoria moderna della stabilità e Andrey Markov che sviluppoò il processo che prende il suo nome. I matematici sovietici XX secolo, come Andrey Kolmogorov, Israele Gelfand e Sergey Sobolev, dattero un grande contributo a diverse aree della matematica. Nove matematici sovietici/russi sono stati premiati con la medaglia Fields, il premio più prestigioso in matematica. Recentemente a Grigori Perelman è stato offerto il premio per i problemi per il millennio per la sua dimostrazione definitiva della congettura di Poincaré.
Il chimico russo Dmitry Mendeleev formulò la tavola periodica, il quadro principale della chimica moderna. Aleksandr Butlerov è stato uno dei creatori della teoria della struttura chimica, giocando un ruolo centrale nella chimica organica. Biologi russi includono Dmitry Ivanovsky che ha scoperto i virus, Ivan Pavlov che fu il primo a sperimentare il condizionamento classico e Ilya Mechnikov che era un ricercatore pioniere del sistema immunitario e degli organismi probiotici.
Molti scienziati e inventori russi erano emigrati, come Igor Sikorsky, che ha costruito i primi aerei di linea e moderno tipo di elicotteri; Vladimir Zworykin, spesso chiamato il padre della TV; chimico Ilya Prigogine, noto per il suo lavoro sulle strutture dissipative e sistemi complessi; Economisti Simon Kuznets e Wassily Leontief premio Nobel; Fisico Georgiy Gamov (autore della teoria del Big Bang) e lo scienziato sociale Pitirim Sorokin. Molti stranieri hanno lavorato in Russia per un lungo periodo di tempo, come Leonard Euler e Alfred Nobel.
Invenzioni russi comprendono saldatura ad arco da Nikolay Benardos, ulteriormente sviluppata da Nikolay Slavyanov, Konstantin Khrenov e altri ingegneri russi. Gleb Kotelnikov inventò il paracadute a sacca, mentre Evgeniy Chertovsky introdusse la tuta pressurizzata. Alexander Lodygin e Pavel Yablochkov sono stati pionieri di illuminazione elettrica e Mikhail Dolivo-Dobrovolsky introdusse i primi sistemi elettrici etrifase, oggi ampiamente utilizzati. Sergei Lebedev ha inventato e prodotto in serie il primo tipo commercialmente valido di gomma sintetica. Il primo calcolatore ternario, Setun, è stato sviluppato da Nikolay Brusentsov.

Nel XX secolo, una serie di importanti ingegneri aerospaziali sovietici, ispirati dalle opere fondamentali di Nikolai Zhukovsky e Sergei Chaplygin, realizzarono centinaia di modelli di velivoli militari e civili e fondarono una serie di fabbriche che ora costituiscono la OAK, un raggruppamento di aziende aeronautiche e aerospaziali russe creato nel 2006 su iniziativa del governo. Famosi aeromobili russi includono i Tupolev civili, gli aerei da combattimento MiG e Sukhoi, e gli elicotteri Mil e Kamov.
I T-34 sono stati dei famosi carri armati protagonisti della Seconda Guerra Mondiale, mentre gli AK47 e gli AK74 di Mikhail Kalashnikov costituiscono il tipo più diffuso di fucile d'assalto in tutto il mondo.
Nonostante tutti questi successi, la Russia in era tardo sovietica, si trovò in ritardo rispetto al mondo occidentale in una serie di prodotti tecnologici, soprattutto in quelli correlati al risparmio energetico e alla produzione di beni di consumo. La crisi degli anni 1990 ha portato alla drastica riduzione del sostegno statale per la scienza e una migrazione di scienziati all'estero. Negli anni 2000, sull'onda di un nuovo boom economico, si è assistito ad un miglioramento della situazione nella scienza e nella tecnologia russa e il governo ha lanciato una campagna volta alla modernizzazione e all'innovazione. Il presidente russo Dmitry Medvedev ha formulato alcune priorità per lo sviluppo tecnologico del Paese, quali un uso efficiente dell'energia, la tecnologia dell'informazione, l'energia nucleare, la farmaceutica.
Attualmente, la Russia ha completato il sistema di navigazione satellitare GLONASS. Il paese sta sviluppando un proprio jet da combattimento di quinta generazione e la costruzione del primo impianto nucleare mobile di serie al mondo.


=== L'esplorazione dello spazio ===

Le conquiste russe nel campo della tecnologia spaziale e l'esplorazione dello spazio sono riconducibili a Konstantin Ciolkovskij, il padre teorico dell'astronautica. Le sue opere hanno ispirato i principali ingegneri dei razzi sovietici, come Sergej Korolëv, Valentin Gluško e molti altri che hanno contribuito al successo del programma spaziale sovietico dalle prime fasi della corsa allo spazio.
Nel 1957 è stato lanciato il primo satellite artificiale in orbita intorno alla Terra, lo Sputnik 1, mentre nel 1961 il primo uomo a viaggiare nello spazio è stato Jurij Gagarin. Successivamente seguirono molti altri record sovietici e russi nell'esplorazione spaziale, tra cui la prima passeggiata spaziale eseguita da Aleksej Leonov, Luna 9 è stato il primo veicolo spaziale ad atterrare sulla Luna, Venera 7 il primo ad atterrare su un altro pianeta (Venere), Mars 3 il primo ad atterrare su Marte, il primo rover Lunokhod 1 e le prime stazioni spaziali Saljut 1 e Mir.
Dopo il crollo dell'Unione Sovietica, alcuni programmi finanziati dal governo, tra cui il Programma Buran, sono stati cancellati o ritardati, mentre la partecipazione dell'industria spaziale russa nelle attività commerciali e nella cooperazione internazionale risultò intensificata.
Oggi la Russia è il più grande lanciatore di satelliti. Dopo che il programma Space Shuttle si è concluso nel 2011, i razzi Sojuz sono diventati gli unici vettori in grado di trasportari gli uomini alla Stazione Spaziale Internazionale.


== Note ==


== Bibliografia ==
Richard Pipes, La Russia. Potere e società dal Medioevo alla dissoluzione dell'ancien regime, Milano, Leonardo editore, 1992, ISBN 88-355-0136-9.
Nicholas V. Riasanovsky e Sergio Romano, Russia contemporanea, in Storia della Russia, Milano, Bompiani, 1992, pp. 595–628, ISBN 88-452-1848-1.
Giuseppe D'Amato, Il Diario del Cambiamento. Urss 1990 – Russia 1993, Milano, Greco&Greco editori, 1998, ISBN 88-7980-187-2.
Giuseppe D'Amato, L'EuroSogno e i nuovi Muri ad Est. L'Unione europea e la dimensione orientale, Milano, Greco&Greco editori, 2008, ISBN 978-88-7980-456-1.
La Russia in gioco, vol. 6, Limes, 2004.
Sergio Salvi, Tutte le Russie, Firenze, Ponte alle Grazie, 1994, ISBN 88-7928-249-2.
Piero Sinatti, Che cosa vogliono i russi?, Theoria, 1993, ISBN 88-241-0340-5.
Demetrio Volcic, Mosca. I giorni della fine, Milano, Mondadori, 1992, ISBN 88-04-36171-9.
edizione speciale per il Corriere della Sera, in Enciclopedia geografica, vol. 6, Milano, Istituto Geografico De Agostini - RCS Quotidiani S.p.A., 2005, ISSN 1824-9280.
edizione speciale per il Corriere della Sera, in Enciclopedia geografica, vol. 7, Milano, Istituto Geografico De Agostini - RCS Quotidiani S.p.A., 2005, ISSN 1824-9280.
Enciclopedia geografica, Istituto Geografico De Agostini - RCS Quotidiani S.p.A., 2013.


== Voci correlate ==
Suddivisioni della Russia


== Altri progetti ==

 Wikiquote contiene citazioni sulla Russia
 Wikizionario contiene il lemma di dizionario «Russia»
 Wikinotizie contiene notizie di attualità sulla Russia
 Wikimedia Commons contiene immagini o altri file sulla Russia
 Wikivoyage contiene informazioni turistiche sulla Russia


== Collegamenti esterni ==
Russia, in Treccani.it – Enciclopedie on line, Istituto dell'Enciclopedia Italiana, 15 marzo 2011. URL consultato il 16 giugno 2015.