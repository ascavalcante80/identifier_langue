ervento di Teodorico il Grande re degli Ostrogoti nel sud della Gallia, respinge Franchi e Burgundi a nord, mantenendo al regno dei Goti la Provenza e la Settimania. Egli assume la reggenza del regno visigoto in nome del giovane nipote Amalarico.
525: Teodorico il Grande imprigiona il Papa dopo che questi non riesce a mediare tra i Visigoti e Bisanzio.
531: Teudi sposta la capitale da Narbona a Barcino.
541: Vittoria, ai Pirenei, sui Franchi in fuga dopo aver saccheggiato Pamplona e la Navarra.
541: I Franchi tentano di sfondare nel Nord della Spagna ma vengono respinti a Saragozza.
545 circa: la capitale viene portata a Toledo.
554: Inizio del regno di Atanagildo alleato con Bisanzio contro il suo predecessore Agila I.
585: Leovigildo conquista il regno degli Svevi a Nord-Ovest della Spagna e controlla quasi completamente la penisola.
586: Muore Leovigildo l'ultimo re visigoto ariano.
587: Recaredo I annuncia la sua conversione dall'arianesimo al credo niceno.
589: Recaredo I impone il credo niceno ai suoi sudditi al concilio di Toledo e mette così fine ufficialmente all'arianesimo che non viene più tollerato nel regno visigoto.
612: Il re Sisebuto, il 1º luglio inasprisce le sanzioni contro gli Ebrei, applicando la lex Romana di Alarico II, mai applicata prima.
629: Il re Suintila, dal 629, fu il primo re visigoto di totius Spaniae, dopo aver completato la conquista della provincia bizantina.
654: Il re Reccesvindo promulga un codice ispirato ai fueros, consuetudini visigote di origine romana che istituisce una totale parità tra i suoi sudditi, e che il padre Chindasvindo, con l'assistenza di Braulio, vescovo di Saragozza, aveva cominciato ad elaborare alcuni anni prima; la raccolta, detto codice di Reccesvindo (lex Reccesvindiana) o Liber Judiciorum oppure Forum Judiciorum, sostituì il celebre Lex Romana Visigothorum o Breviario di Alarico, che regolava i diritti degli Ibero-Romani ed il codice di Leovigildo, che regolava i diritti dei Visigoti, con un ordinamento giuridico unico che era più vicino al vecchio codice del diritto romano ed un po' meno al codice germanico.
672: il re Vamba si fece consacrare, tramite l'unzione sacra dall'arcivescovo di Toledo; fu il primo re d'origine «barbara» in occidente a farsi consacrare, imitato, circa 80 anni dopo, dal re dei Franchi Pipino il Breve, per legittimare il suo potere.
681: Il conte Ervige subentra al re Vamba e prende il potere.
687: Inizio del regno del re Egica.
694: Grande persecuzione contro gli Ebrei del Sud della penisola, ritenuti complici dei musulmani dell'Africa del Nord (che avevano iniziato le incursioni nella Betica).
698: il califfo omayyade, ʿAbd al-Malik ibn Marwān, nomina governatore del Nord Africa il generale yemenita, Musa ibn Nusayr, che portò a termine la conquista dei territori berberi e attrezza una flotta per la futura conquista delle isole Baleari, possedimento bizantino.
709 o 710: Deposizione del re Witiza da parte di Rodrigo con susseguente guerra civile.
711: Invasione islamica e fine del regno dei Visigoti dopo la Battaglia del Guadalete.
717: L'ultimo re Ardo deve abbandonare Barcellona e ritirarsi in Settimania.
721: Morte di Ardo e caduta di Narbona.
725: I musulmani, in prevalenza berberi (volgarmente chiamati nelle cronache cristiane Mori), completano l'occupazione della Settimania.


== NoteModifica ==
^ Heather 1996, Sivan 1987
^ "Storia di popoli" testo per scuole medie, Bonifazi editore, pagina 165


== BibliografiaModifica ==
T. M. Lindsay, "Il trionfo del cristianesimo", Storia del mondo medievale, vol. I, 1999, pp. 108–142
M. Manitius, "Le migrazioni germaniche 378-412", Storia del mondo medievale, vol. I, 1999, pp. 246–274
Luca Montecchio, I visigoti e la rinascita culturale del secolo VII - Graphe.it Edizioni, Perugia 2006, ISBN 88-89840-06-4
Ludwig Schmidt e Christian Pfister, "I regni germanici in Gallia", Storia del mondo medievale, vol. I, 1999, pp. 275–300
Ernst Barker, "L'Italia e l'occidente dal 410 al 476", Storia del mondo medievale, vol. I, 1999, pp. 373–419
E. W. Brooks, "Le province dell'oriente da Arcadio ad Anastasio", Storia del mondo medievale, vol. I, 1999, pp. 445–479


== Voci correlateModifica ==
Sovrani visigoti
Imperatori romani
Goti
Storia della Gallia tardo-antica e alto-medioevale
Tabella cronologica dei regni della Penisola iberica


== Altri progettiModifica ==

 Wikimedia Commons contiene immagini o altri file su Visigoti