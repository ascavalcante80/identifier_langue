elle grandi città come Praga e Plzen.
I Monti Metalliferi sono ricchi di giacimenti di piombo, zinco, rame e uranio, e hanno permesso lo sviluppo delle industrie siderurgiche e metallurgiche. In crescita sono il settore chimico, tessile, calzaturiero (Bata) e alimentare, che affiancano l'affermata industria automobilistica Skoda e l'industria meccanica presente nell'area di Praga. Sempre famosa ovunque è la produzione di cristalli di Boemia.
Il settore dei servizi acquisisce sempre maggiore importanza a discapito dell'industria pesante, anche se la grande recessione ha rallentato notevolmente la crescita economica del paese.
In grande espansione è l'attività turistica: dagli anni novanta Praga e le località termali attirano ogni anno 10 milioni di turisti. Situata nel cuore dell'Europa centrale, la Repubblica Ceca è al centro delle comunicazioni internazionali: da essa partono reti stradali che agevolano gli scambi commerciali con Italia, Svizzera, Slovenia, Polonia, Croazia, Germania, Russia e Austria.


=== EnergiaModifica ===
La produzione di elettricità in Repubblica Ceca avviene tramite due centrali nucleari, Temelín e Dukovany. Esse producono il 30% di elettricità ma vogliono aumentare fino al 40%. Quasi più del 60% di elettricità viene prodotta da combustibili fossili (specialmente carbone); negli ultimi anni molte centrali a pannelli solari sono state costruite grazie a investimenti ed incentivi statali.


=== TurismoModifica ===

Il turismo internazionale in Repubblica Ceca si concentra, in particolar modo, in quelle località di elevato interesse culturale e artistico che sono state dichiarate patrimonio mondiale dell'umanità dall'UNESCO: i giardini e il castello di Kroměříž, il centro storico di Český Krumlov, Praga, Telč, Holašovice, Kutná Hora, la Colonna della Santissima Trinità di Olomouc, il quartiere ebraico e la basilica di San Procopio a Třebíč, il castello di Lednice, il castello di Litomyšl, il Santuario di San Giovanni Nepomuceno a Zelená Hora, e la Villa Tugendhat a Brno.
Molto importante è il turismo termale: fin dal Settecento Karlovy Vary, Mariánské Lázně e Františkovy Lázně sono fra le più famose stazioni termali in Europa. Anche i castelli medievali del paese (Karlštejn, Křivoklát, Konopiště, tra i tanti) sono rilevanti punti di interesse turistico.


=== DisoccupazioneModifica ===
La disoccupazione si concentra soprattutto nella regione di Ostrava per via della chiusura di molte miniere di carbone e nel sud della Moravia. Comunque, nell'estate del 2015 la disoccupazione è scesa ai minimi storici, 6,8%, anche grazie a molti investimenti stranieri e ad un mercato del lavoro flessibile.


== EducazioneModifica ==
L'educazione in Repubblica Ceca è gratuita ed è obbligatoria dai 6 ai 15 anni. Il sistema scolastico è composto da scuole materne (2-5 anni), scuole primarie (6-15 anni), scuole professionali o licei e infine l'università. I genitori devono solamente pagare i libri di testo per la scuola ma possono essere aiutati con sussidi in caso di problemi economici e inoltre lo Stato paga l'assicurazione sanitaria per gli studenti fino ai 26 anni.


== TrasportiModifica ==
La rete autostradale è in fase di sviluppo però le maggiori città, Praga, Brno e Ostrava sono tutte collegate tra loro dalla D1. Le autostrade sono tutte a pagamento tramite vignetta autostradale. Il sistema ferroviario è uno dei più sviluppati ed efficienti d'Europa ed è gestito da tre compagnie, České dráhy, Leo Express e RegioJet. L'aeroporto principale della Repubblica Ceca è l'Aeroporto di Praga-Ruzyně, intitolato a Vaclav Havel.
Praga ha un buon sistema di trasporto, gestito da Dopravní podnik hlavního města Prahy, con tre linee di metropolitana (A, B e C), 22 linee di tram e 130 linee urbane di autobus. La collina di Petřin ha una funicolare.
Brno, Ostrava e Plzeň sono tutte dotate di numerose linee di autobus, tram e filobus.


== NoteModifica ==
^ (EN) Population growth rate, su CIA World Factbook. URL consultato il 28 febbraio 2013.
^ Dati dal Fondo Monetario Internazionale, ottobre 2013
^ Human Development Reports
^ Tasso di fertilità nel 2010, data.worldbank.org. URL consultato il 12 febbraio 2013.
^ La locuzione Paese Ceco si riferisce in particolare alla nazione prima dell'avvento della Repubblica.
^ https://www.cia.gov/library/publications/the-world-factbook/geos/ez.html
^ books.google.it
^ www.esteri.it


== Voci correlateModifica ==
Armoriale delle diocesi della Repubblica Ceca
Ferrovie ceche
Corona di san Venceslao
Geografia della Repubblica Ceca
ISO 3166-2:CZ
Comuni della Repubblica Ceca
Storia della Cecoslovacchia
Targhe automobilistiche ceche


== Altri progettiModifica ==

 Wikizionario contiene il lemma di dizionario «Repubblica Ceca»
 Wikimedia Commons contiene immagini o altri file su Repubblica Ceca
 Wikivoyage contiene informazioni turistiche su Repubblica Ceca


== Collegamenti esterniModifica ==
Sito web dell'Ente del turismo ceco
Sito istituzionale della Repubblica Ceca
Sito istituzionale della Presidenza della Repubblica Ceca
Sito istituzionale del governo ceco
Cznet.it, punto di contatto tra Italia e Repubblica Ceca
sito istituzionale del Ministero dell'Industria della Repubblica Ceca
lista di siti dichiarati patrimonio mondiale dell'umanità dall'Unesco in Repubblica Ceca