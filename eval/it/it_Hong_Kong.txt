ce due linee nel Victoria Harbour, offrendo ai suoi 53.000 passeggeri giornalieri, una vista panoramica sullo skyline della città. altri servizi di traghetto vengono forniti da altri operatori e servono i collegamenti con le isole periferiche, con Macao e con la Cina continentale. Il porto di Hong Kong è un porto situato in una zona di acque profonde ed è specializzato nella gestione dei container.

La Peak Tramway, una funicolare, è stata il primo servizio di trasporto pubblico di Hong Kong e da 1888 ha fornito il trasporto ferroviario tra Central e Victoria Peak. Nei quartieri più centrali vi è un vasto sistema di scale e marciapiedi mobili, tra cui il più lungo sistema di scala mobile esterna coperta del mondo, il "Mid-levels Escalator".
L'aeroporto Internazionale di Hong Kong è uno degli aeroporti più trafficati al mondo, servendo oltre 47 milioni di passeggeri e movimentando 4.120.000 tonnellate all'anno (dati del 2007). L'aeroporto ha sostituito il sovraffollato Kai Tak Airport di Kowloon nel 1998, ed è stato valutato come miglior aeroporto al mondo. Oltre 85 compagnie aeree operano presso di esso ed è il principale hub di Cathay Pacific, Dragonair, Air Hong Kong, Hong Kong Airlines e Hong Kong Express.


== Sanità ==
A Hong Kong vi sono 13 ospedali privati e più di 40 ospedali pubblici. Tra sanità pubblica e privata vi è tuttavia poca interazione. Gli ospedali offrono una vasta gamma di servizi di assistenza sanitaria e alcuni di ospedali privati sono considerati centri di eccellenza a livello mondiale. Secondo le stime delle Nazioni Unite, Hong Kong vanta la più lunga aspettativa di vita rispetto a qualsiasi altro paese o territorio nel mondo. [189] A partire dal 2012, le donne di Hong Kong rappresentano il gruppo demografico con la vita più lunga del mondo intero.
Vi sono due scuole di medicina sul territorio, una con sede presso l'Università Cinese di Hong Kong e l'altra alla Hong Kong University. Entrambe vantano collaborazioni con gli ospedali pubblici. Per quanto riguarda la specializzazione post-lauream, tradizionalmente molti medici di Hong Kong si recano all'estero per la formazione continua e molti frequentano cordi del British Royal College come il CPRM (UK) e le MRCS (UK). Tuttavia, Hong Kong, ha sviluppato le proprie offerte di istruzione medica post-lauream, in particolare con la fondazione della Hong Kong Academy of Medicine che sta gradualmente prendendo la responsabilità di tutta la formazione medica post-lauream.


== Cultura ==

Hong Kong è stata spesso descritta come un luogo dove "l'Oriente incontra l'Occidente", ciò riflette il mix della cultura delle radici cinesi del territorio con le influenze del periodo passato come colonia britannica. Hong Kong equilibra un modo di vita modernizzata con le pratiche tradizionali cinesi. Concetti come feng shui sono prese molto sul serio e vengono adottati nei progetti di costruzione costosi, spesso avvalendosi di consulenti esperti, e sono spesso ritenuti capaci di creare o distruggere un affare. Altri oggetti come gli specchi Bagua sono ancora regolarmente utilizzati per allontanare gli spiriti maligni, e gli edifici spesso sono privi del numero del piano che ha un 4 in esso, a causa della sua somiglianza con la parola "morte" in cantonese. La fusione tra oriente e occidente caratterizza anche la cucina di Hong Kong, dove dim sum, hot pot e fast food convivono con l'alta cucina.
Hong Kong è un centro globale riconosciuto del commercio e perciò è diventato anche un "centro di intrattenimento". I suoi film incentrati sulle arti marziali hanno ottenuto un elevato livello di popolarità tra gli anni 1960 e 1970. Diversi artisti provenienti da Hong Kong hanno avuto successo a Hollywood, in particolare Bruce Lee, Jackie Chan, Chow Yun-Fat, Michelle Yeoh, Maggie Cheung e Jet Li. Un certo numero di cineasti di Hong Kong hanno ottenuto una grande fama a Hollywood, come John Woo, Wong Kar-wai e Stephen Chow. Film homegrown come Hong Kong Express, Infernal Affairs, Shaolin Soccer, Terremoto nel Bronx, In the Mood for Love e Echoes of the Rainbow hanno ottenuto riconoscimento internazionale. Hong Kong è il centro per la musica Cantopop, che trae la sua influenza da altre forme di musica cinese e generi occidentali e vanta dei gruppi di fan multinazionali.
Il governo di Hong Kong sostiene le istituzioni culturali come l'Hong Kong Heritage Museum, l'Hong Kong Museum of Art, The Hong Kong Academy for Performing Arts e la Hong Kong Philharmonic Orchestra. Il Dipartimento per i Servizi Culturali e il tempo libero sovvenziona e sponsorizza artisti internazionali portati a Hong Kong. Molte attività culturali internazionali sono organizzate dal governo, dai consolati e dai privati.

Hong Kong ha due emittenti terrestri:ATV e TVB. Vi sono tre servizi locali e un certo numero di fornitori esteri di servizi via cavo e via satellite. La produzione di soap opera, di spettacoli comici e di varietà, raggiunge il pubblico di tutti i paesi di lingua cinese. Vari gruppi editoriali di Hong Kong distribuiscono e stampano sia in cinese che in inglese, con una particolare attenzione per il sensazionalismo e il gossip. I media di Hong Kong sono relativamente liberi da interferenze ufficiali, rispetto alla Cina, anche se la Far Eastern Economic Review indica alcuni segnali di autocensura da parte dei media i cui proprietari hanno stretti legami ed interessi di affari nella Repubblica Popolare Cinese e afferma che anche i media occidentali non sono immuni alla crescente potenza economica cinese.
Hong Kong offre ampie opportunità sportive, ricreative e competitive, nonostante la sua superficie limitata. Vengono puntualmente inviati delegati a competizioni internazionali come i Giochi olimpici e i Giochi asiatici e ha ospitato gli eventi equestri durante le Olimpiadi estive del 2008. Vi sono importanti strutture polivalenti come l'Hong Kong Coliseum e il MacPherson Stadium. Il ripido terreno di Hong Kong e l'estesa rete di sentieri con ampie viste attraggono escursionisti e la sua costa frastagliata offre molte spiagge per il nuoto.


=== Videogiochi ===
Nel simulatore di guida Gran Turismo 4 esiste un tracciato cittadino posto nel distretto di Tsim Sha Tsui, il quale inizia a Salisbury Road e attraversa Nathan Road.
Il videogioco open world Sleeping Dogs è ambientato interamente in questa città.
A Kowloon è ambientata la missione "Numbers" del videogioco FPS Call of Duty: Black Ops.
Lei Wulong (レイ・ウーロン Rei Uron?) uno dei personaggi immaginari della serie di videogiochi picchiaduro Tekken, è originario di Hong Kong.


== Sport ==


=== Calcio ===
Hong Kong possiede una Nazionale di calcio riconosciuta dalla FIFA, posta sotto l'egida della Hong Kong Football Association.


=== Rugby ===
Hong Kong è sede annuale del torneo Hong Kong Sevens, competizione per squadre nazionali di rugby a 7. In due occasioni (1997 e 2005) ha ospitato la Coppa del Mondo di rugby a 7.


=== Impianti sportivi ===
Il maggiore impianto sportivo di Hong Kong è l'Hong Kong Stadium, ubicato sull'isola di Hong Kong. Ha una capienza di 40.000 posti a sedere.
L'Asia World Arena è la più grande sala al coperto di Hong Kong. Ha una superficie totale di 10.880 metri quadrati e una capienza massima di 14.000 posti a sedere.


== Note ==


== Bibliografia ==
"Tai-pan, 1966", di James Clavell, editore Bompiani, 2005 (famoso romanzo sulla nascita di Hong Kong in seguito alla Prima guerra dell'oppio).
"E nel cielo nuvole come draghi. Hong Kong tra storia e leggenda", di Stefano Di Marino. Editore Touring 2006.
"Il drago. Hong Kong, la Cina e l'Occidente alla vigilia del nuovo millennio", di Lina Tamburrino. Editore Donzelli 1997.


== Voci correlate ==
Battaglia di Hong Kong
Fiera del libro di Hong Kong
Mass Transit Railway
Cucina di Hong Kong
Padiglione Kwan Kung


== Altri progetti ==

 Wikiquote contiene citazioni di o su Hong Kong
 Wikinotizie contiene notizie di attualità su Hong Kong
 Wikimedia Commons contiene immagini o altri file su Hong Kong
 Wikivoyage contiene informazioni turistiche su Hong Kong


== Collegamenti esterni ==
(EN, ZH) Gov.hk - Sito web ufficiale del governo di Hong Kong
Scheda di Hong Kong di Frommer's