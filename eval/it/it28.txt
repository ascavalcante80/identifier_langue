dall’occidente.
 Accorreranno in fretta dall’Egitto come uccelli, e dal paese d’Assiria come colombe; e io li farò abitare nelle loro case, dice l’Eterno.
 (12:1) Efraim mi circonda di menzogne, e la casa d’Israele, di frode. Giuda pure è sempre ancora incostante di fronte a Dio, di fronte al Santo fedele.
Capitolo 12 
 Efraim si pasce di vento e va dietro al vento d’oriente; ogni giorno moltiplica le menzogne e le violenze; fa alleanza con l’Assiria, e porta dell’olio in Egitto.
 L’Eterno è anche in lite con Giuda, e punirà Giacobbe per la sua condotta, gli renderà secondo le sue opere.
 Nel seno materno egli prese il fratello per il calcagno, e, nel suo vigore, lottò con Dio;
 lottò con l’angelo, e restò vincitore; egli pianse e lo supplicò. A Bethel lo trovò, e quivi egli parlò con noi.
 Or l’Eterno è l’Iddio degli eserciti; il suo nome è l’Eterno.
 Tu, dunque, torna al tuo Dio, pratica la misericordia e la giustizia, e spera sempre nel tuo Dio.
 Efraim è un Cananeo che tiene in mano bilance false; egli ama estorcere.
 Efraim dice: ‘È vero, io mi sono arricchito, mi sono acquistato de’ beni; però, in tutti i frutti delle mie fatiche non si troverà alcuna mia iniquità, alcunché di peccaminoso’.
 Ma io sono l’Eterno, il tuo Dio, fin dal paese d’Egitto: io ti farò ancora abitare in tende, come nei giorni di solennità.
 Ed ho parlato ai profeti, ho moltiplicato le visioni, e per mezzo de’ profeti ho proposto parabole.
 Se Galaad è vanità, sarà ridotto in nulla. A Ghilgal immolano buoi; così i loro altari saran come mucchi di pietre sui solchi dei campi.
 Giacobbe fuggì nella pianura d’Aram, e Israele servì per una moglie, e per una moglie si fe’ guardiano di greggi.
 Mediante un profeta, l’Eterno trasse Israele fuori d’Egitto; e Israele fu custodito da un profeta.
 Efraim ha provocato amaramente il suo Signore; perciò questi gli farà ricadere addosso il sangue che ha versato; e farà tornare su lui i suoi obbrobri.
Capitolo 13 
 Quando Efraim parlava, era uno spavento; egli s’era innalzato in Israele, ma, quando si rese colpevole col servire a Baal, morì.
 E ora continuano a peccare, si fanno col loro argento delle immagini fuse, degl’idoli di loro invenzione, che son tutti opera d’artefici. E di loro si dice: ‘Scannano uomini, bàciano vitelli!’
 Perciò saranno come la nuvola mattutina, come la rugiada che di buon’ora scompare, come la pula che il vento porta via dall’aia, come il fumo ch’esce dalla finestra.
 Eppure, io son l’Eterno, il tuo Dio, fin dal paese d’Egitto; e tu non devi riconoscere altro Dio fuori di me, e fuori di me non c’è altro salvatore.
 Io ti conobbi nel deserto, nel paese della grande aridità.
 Quando aveano pastura, si saziavano; quand’erano sazi, il loro cuore s’inorgogliva; perciò mi dimenticarono.
 Ond’è ch’io son diventato per loro come un leone; e li spierò sulla strada come un leopardo;
 li affronterò come un’orsa privata de’ suoi piccini, e sbranerò loro l’involucro del cuore; li divorerò come una leonessa, le belve de’ campi li squarceranno.
 È la tua perdizione, o Israele, l’essere contro di me, contro il tuo aiuto.
 Dov’è dunque il tuo re? Ti salvi egli in tutte le tue città! E dove sono i tuoi giudici, de’ quali dicevi: ‘Dammi un re e dei capi!’
 Io ti do un re nella mia ira, e te lo ripiglio nel mio furore.
 L’iniquità di Efraim è legata in fascio, il suo peccato è tenuto in serbo.
 Dolori di donna di parto verranno per lui; egli è un figliuolo non savio; poiché, quand’è giunto il momento, non si presenta per nascere.
 Io li riscatterei dal potere del soggiorno de’ morti, li redimerei dalla morte; sarei la tua peste, o morte, sarei la tua distruzione, o soggiorno de’ morti; ma il lor pentimento è nascosto agli occhi miei!
 Sia egli pur fertile tra i suoi fratelli; il vento d’oriente verrà, il vento dell’Eterno, che sale dal deserto; e le sue sorgenti saranno essiccate, e le sue fonti, prosciugate. Il nemico porterà via il tesoro de’ suoi oggetti preziosi.
 Samaria sarà punita della sua colpa, perché si è ribellata al suo Dio. Cadranno per la spada; i loro bambini saranno schiacciati, le loro donne incinte saranno sventrate.
Capitolo 14 
 O Israele, torna all’Eterno, al tuo Dio! poiché tu sei caduto per la tua iniquità.
 Prendete con voi delle parole, e tornate all’Eterno! Ditegli: ‘Perdona tutta l’iniquità, e accetta questo bene; e noi t’offriremo, invece di giovenchi, l’offerta di lode delle nostre labbra.
 L’Assiria non ci salverà, noi non monteremo più su cavalli, e non diremo più - Dio nostro - all’opera delle nostre mani; poiché presso di te l’orfano trova misericordia’.
 Io guarirò la loro infedeltà, io li amerò di cuore, poiché la mia ira s’è stornata da loro.
 Io sarò per Israele come la rugiada; egli fiorirà come il giglio, e spanderà le sue radici come il Libano.
 I suoi rami si stenderanno; la sua bellezza sarà come quella dell’ulivo, e la sua fragranza, come quella del Libano.
 Quelli che abiteranno alla sua ombra faranno di nuovo crescere il grano, e fioriranno come la vite; saranno famosi come il vino del Libano.
 Efraim potrà dire: ‘Che cosa ho io più da fare con gl’idoli?’ Io lo esaudirò, e veglierò su lui; io, che sono come un verdeggiante cipresso; da me verrà il tuo frutto.
 Chi è savio ponga mente a queste cose! Chi è intelligente le riconosca! Poiché le vie dell’Eterno son rette; i giusti cammineranno per esse, ma i trasgressori vi cadranno.
