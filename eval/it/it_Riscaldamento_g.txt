ph Fourier comprende che la Terra sarebbe molto più fredda se non avesse un'atmosfera e conia il termine "effetto serra".
1859 John Tyndall scopre che alcuni gas bloccano la radiazione infrarossa, suggerendo che cambiamenti nella concentrazione dei gas, CO2 in particolare, potrebbe causare cambiamenti climatici.
1896 Svante Arrhenius pubblica il primo calcolo del riscaldamento globale da un aumento della CO2, e comprende il ruolo del vapor acqueo nell'amplificazione del fenomeno.
1901 Knut Ångström, sulla base di esperimenti possibili all'epoca, in contrasto con Arrhenius ritiene che l'effetto di assorbimento della radiazione infrarossa da parte della CO2 saturi rapidamente.
1938 Milutin Milankovitch propone la sua teoria astronomica dei cambiamenti orbitali per spiegare la causa delle ere glaciali.
1938 Guy Callendar argomenta sul riscaldamento globale da effetto serra in corso per l'aumento di CO2, in accordo con quanto predetto da Arrhenius.
1956 Gilbert Plass calcola il riscaldamento mediante un modello a strati dell'atmosfera.
1957 Hans Suess identifica la traccia isotopica dei combustibili fossili in atmosfera.
1960 Charles Keeling misura accuratamente la CO2 in atmosfera e ne rileva la crescita annuale.
1963 Calcoli sul feedback da vapor acqueo mostrano che la sensibilità climatica al raddoppio della CO2 poteva essere maggiore di quanto ritenuto fino ad allora.
1967 Manabe e Wetherald sviluppano il primo modello al computer per simulare il clima terrestre.
1971 Rasool e Schneider modellizzano l'effetto di raffreddamento degli aerosol.
1979 Prima conferenza mondiale sul clima, organizzata da WMO, UNEP, FAO, UNESCO e WHO.
1988 James Hansen presenta i risultati dei modelli climatici del NASA Goddard Institute che predicono l'aumento del riscaldamento globale, testimoniando al Senato USA.
1990 Primo rapporto dell'IPCC.


=== IPCCModifica ===
Per analizzare in modo accurato le variazioni del clima, le Nazioni Unite hanno costituito nel 1988 una Commissione Intergovernativa sul Cambiamento Climatico (IPCC) che raccoglie accademici provenienti delle nazioni del G8. I rapporti dell'IPCC sono usciti in varie edizioni a partire dal 1991. Secondo quanto riportato dalla commissione, la temperatura superficiale globale del pianeta sarebbe aumentata di 0,74 ± 0,18 °C durante gli ultimi 100 anni, fino al 2005.
L'IPCC ha inoltre concluso nei suoi "studi di attribuzione" delle cause (peso di ciascun contributo, antropico e naturale) che «la maggior parte dell'incremento osservato delle temperature medie globali a partire dalla metà del XX secolo è molto probabilmente da attribuire all'incremento osservato delle concentrazioni di gas serra antropogenici» attraverso un aumento dell'effetto serra. Viceversa i fenomeni naturali come le fluttuazioni solari e l'attività vulcanica hanno contribuito marginalmente al riscaldamento nell'arco di tempo che intercorre tra il periodo pre-industriale e il 1950 e hanno causato un lieve effetto di raffreddamento nel periodo dal 1950 all'ultimo decennio del XX secolo.
Queste conclusioni sono state supportate da almeno 30 associazioni e accademie scientifiche, tra cui tutte le accademie nazionali della scienza dei paesi del G8..
Le conclusioni raggiunte dall'IPCC sono basate anche da un'analisi di oltre 928 pubblicazioni scientifiche dal 1993 al 2007, in cui si osserva che il 75% degli articoli accetta, esplicitamente o implicitamente, la tesi scientifica del contributo antropico al riscaldamento, mentre il restante 25% degli articoli copre unicamente metodologie o paleoclimatologia per cui non esprime opinioni in merito.


=== Finanziamenti della Exxon per teorie alternativeModifica ===
Secondo la Union of Concerned Scientists, circa 40 tra ricercatori e organizzazioni che contestano il ruolo umano nei fenomeni di riscaldamento globale sono stati finanziati dalla ExxonMobil, di cui fa parte l'italiana Esso. Nel dossier della UCS si legge che la Exxon ha finanziato campagne di contestazione del riscaldamento globale a matrice antropica elargendo, dal 1998 al 2005, 16 milioni di dollari a decine di organizzazioni, gruppi e ricercatori che si oppongono alla teoria. I finanziamenti della Exxon sono stati biasimati dalla Royal Society (l'accademia nazionale inglese delle scienze). GreenPeace ha avviato una campagna, denominata ExxonSecrets, per denunciare e tenere traccia dei finanziamenti erogati della Exxon.


== Dibattito politicoModifica ==
Il graduale incremento dei dati scientifici disponibili sul riscaldamento globale ha alimentato a partire dagli anni settanta un crescente dibattito politico che ha poi iniziato a considerare tra le sue priorità anche il contenimento delle emissioni dei gas serra e l'utilizzo di fonti energetiche alternative e rinnovabili.
Nel 2007 alcune organizzazioni internazionali hanno riconosciuto l'importanza della sensibilizzazione sul riscaldamento globale in atto nel nostro pianeta. Per la prima volta l'orologio dell'apocalisse è stato modificato con una motivazione non inerente esclusivamente il pericolo nucleare, ma anche sul mutamento climatico. Il premio Nobel per la pace è stato assegnato al Comitato intergovernativo sul cambiamento climatico e ad Al Gore, quest'ultimo ha organizzato il Live Earth e girato Una scomoda verità, film che ha ricevuto il premio Oscar al miglior documentario, anche se recentemente ha ricevuto molte critiche circa la sua attendibilità scientifica e la reale fondatezza di previsioni eccessivamente catastrofistiche.
Anche a livello europeo il riscaldamento climatico è diventata una priorità. Per la fine del 2008 erano attese una serie di misure legislative volte a ridurre i gas a effetto serra del 20%.
Nel dicembre 2009 si è svolto il Vertice di Copenaghen, dove per la prima volta nella storia si è tentato di raggiungere, fra enormi difficoltà, un punto di vista comune fra la maggior parte degli stati mondiali. Tuttavia secondo molti osservatori questo accordo, che di fatto riguarda Stati Uniti, Cina, India, Sudafrica e Brasile, dandosi degli obiettivi di massima (fra cui tentare di limitare a 2 °C l'aumento della temperatura globale media) ma non vincolanti, è solamente un primo passo cui dovranno seguirne altri affinché abbia una ragionevole efficacia.


== NoteModifica ==


== BibliografiaModifica ==
(EN) IPCC, Climate Change 2013: The Physical Science Basis. Summary for Policymakers (PDF), 2013.
Paul Crutzen, Benvenuti nell'Antropocene. L'uomo ha cambiato il clima, la Terra entra in una nuova era, Mondadori, 2005, ISBN 88-04-53730-2.
Guy Dauncey e Patrick Mazza, Clima tempestoso. 101 soluzioni per ridurre l'effetto serra, Muzzio editore, 2004, ISBN 978-88-7413-015-3.
AAVV, Le changement climatique, BRGM (Bureau de la Recherche Geologique et Mineral), 2006, ISBN 2-7159-0971-3. Numero speciale di Geoscience
AAVV, Climate change - the stone tape, Earth Sciences for Society Fondation, 2004.libretto scritto da un gruppo congiunto di ricercatori riferenti a IUGS, UNESCO ed altre organizzazioni di Scienze della Terra per spiegare come queste discipline possano essere usate per comprendere le variazioni climatiche terrestri
Vincenzo Ferrara - Alessandro Farruggia, Clima: istruzioni per l'uso, Edizioni Ambiente, 2007, ISBN 978-88-89014-43-1.
Stefano Caserini, A qualcuno piace caldo, Edizioni Ambiente, 2008, ISBN 978-88-89014-75-2.
Sir David King - Gabrielle Walker, Una questione scottante, Codice Edizioni, 2008, ISBN 978-88-7578-106-4.
George Monbiot, Calore!, Longanesi, 2007, ISBN 978-88-304-2425-8.


== Voci correlateModifica ==
Mutamenti climatici
Effetto serra
Macchie solari
Ciclo del carbonio
Protocollo di Kyōto
Conferenza mondiale dei popoli sui cambiamenti climatici e i diritti della madre Terra
An Inconvenient Truth
Emissions trading
Contrazione e convergenza
Tropicalizzazione del Mediterraneo
Meridionalizzazione del Mediterraneo
Migrazione lessepsiana
Raffreddamento globale
Ritiro dei ghiacciai dal 1850
Massimo termico del Paleocene-Eocene
Uunartoq Qeqertoq


== Altri progettiModifica ==

 Wikiquote contiene citazioni sul riscaldamento globale
 Wikizionario contiene il lemma di dizionario «riscaldamento globale»
 Wikimedia Commons contiene immagini o altri file sul riscaldamento globale


== Collegamenti esterniModifica ==
Riscaldamento globale sul sito del WWF.
(EN, ES, FR) Pubblicazioni della Commissione Intergovernativa sul Cambiamento Climatico
(ES) (PDF) Cambio Climático y Biodiversidad (2002)
RiscaldamentoGlobale.it dedicato al fenomeno del mutamento climatico, offre numerosi consigli su come ridurre le emissioni.
(EN) junkscience.com, punto di vista scettico sul ruolo del contributo antropico. Sito gestito da Steven Milloy.
(EN) Global Warming Hysteria
Controinchiesta CNN - Dubbi sul surriscaldamento climatico (indotto dall'uomo)
(EN) Sito della NASA sul cambiamento climatico con gli ultimi dati rilevati dai satelliti
Climalteranti.it
Dati relativi ai gas serra comunicati ufficialmente nell'ambito UNFCC e Protocollo di Kyoto
Rapporto sull'impatto dei cambiamenti cimatici sui popoli indigeni del mondo - Survival International