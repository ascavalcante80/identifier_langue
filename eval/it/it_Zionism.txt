nse di demografia Justin McCarthy, che si rifà ai documenti dell'Impero Ottomano, nel 1914 erano presenti in Palestina 657.000 abitanti di religione musulmana, 81.000 abitanti di religione cristiana e 59.000 ebrei. Il rapporto della lega delle Nazioni Interim Report on the Civil Administration of Palestine del luglio 1921 afferma che nell'area vivevano circa 700.000 abitanti (evidenziando che questo numero era minore di quello che popolava la Galilea ai tempi di Gesù), suddivisi tra 235.000 nelle città e 465.000 negli insediamenti minori e nelle aree rurali. Di questa popolazione i 4/5 (circa 560.000) erano musulmani (tra cui alcuni beduini arabi), mentre tra i rimanenti (che parlavano comunque arabo come lingua di riferimento) circa 77.000 erano cristiani (principalmente ortodossi) e circa 76.000 ebrei. Di questi ultimi si diceva che erano entrati in Palestina nei precedenti 40 anni, giunti sia per motivazioni religiose, sia per sfuggire alle persecuzioni che stavano avvenendo nell'impero Russo, mentre prima del 1850 erano presenti solo una manciata di ebrei ("Prior to 1850 there were in the country only a handful of Jews"). Il primo censimento effettuato dall'autorità mandataria Britannica poco tempo dopo l'indagine della Lega delle Nazioni, nel 1922, riportava la presenza di 757.182 abitanti, di cui 590.890 musulmani (139.074 nelle aree cittadine e 451.816 nelle aree rurali), 83.794 ebrei (68.622 e 15.172) e 82.498 cristiani ed altre minoranze (56.621 e 25.877).


=== Il ruolo della diasporaModifica ===
Non tutti gli ebrei del mondo sono (e sono stati) favorevoli al Sionismo. Inizialmente la maggioranza degli ebrei era indifferente o contraria. La maggioranza del mondo ebraico considerava un'eresia religiosa l'idea di rientrare in massa in Israele prima dell'arrivo del Messia.
I molti ebrei socialisti o comunisti credevano che solo attraverso la rivoluzione sociale si potesse far cessare l'antisemitismo e tutte le altre forme di intolleranza razziale.
Dopo la Shoah la maggior parte degli ebrei del mondo occidentale si schierò a favore della creazione di Israele ed alcuni cercarono di aiutare finanziariamente il neonato Stato con donazioni filantropiche. Le comunità nordafricane e vicino-orientali rimasero indifferenti, ma in seguito all'ostilità araba nei loro confronti, molti di loro emigrarono in Israele durante gli anni '50 e '60.
La maggior parte degli ebrei della Diaspora sente oggi un senso di attaccamento e di identificazione con Israele anche se non sono mancate le critiche contro la politica degli ultimi anni nei confronti della popolazione palestinese; soprattutto la costruzione di nuovi insediamenti ha destato perplessità perfino nei più accesi sostenitori dello Stato ebraico. Negli ultimi tempi le critiche sono diventate più diffuse, coinvolgendo anche chi, fino a poco tempo prima, era stato sionista e addirittura alcuni di coloro che si dichiarano ancora tali.


== Il dibattitoModifica ==


=== Sostegno dei non-ebreiModifica ===
Il sostegno al ritorno degli ebrei in "terra di Israele" da parte di non-ebrei (specialmente cristiani) è antecedente all'organizzazione formale del movimento sionista, anche se talvolta caratterizzato da motivazioni ambigue.
In campo politico furono filo-sionisti il presidente Sun Yat-sen (Cina), i presidenti John Adams e Woodrow Wilson (Stati Uniti), la Regina Vittoria e Re Edoardo VII e i primi ministri David Lloyd George e Arthur Balfour (Regno Unito), il generale Jan Smuts (Sud Africa), il presidente Tomas Masaryk (Cecoslovacchia), l'ambasciatore Cambon (Francia), gli intellettuali George Eliot (Regno Unito), Fridtjof Nansen (Norvegia), Benedetto Croce (Italia) e Henry Dunant (Svizzera, fondatore della Croce Rossa e autore delle Convenzioni di Ginevra).
In campo religioso molti dei nomi sopra indicati motivarono il sostegno con la propria fede cristiana, a questi si aggiunge il generale Orde Charles Wingate e non pochi funzionari del Mandato britannico. Da metà anni '70 sono aumentate anche le voci filo-sioniste fra gli arabi cristiani, un tempo compatti nel loro antiebraismo religioso. Fu filo-sionista anche Joseph Smith, il fondatore dei Mormoni.
Importanti, fra i sostenitori del sionismo, sono alcune componenti del Protestantesimo anglosassone definite sionismo cristiano che hanno un notevole peso elettorale e, negli Stati Uniti, appoggiano i neocons. Tra i sionisti cristiani vi sono anche alcuni gruppi fondamentalisti che credono che il ritorno degli ebrei nella Terra Santa e la fondazione dello Stato di Israele nel 1948 siano il compimento di quanto scritto nel libro dell'Apocalisse; questi gruppi ritengono che il ritorno degli ebrei debba precedere il ritorno sulla terra (considerato imminente) di Cristo. Questi manderà all'inferno gli ebrei che non credono in lui, salvando quelli che si convertiranno al Cristianesimo.
Malgrado questa teologia e questa escatologia nettamente antiebraica, non solo i sionisti cristiani statunitensi sostengono lo Stato di Israele, ed in particolare il Likud, il governo israeliano ha dato loro una sede in una delle piazze più importanti della Città Vecchia di Gerusalemme.
Anche tra i musulmani vi è una tradizione filo-sionista, pur fortemente minoritaria. Ne fecero parte, anche per ragioni politiche (anti-ottomane) ed economiche, Al-Husayn ibn Ali (sceriffo della Mecca) e i suoi figli Abd Allah I di Giordania e Faysal I re d'Iraq, oltre (anche con finalità anti-arabe) allo Scià Qajar persiano Nasser al-Din Shah e a figure curde e berbere. Il recente filone che si appoggia a interpretazioni del Corano è presente solo fra i musulmani non-arabi anche occidentali.


=== Le criticheModifica ===
Durante gli anni sessanta buona parte dei movimenti di liberazione nazionale del Terzo Mondo identificarono il sionismo con una forma di colonialismo. Il sostegno americano ad Israele, sempre più forte dopo la guerra dei sei giorni, rinforzò questa tesi. Anche l'Unione Sovietica, dopo l'appoggio iniziale dato ad Israele, si schierò a favore dei paesi arabi e condannò la politica di Israele e le sue basi costitutive.
Nel 1971 divenne segretario generale delle Nazioni Unite Kurt Waldheim, accusato di avere un passato nazista e persino di crimini di guerra, ma assolto non solo per aver semplicemente combattuto nella Wehrmacht in Francia durante la Seconda guerra mondiale senza che fosse provato il minimo coinvolgimento in attività criminose, ma grazie anche alla efficace difesa che ne fece Simon Wiesenthal, noto per aver indagato per tutta la sua vita sulle criminose attività dei nazisti. Le Nazioni Unite in una risoluzione del 1975 equipararono il sionismo al razzismo, ma la risoluzione fu poi ritirata nel 1991, come condizione da parte di Israele per partecipare alla Conferenza di Madrid.
Nella sinistra europea ed americana, il sionismo è stato sovente visto come una forma di colonialismo (ciò è in parte dovuto alla conquista della Palestina nella guerra dei sei giorni), di razzismo e di fondamentalismo religioso. Questo punto di vista è stato ripreso anche dall'estrema destra, con una grande differenza di argomentazioni, sia in Europa che dalle frange fondamentaliste cristiane negli Stati Uniti e nelle ex-repubbliche sovietiche. Gli israeliani rispondono che gli Ebrei non si possono considerare dei colonialisti e cercano solo di trovare un luogo dove sfuggire a persecuzioni secolari che sembrano non aver fine. Quasi la metà degli ebrei israeliani è originaria di paesi europei. In base alla dichiarazione di indipendenza, Israele è aperto all'immigrazione ebraica da altri paesi ma al contempo:
Israele si definisce nelle sue Leggi Fondamentali come uno Stato "ebraico e democratico"; è stato fatto osservare, anche in ambito ebraico israeliano, come questa sia un'affermazione contraddittoria, soprattutto da parte della corrente del Post-Sionismo.
Il Dipartimento di Stato americano ha sollevato critiche circa il fatto che la società israeliana sia strutturata in maniera da essere "intollerante" (il parere è stato ripreso in un articolo di Haaretz).


== NoteModifica ==


== BibliografiaModifica ==
Vincenzo Pinto, I sionisti, M&B Publishing, Milano 2001
Theodor Herzl, Lo stato ebraico, Il Melangolo, Genova 2003
Walter Laqueur, The History of Zionism, Tauris Parke Paperbacks, 2003 (ISBN 1-86064-932-7)
Vittorio Dan Segre, Le metamorfosi di Israele, Utet, Torino 2008
Claudio Vercelli, Israele. Storia dello Stato (1881-2008). Giuntina, Firenze 2008
Giulio Schiavoni e Guido Massino (a cura di), Verso una terra 'antica e nuova'. Culture del sionismo (1895-1948), Carocci, Roma 2011
Chaim Potok, "Danny l'eletto"
Paolo Di Motoli, voce "Sionismo" uscita in versione rivista e abbreviata in  “Gli Ismi della politica. 52 voci per ascoltare il presente”  a cura di A. D'Orsi, Viella Editore 2010


== Voci correlateModifica ==


== Altri progettiModifica ==

 Wikiquote contiene citazioni di o su sionismo
 Wikizionario contiene il lemma di dizionario «sionismo»
 Wikimedia Commons contiene immagini o altri file su sionismo


== Collegamenti esterniModifica ==
Hibbat Zion, definizione
Dichiarazione di Indipendenza dello Stato di Israele (Inglese)