svedese di primo livello, ovvero il Tingsrätt (in finlandese käräjäoikeus), la Corte dei Thing.
In modo simile, prima del 1953, il sistema parlamentare danese era il Rigsdag, formato dalle due camere del Folketing (Thing delle Persone) e del Landsting (Thing delle Terre). Il secondo, riservato alle persone agiate, venne abolito dalla costituzione del 1953.
Folkting è anche il nome dell'Assemblea degli svedesi di Finlandia, un corpo semi ufficiale che rappresenta i finlandesi di lingua svedese.
Inoltre in Norvegia ed in Svezia esistono tre assemblee elettive Sami chiamate Sametinget.
Il parlamento norvegese, Storting, è diviso in due camere chiamate Lagting e Odelsting, traducibili in Thing della Legge e Thing dei Lord.
Al livello amministrativo inferiore esistono in Norvegia i Fylkesting, Thing della Contea. I nomi delle corti giudiziali norvegesi contengono quasi tutte il prefisso ting. Il primo livello si chiama Tingrett, parallelo al Tingsrätt svedese, e quattro delle sei corti d'appello norvegesi prendono il nome da storici Thing (Frostating, Gulating, Borgarting e Eidsivating).


== In letteratura ==
La Njáls saga descrive numerose faide i cui assassini vengono giudicati in varie assemblee nel corso di molti anni. Il libro contiene dettagli procedurali ed usanze del thing di Althing.


== Note ==
^ a b c Douglas Harper, Online Etymological Dictionary, da thieve a throat
^ Wikizionario inglese
^ Robert Barnhart, The Barnhart Concise Dictionary of Etymology, 1995, ISBN 0062700847
^ Definizione su Writers events.
^ James Collin, Life in Old Dublin, James Duffy and Co., Dublino, 1913. Capitoli sulla storia di Dublino


== Voci correlate ==
Dieta (storia)
Diritto germanico