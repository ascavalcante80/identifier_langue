00 e 1 000 000 dollari annunciate il 3 novembre. Il limite di prelievi giornalieri di contante fu incrementato da 50 000 dollari a 500 000 dollari per gli individui e a 1 milione di dollari per alcune selezionate società. Banconote in tagli da 10, 50 e 100 milioni furono emesse non appena, il 4 dicembre 2008, il limite di prelievi venne portato a 100 milioni settimanali. Appena quattro giorni dopo, l'8 dicembre, la Banca Centrale emise una banconota da 200 milioni, e introdusse una banconota da 500 milioni il 12 dicembre, del valore approssimativo di 8 USD al momento. In poco più di sei mesi, i tagli in miliardi ritornarono, con l'emissione da parte della Reserve Bank delle banconote da 1, 5 e 10 miliardi il 19 dicembre.
Nonostante l'inflazione abbia continuato a montare nel 2009, causando l'erosione del valore del dollaro e incentivando la dollarizzazione dell'economia, la Reserve Bank ha annunciato un'altra serie di nuove banconote, questa volta in tagli da 20 e 50 miliardi, da introdurre il 12 gennaio. Passando a un altro ordine di grandezza, la Banca Centrale annunciò per la prima volta tagli in migliaia di miliardi, svelando banconote da 10, 20, 50 e 100 000 miliardi di dollari il 16 gennaio. Le nuove banconote avrebbero dovuto aiutare i cittadini con un impiego formale permettendo loro di prelevare il valore di un intero stipendio mensile dietro presentazione della corrispondente busta paga. Il 2 febbraio 2009 la Banca Centrale ha annunciato che avrebbe rivalutato nuovamente la valuta, rimuovendo 12 zeri e riducendo così mille miliardi di vecchi dollari (Z3$) a un nuovo dollaro (Z4$).


=== Quarto dollaro ===
Il 2 febbraio 2009 il dollaro è stato nuovamente rivalutato, con 1 000 000 000 000 (mille miliardi) di vecchi dollari (Z3$) ridotti a 1 nuovo dollaro (Z4$). Le nuove banconote introdotte hanno valori facciali da 1, 5, 10, 20, 50, 100 e 500 dollari. Le banconote del quarto dollaro sono circolate insieme a quelle del terzo fino al 30 giugno 2009.


== Andamento storico dei tassi di cambio ==
Questa tabella mostra una storia condensata dei tassi di cambio con il dollaro USA:
I tassi di cambio del terzo dollaro sopra riportati sono OMIR. Il tasso di cambio per contanti (cash rate) era significativamente diverso. La tabella seguente ne riporta l'andamento storico per il terzo dollaro:


=== Primo dollaro ===
Dal 1978 al 2006 (anno in cui la valuta è stata rivalutata), il primo dollaro si è svalutato passando da 0,6788 dollari a circa mezzo milione di dollari per 1 USD.
La tabella seguente mostra con maggior dettaglio l'andamento storico del tasso di cambio per un dollaro USA:


=== Secondo dollaro ===
Il secondo dollaro fu introdotto il 1º agosto 2006 con un tasso di cambio ufficiale di 250 dollari per 1 USD e un tasso di cambio parallelo di 550 dollari per 1 USD. Nel luglio 2008 il dollaro venne rivalutato di nuovo, con 10 miliardi di vecchi dollari (Z2$) convertiti in 1 nuovo dollaro (Z3$), dopo che il tasso di cambio parallelo aveva raggiunto il livello di 500 miliardi per 1 USD.
Nella tabella seguente si possono trovare dati più dettagliati:


==== Ripristino dei dati di mercato ====
Negli ultimi mesi prima delle riforme intraprese dalla Reserve Bank of Zimbabwe il 30 aprile 2008, virtualmente tutti gli strumenti più popolari per la conversione delle valute facevano affidamento per la pubblicazione dei dati sul tasso di cambio ufficiale di 30 000 ZWD per 1 USD, malgrado le ampie differenze tra quello e i cambi del libero mercato. Il 23 maggio 2008 "Bloomberg" e "Oanda" iniziarono a pubblicare tassi di cambio fluttuanti basati sul mercato bancario interno dello Zimbabwe (formalmente regolamentato), mentre "Yahoo Finance" cominciò ad utilizzare il tasso di cambio ufficiale aggiornato in luglio, ma con il separatore dei decimali spostato di sei posizioni. I tassi di cambio così riportati riflettevano in generale il tasso di cambio ufficiale come mostrato nella tabella sopra riportata. Questi cominciarono presto a differire, sopravvalutando il dollaro dello Zimbabwe in misura sempre maggiore rispetto a mercati meno regolamentati come i mercati esteri o anche i liberi scambi di cartamoneta per le strade di Harare, riflessi sopra dai cosiddetti tassi di cambio paralleli.


=== Terzo dollaro ===
Il 1º agosto 2008 furono rimossi 10 zeri dalla valuta, riducendo 10 miliardi di dollari (Z2$) a 1 dollaro (Z3$). Il 3 ottobre 2008 la Reserve Bank of Zimbabwe sospese temporaneamente il sistema di Real Time Gross Settlement, interrompendo i pagamenti elettronici sul mercato parallelo; il sistema venne ripristinato il 13 novembre 2008.
Dopo la sua introduzione il 1º agosto 2008, il terzo dollaro ha continuato a svalutarsi.
Nella tabella seguente si può trovare una panoramica dei tassi di cambio:


=== Quarto dollaro ===
Il 2 febbraio 2009 la Banca Centrale ha annunciato l'eliminazione di ulteriori 12 zeri dalla valuta: mille miliardi di vecchi dollari (Z3$) vengono cambiati con 1 nuovo dollaro (Z4$).


== Note ==


== Bibliografia ==
Chester L. Krause e Mishler Clifford, Standard Catalog of World Coins: 1801-1991, 18ª ed., Krause Publications, 1991, ISBN 0-87341-150-1.
Albert Pick, Standard Catalog of World Paper Money: General Issues, Colin R. Bruce II e Neil Shafer (a cura di), 7ª ed., Krause Publications, 1994, ISBN 0-87341-207-9.


== Voci correlate ==
Iperinflazione


== Altri progetti ==

 Wikimedia Commons contiene immagini o altri file su Dollaro zimbabwiano


== Collegamenti esterni ==
(EN) Scan of Reserve Bank of Zimbabwe $5,000,000,000 Special Agro Cheque.
Ministero degli Affari Esteri. Rapporti Paese: Zimbabwe 1° sem. 2008
Ministero degli Affari Esteri. Proposta Paese: Zimbabwe 2009
(EN) Zimdollar (Da verificare)
(EN) Zimbabwe's Trillion Dollar Notes
Tassi di cambio per ZWD


=== Notizie ===
(EN) Zimbabwe sees record inflation, BBC News, 10 marzo 2006. URL consultato il 25 marzo 2009.
(EN) Zimbabwe's inflation surpasses 1,000 percent, CNN, 12 maggio 2006.
(EN) Peta Thornycroft, In Zimbabwe, a small bag of groceries now costs millions, The Daily Telegraph, 15 luglio 2006. URL consultato il 25 marzo 2009.
(EN) Violet Gonda, Zim dollar hits a million to the pound as Murerwa unveils 'scandalous' supplementary budget, SW Radio Africa, 27 luglio 2006. URL consultato il 25 marzo 2009.
(EN) Zimbabwe devalues, redenominates currency, Reuters, 31 luglio 2006. URL consultato il 25 marzo 2009.
(EN) Zimbabwe Aug inflation jumps to 1,204 pct yr/yr, Reuters, 15 settembre 2006. URL consultato il 25 marzo 2009.
(EN) Dumisani Ndlela, Embattled currency to hit $16 000 per US dollar, Zimbabwe Independent, 4 novembre 2006. URL consultato il 25 marzo 2009.
(EN) Murerwa wins on devaluation, The Zimbabwean, 17 novembre 2006. URL consultato il 25 marzo 2009.
(EN) Zimdollar takes heavy knock on black market, Zim Online, 29 novembre 2006. URL consultato il 25 marzo 2009.
(EN) Zimbabwe currency crashes; inflation as high as 9,000%, CNN, 22 giugno 2007. URL consultato il 25 marzo 2009.
(EN) Zimbabwe launches $200,000 note, BBC News. URL consultato il 1º agosto 2007.
(EN) Zimbabwe inflation hits new high, BBC News, 22 agosto 2007. URL consultato il 25 marzo 2009.
Nicola Filippone, Storie di inflazione in Zimbabwe, nicolafilippone.nova100.ilsole24ore.com, 20 novembre 2008. URL consultato il 27 febbraio 2009.
(EN) Jupiter Punungwe, Many grew fat through "burning money", The Zimbabwe Times, 2 febbraio 2009. URL consultato il 25 marzo 2009.
(EN) Bernard Mpofu, Banks Redeem Treasury bills, woo Depositors, Zimbabwe Independent, 5 marzo 2009. URL consultato il 25 marzo 2009.