o dei Tredici Imperatori, conservato al museo di belle arti di Boston e attribuito al pittore Yan Liben. Si tratta di un documento molto prezioso per l'arte del ritratto cinese.

La pittura Tang raggiunge livelli elevatissimi nell'ambito del paesaggio, che troverà poi piena affermazione sotto i Song. Wang Wei (700 – 760), considerato il creatore del paesaggio monocromatico, fu influenzato dalla dottrina buddhista chan, il suo stile vigoroso si oppone a quello, più minuzioso, di Li Zhaodao i cui tocchi leggeri dai vivi colori, rivelano una tendenza più realistica. Il grande classico della pittura cinese è Wu Daozi che esprime lo spirito del soggetto attraverso un tratto vigoroso e potenti inchiostrazioni.
Celebri i cavalli ritratti dal pittore Han Gan (c.706 - 783). All'inizio lavorava nei ristoranti come giovane aiutante imparando da solo l'arte della pittura. I suoi dipinti ritraggono nei dettagli la vita dell'epoca e frequentemente immagini dei cavalli delle stalle reali.


=== SculturaModifica ===
Anche la scultura rivela una padronanza e un vigore straordinari, come testimoniano i sei cavalli in bassorilievo che decorano la tomba dell'imperatore Taizong. La statuaria buddhista conserva il suo alto livello artistico testimoniato dalla statua colossale del Buddha delle grotte di Longmen (Henan). Il realismo proprio dell'epoca Tang è testimoniata dai dvārapāla, guardiani dei santuari, con i loro atteggiamenti agitati e la muscolatura molto marcata. Le statuine di terracotta, mingqi, offrono una viva immagine dei costumi sotto i Tang e spesso rappresentano delle dame di corte, danzatrici o suonatrici molto apprezzate per la grazia e l'eleganza dei gesti e del portamento. Sono spesso dipinte con pigmenti minerali su ingobbio bianco o rivestite di vetrini policromi.


=== Sculture buddiste dei TangModifica ===


=== CeramicaModifica ===
La ceramica, profondamente segnata da influssi stranieri, si distingue per la grande varietà e l'estrema vitalità creativa. Le forme sono robuste e funzionali, l'utilizzazione delle brillanti vetrine colorate si generalizza ed è all'origine delle terrecotte dette a “tre colori” (san cai). La tecnica della porcellana si perfeziona: vasi e scodelle dai bordi rovesciati e lobati ne costituiscono le forme principali. I celadon di Yue (Zhejiang) raggiungono un alto livello di perfezione e vengono largamente esportati.


== BibliografiaModifica ==
Encyclopaedia Britannica, edizione 1963, volume 5 di 23, pagine 580 e 581, «China history - T'ang (618-906)».
Dizionario Enciclopedico Italiano Treccani, edizione 1970, volume 3 di 12, pagina 218, «Cina - Storia»
Cina Internazionale e Cina Oggi (vedi "Collegamenti esterni")


== Voci correlateModifica ==
Du Fu
Li Bai
Ribellione di An Lushan
Xuan Zong


== Altri progettiModifica ==

 Wikimedia Commons contiene immagini o altri file sulla Dinastia Tang


== Collegamenti esterniModifica ==
Le Dinastie Sui e Tang da Radio Cina Internazionale;
Dinastia Tang-sequenza cronologica da Cina Oggi
L'Età d’Oro della civiltà cinese: cosmopolitismo e splendore dell’epoca Tang (618-907) da VersOriente