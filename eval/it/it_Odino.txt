cosiddetta aquila di sangue consistente nella separazione e successiva apertura delle costole dalla colonna vertebrale per estrarre i polmoni della vittima per poterli appoggiare sulle spalle, in parodia di un paio di ali ripiegate .


==== Proscrizione da parte del CristianesimoModifica ====
Nel corso della cristianizzazione la venerazione nei confronti delle divinità norrene e con esse di Odino non fu completamente estinta. Continuarono ad esistere come icone diaboliche o maligne, un'altra strategia consistette nella progressiva sostituzione delle divinità pagane con figure cristiane.
Un ulteriore traccia del proseguimento della tradizione della mitologia norrena sono gli incantesimi di Merseburgo nei quali viene citato Woutan.


=== In tempi recentiModifica ===

A partire dalla seconda metà del XX secolo una nuova religione neopagana che si rifà alla tradizione norrena dell'antichità ha cominciato a diffondersi; tale culto è stato denominato Etenismo. Una denominazione della religione etena, l'Odinismo, è particolarmente incentrata sulla figura di Odino.
Le origini dell'Odinismo sono da ricercarsi nell'opera dell'australiano Alexander Rud Mills il quale, negli anni trenta fondò una prima Chiesa odinista. Oggi è religione riconosciuta ufficialmente in Islanda, Norvegia e Danimarca, ma il culto è presente in modo organizzato anche in Gran Bretagna, Francia, Belgio, Paesi Bassi, Germania, Nord America e altri. Esistono gruppi di credenti anche in Italia supportati dalla Comunità Odinista; i suoi membri si rifanno alla religione ancestrale dei Longobardi praticando l'Odinismo e promuovendo la difesa delle risorse naturali.


=== Somiglianze fra Odino e GesùModifica ===
Il resoconto eddico del XIII secolo contiene elementi per una possibile somiglianza fra il dio e la figura cardine del Cristianesimo. Alcuni studiosi hanno pensato che il passo nel quale Odino è appeso al frassino Yggdrasill possa essere comparato con la crocifissione di Cristo, un altro elemento che ha reso possibile questo confronto è la lancia che il dio ha conficcata nel ventre, da identificarsi con la lancia di Longino; tuttavia prove archeologiche hanno dimostrato che questa era una pratica in uso prima del tempo di Gesù e che pertanto questo aspetto si sia sviluppato indipendentemente.
Altre differenze, come l'essere appeso con le corde del dio norreno, mentre Gesù era inchiodato alla croce, fanno ulteriormente pensare che il mito germanico si sia sviluppato in maniera autonoma dal racconto della crocifissione, è tuttavia probabile che le prime comunità cristiane scandinave e germaniche abbiano connesso le due narrazioni, forgiando l'immagine di Gesù su quella di Odino, un fatto suggerito dal poema anglosassone Il sogno della Croce di Cynewulf, che ritrae Cristo come un re-guerriero germanico.
Il racconto del sacrificio di Odino riportato nell'Hávamál lo avvicina a quel "Dio Padre" dei cristiani, che soffre e sconfigge la morte, descritto dai Vangeli e da Paolo di Tarso e che presenterebbe, secondo la cosiddetta teoria mitica di Gesù, parallelismi anche con i miti legati al dio Osiride e quindi legami con la religione egizia e il moderno Kemetismo.

Quando le popolazioni del Nord Europa furono cristianizzate, la figura di Odino venne regolarmente avvicinata a quella di Gesù. Raffigurazioni di Odino si trovano ancora oggi in chiese cristiane come la parrocchiale di Akureyri, in Islanda).


== Toponimi con il nome di OdinoModifica ==
Al di là della persecuzione da parte della Chiesa, il ricordo di Odino si continuò a tramandare nel folklore popolare e ancor oggi nel Nord Europa si rinvengono numerosi toponimi (tra parentesi, nella lista seguente, il nome antico) che rimandano alla divinità norrena:
Lungo la costa della Francia settentrionale, in passato occupata da romani, sassoni, danesi, fiamminghi e inglesi attorno a Audresselles (Oderzell) nel cantone di Marquise:
Audinghen (Odingham)
Audembert (Odinberg)
Raventhun (Raventown)

In Germania:
Wodenesberg
Wuodenesberg
Bad Godesberg (Godesburg)
Gudensberg
Odisheim
Wodensbolt
Odenwald
La vallata di Odinsthal nella municipalità locale di Wachenheim an der Weinstraße.

In Danimarca:
Odense (Odins Vi, "Santuario di Odino")

In Norvegia:
Onsøy (in norreno Óðinsøy - Isola di Odino), il nome di una penisola nella contea di Østfold.

In Italia:
Udine (Udin, in friulano)

Islanda:
Óðinstorg, Reykjavik
Óðinsgata, Reykjavik


== NoteModifica ==


== BibliografiaModifica ==
Anonimo (a cura di Piergiuseppe Scardigli, traduzione di Marcello Meli), Il canzoniere eddico. Garzanti, Milano, 1982, 2004
Brian Branston, Gli Dei del Nord, Oscar Saggi Mondadori, Milano, 1991 ISBN 88-04-34288-9
Gianna Chiesa Isnardi, I miti nordici. Milano, Longanesi, 1991. ISBN 88-304-1031-4.
Anthony S. Mercatante, Dizionario universale dei miti e delle leggende, Newton & Compton, Roma, 2001 ISBN 88-8289-491-6
Mario Polia, Völuspá: I detti di colei che vede, Il Cerchio, Rimini, 1983
Mario Polia, Le rune e gli dèi del nord, Il Cerchio, Rimini, 1994
Snorri Sturluson (a cura di Giorgio Dolfini), Edda, Adelphi 1975, ISBN 88-459-0095-9
Snorri Sturluson (a cura di Gianna Chiesa Isnardi), Edda di Snorri, Rusconi 1975, Tea 2003
Dario Giansanti, "Progetto Bifröst" - Odino - La sapienza e il furore, Saggio monografico su Odino.


== Altri progettiModifica ==

 Wikizionario contiene il lemma di dizionario «Odino»
 Wikimedia Commons contiene immagini o altri file su Odino


== Collegamenti esterniModifica ==
(NON, IT) Odino - Progetto Bifröst, a cura di Stefano Mazza.
(NON, EN) Mitologia germanica - Raccolta con traduzioni in inglese
(IT, EN, ES) Comunità odinista.