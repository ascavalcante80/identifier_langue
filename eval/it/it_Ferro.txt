tura sono quattro: 54Fe, 56Fe, 57Fe e 58Fe.
Le abbondanze relative di ciascuno sono grossomodo le seguenti: 54Fe (5,8 %), 56Fe (91,7 %), 57Fe (2,2 %) e 58Fe (0,3 %). 60Fe è un nuclide radioattivo ormai estinto che ha un'emivita di 1,5 milioni di anni. Molti lavori di datazione basati sul ferro si basano proprio sulla misura del tenore di 60Fe in meteoriti e minerali.
56Fe riveste un particolare interesse per i fisici nucleari, dato che è il nucleo più stabile esistente. È l'unico nuclide che non è possibile coinvolgere in reazioni di fissione o di fusione nucleare traendone energia.
Nel corpo delle meteoriti Semarkona e Chervony Kut si è osservata una correlazione tra la concentrazione di 60Ni – il prodotto del decadimento di 60Fe – e le abbondanze degli altri isotopi stabili del ferro; questo prova che 60Fe esisteva all'epoca della nascita del sistema solare. È inoltre possibile che l'energia prodotta dal suo decadimento abbia contribuito, insieme a quella del decadimento di 26Al, alla ri-fusione ed alla differenziazione degli asteroidi al tempo della loro formazione, 4,6 miliardi di anni fa.
Tra gli isotopi stabili, solo 57Fe possiede uno spin nucleare (−½).
L'isotopo 54Fe può decadere emettendo due protoni, modalità estremamente rara, possibile solo a nuclei atomici con un numero pari di protoni e fortemente carenti di neutroni. L'unico altro nucleo atomico che esibisce tale fenomeno è lo 54Zn.


== Composti ==

Gli stati di ossidazione più comuni del ferro comprendono:
il ferro(0), che dà complessi organometallici come Fe(CO)5
il ferro(II), che dà composti di Fe2+, è molto comune (il suffisso -oso è obsoleto, IUPAC).
il ferro(III), che dà composti di Fe3+, è anche molto comune, per esempio nella ruggine (il suffisso -ico è obsoleto, IUPAC).
il ferro(IV), Fe4+, che dà composti talvolta denominati di ferrile, è stabile in alcuni enzimi (e.g. perossidasi).
È anche noto il ferro(VI), uno stato raro, presente per esempio nel ferrato di potassio.
il carburo di ferro Fe3C è conosciuto come cementite.
Si veda anche ossido di ferro.


== Precauzioni ==
Un apporto eccessivo di ferro tramite l'alimentazione è tossico perché l'eccesso di ioni ferro(II) reagisce con i perossidi nel corpo formando radicali liberi. Finché il ferro rimane a livelli normali, i meccanismi anti-ossidanti del corpo riescono a mantenere il livello di radicali liberi sotto controllo.
Un eccesso di ferro può produrre disturbi (emocromatosi); per questo l'assunzione di ferro tramite medicinali (e integratori) va eseguita sotto stretto controllo medico e solo in caso di problematiche legate alla carenza di ferro.


== Citazioni letterarie ==
Al ferro è dedicato uno dei racconti de "Il sistema periodico" di Primo Levi.


== Note ==
^ a b Smith, p. 241
^ Smith, pp. 277-279
^ PLoS Biology: How Mammals Acquire and Distribute Iron Needed for Oxygen-Based Metabolism
^ a b Assorbimento del ferro, my-personaltrainer.it.
^ a b Assorbimento del ferro, Associazione per lo Studio dell'Emocromatosi e delle Malattie da Sovraccarico di Ferro.
^ (EN) Iron Absorption, Information Center for Sickle Cell and Thalassemic Disorders, Harvard University.


== Bibliografia ==
Francesco Borgese, Gli elementi della tavola periodica. Rinvenimento, proprietà, usi. Prontuario chimico, fisico, geologico, Roma, CISU, 1993, ISBN 88-7975-077-1.
R. Barbucci, A. Sabatini, P. Dapporto, Tavola periodica e proprietà degli elementi, Firenze, Edizioni V. Morelli, 1998.
William F. Smith, Scienza e tecnologia dei materiali, 2ª ed., McGraw-Hill, 1995, ISBN 88-386-0709-5.


== Voci correlate ==
Acciaio
Ghisa
Acciai legati
Fassaite
Clorato ferroso
Nanopolvere di ferro


== Altri progetti ==

 Wikiquote contiene citazioni sul ferro
 Wikizionario contiene il lemma di dizionario «ferro»
 Wikimedia Commons contiene immagini o altri file sul ferro


== Collegamenti esterni ==
Ferro in nutrizione, nutritionvalley.it.
(EN) Iron, su WebElements.com.
(EN) Iron, su EnvironmentalChemistry.com.
(EN) It's Elemental – Iron, education.jlab.org.
Ferro, in Tesauro del Nuovo soggettario, BNCF, marzo 2013.