gie che, sebbene non ortodosse, possono facilitare lo sviluppo economico di questi stati, e che fanno parte del cosiddetto modello asiatico di industrializzazione, che prevede appunto l'intervento statale e la regolamentazione delle importazioni.
Tenendo a mente questi fattori, non dovrebbe stupire se i quattro nuovi membri ASEAN, ovvero Laos, Vietnam, Birmania e Cambogia, ancora classificati come low income economies dalla Banca Internazionale per la Ricostruzione e lo Sviluppo, hanno fatto numerose eccezioni alla loro inclusion list di settori liberalizzati. Nel 1997, il Laos aveva classificato solo il 15% delle sue tariffe nella inclusion list, il 79% nella temporary exclusion list, il 2,7% nella sensitive list ed il 2,9% nella general exception list; le percentuali per la Birmania erano rispettivamente del 43%, 54,6%, 0,4% e 2%, mentre per la Cambogia ammontavano a 45,6%, 51,6%, 0,8% e 2%. Quindi, l'esclusione totale era prevista in realt√† solo per il 2% in tutti questi stati. Ciononostante, i molti hanno obiettato che queste eccezioni e le scadenze diverse a seconda del paese rendano il processo di liberalizzazione confuso ed incerto.
Tra le nuove iniziative che vedono l'AFTA come protagonista, vi sono i ripetuti richiami ad una maggiore collaborazione tra AFTA e NAFTA (North America Free Trade Agreement) in materia di commercio ed investimenti, seguiti dall'annuncio da parte statunitense nel novembre 2002 dell'Enterprise for ASEAN Initiative, che dovrebbe anticipare un accordo omnicomprensivo con l'ASEAN. Simili tentativi di rinforzare i legami tra i vari blocchi sono quelli intrapresi con l'Andean Community, con il MERCOSUR (Mercato Comun del Sur), e con l'ANZCERTA (Australia and New Zealand Closer Economic Relations Trade Agreement).