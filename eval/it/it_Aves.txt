, Sylviidae, Zosteropidae, Arcanatoridae, Promeropidae, Irenidae, Regulidae, Elachuridae, Hyliotidae, Troglodytidae, Polioptilidae, Sittidae, Tichodromidae, Certhiidae, Mimidae, Sturnidae, Buphagidae, Turdidae, Muscicapidae, Cinclidae, Chloropseidae, Dicaeidae, Nectariniidae, Passeridae, Ploceidae, Estrildidae, Viduidae, Peucedramidae, Prunellidae, Motacillidae, Urocynchramidae, Fringillidae, Parulidae, Icteridae, Coerebidae, Emberizidae, Thraupidae, Calcariidae, Cardinalidae
Incertae sedis: Graueria, Hylia, Pholidornis, Microligea, Teretistris, Zeledonia, Icteria, Xenoligea

Oltre agli ordini esistenti di uccelli, durante il Mesozoico ne esistevano molti altri, attualmente estintisi senza lasciare discendenti: fra questi, si ricordano gli Archaeopterygiformes, i Confuciusornithiformes, gli Hesperornithes e Ichthyornithes dal becco munito di denti, e la sottoclasse degli Enantiornithes.
A seconda del loro comportamento o habitat, gli uccelli vengono invece tradizionalmente suddivisi in:
Uccelli acquatici (p.es.: Anseriformi)
Uccelli marini (p. es.: Sfenisciformi)

Uccelli rapaci (p.es.: Falconiformi)
Uccelli migratori
Oscini o Uccelli canori


=== Filogenetica ===
Cladogramma delle parentele degli uccelli odierni, basato su Jarvis, E.D. et al. (2014) con certi clade nominati da Yury, T. et al. (2013).


== Comportamento ==

L'abilità al volo non è una proprietà caratterizzante della classe, poiché esistono uccelli inetti al volo (ratiti, pinguini, molte specie insulari) ed altri animali volatori (pipistrelli, molti insetti).
Gli uccelli possono praticare monogamia (91% delle specie), poliginia (2%) o poliandria (meno dell'1%). La monogamia può essere perpetua (come negli psittaciformi) o limitata al periodo riproduttivo. Specie con tendenze monogame perpetue hanno dimorfismo sessuale scarso od assente. Il motivo della predominanza della monogamia fra gli uccelli è da ricercarsi nella tendenza del maschio ad occuparsi della prole in misura uguale alla femmina, cosa assai rara fra gli altri animali.
La maggior parte degli uccelli è diurna ed erbivora, nutrendosi di semi, nettare, germogli o frutta; esistono però anche specie notturne (come i succiacapre o i gufi) e/o carnivore (i già citati gufi, i rapaci), dove per carnivoro si può intendere un animale che si nutre di insetti, pesci od altri vertebrati.
Alcune specie di uccelli sono stanziali, rimangono cioè nella stessa zona durante tutto l'arco dell'anno: in regioni temperate od inospitali, durante la stagione fredda, molte specie di uccelli tendono a migrare verso climi più miti, dove nidificare, per poi tornare nel paese d'origine.


== Legami con l'uomo ==

Da sempre, gli uccelli sono stati un'importante fonte di cibo per l'uomo, sia come uccello vero e proprio, sia come uovo: basti pensare al pollo domestico, alle varie anatre e tacchini, alla selvaggina.
Oltre all'utilizzo per la carne, degli uccelli sono state utilizzate (soprattutto in passato) penne e piume per ornamento o per imbottire materassi, oltre che il guano ricco di nitrati come concime e come componente della polvere da sparo.
Gli uccelli vivi, fino a tempi recenti, hanno trovato impiego presso l'uomo in varie forme: basti pensare al piccione viaggiatore, per secoli utilizzato come messaggero, al piccione fotografo (una tecnica fotografica inventata da Julius Neubronner) o ai rapaci usati in falconeria, od ancora ai cormorani utilizzati dai pescatori mediorientali. Nella ricerca, polli e piccioni vengono utilizzati come cavie per la biologia e la psicologia comparata. Grazie alla loro sensibilità alle tossine, per decenni i canarini hanno fatto da spia per la presenza di gas tossici in trincee e miniere di carbone. Ancora, molti uccelli vengono abitualmente tenuti in casa come animali da compagnia (si pensi ai pappagalli o ai canarini).


== Gli uccelli nella letteratura e nelle arti ==


=== Similitudine degli uccelli in poesia ===
La similitudine degli uccelli con gli uomini, già presente in Omero e in Sofocle (dove gruppi di persone gridano o fuggono come stormi d'uccelli), è un topos letterario molto significativo in Virgilio e Dante. Virgilio ad esempio l'utilizza nel canto della catabasi di Enea nell'Ade, paragonando le ombre che si affollano sull'Acheronte a uccelli a frotte che fuggono l'inverno oltre il mare verso terre calde. Il paragone più celebre di Dante (in cui è frequentissima la presenza di questi animali) è nel canto di Paolo e Francesca, le colombe dal disio chiamate, che con l'ali alzate e ferme al dolce nido / volan per l'aere, dal voler portate. Nello stesso quinto canto è ripetuta la similitudine delle anime con le gru, che van cantando lor lai, e con li stornei, che volano nel freddo tempo, a schiera larga e piena.


== Note ==
^ Sheila Brands, Systema Naturae 2000 / Classification, Class Aves, su Project: The Taxonomicon, 14 agosto 2008. URL consultato il 3 novembre 2011.
^ Seth Borenstein, Study traces dinosaur evolution into early birds, in AP News, 31 luglio 2014. URL consultato il 3 agosto 2014.
^ Michael S. Y. Lee, Andrea Cau, Darren Naish e Gareth J. Dyke, Sustained miniaturization and anatomical innovation in the dinosaurian ancestors of birds, in Science, vol. 345, nº 6196, 1º agosto 2014, pp. 562–566, DOI:10.1126/science.1252243. URL consultato il 2 agosto 2014.
^ IOC World Bird List, worldbirdnames.org.
^ Brown, J.W. & Van Tuinen, M., Evolving Perceptions on the Antiquity of the Modern Avian Tree, in Living Dinosaurs, in The Evolutionary History of Modern Birds, John Wiley & Sons LtD, 2011, pp. 306–324, DOI:10.1002/9781119990475.ch12.
^ a b DOI: 10.1093/sysbio/syt110
^ P. D. Alonso, A. C. Milner, R. A. Ketcham, M. J. Cookson e T. B. Rowe, The avian nature of the brain and inner ear of Archaeopteryx, in Nature, vol. 430, nº 7000, 2004, pp. 666–669, DOI:10.1038/nature02706, PMID 15295597. PDF fulltext Supplementary info
^ Camfield A, Mellisuga helenae, su Animal Diversity Web, 2004. URL consultato il 1º novembre 2012.
^ Ornitologia Fossombrone
^ (EN) Robert T. Bakker, Dinosaur Renaissance, Scientific American 232, no. 4 (April 1975), 58—78
^ a b c J. H. Ostrom, Stratigraphy and paleontology of the Cloverly Formation (Lower Cretaceous) of the Bighorn Basin area, Wyoming and Montana, in Bulletin of the Peabody Museum of Natural History, vol. 35, 1970, pp. 1–234.
^ a b Larsson, H. C. E., Endocranial anatomy of Carcharodontosaurus saharicus (Theropoda: Allosauroidea) and its implications for theropod brain evolution, in Tanke, D. H.; Carpenter, K.; Skrepnick, M. W. (a cura di), Mesozioc Vertebrate Life, Indiana University Press, 2001, pp. 19–33.
^ Xing Xu, Hailu You, Kai Du and Fenglu Han, An Archaeopteryx-like theropod from China and the origin of Avialae, in Nature, vol. 475, nº 7357, 28 luglio 2011, pp. 465–470, DOI:10.1038/nature10288, PMID 21796204.
^ Archaeopteryx, su Museo di Geologia e Paleontologia - Università di Padova. URL consultato il 25 marzo 2015.
^ a b Gregory M. Erickson, Oliver W. M. Rauhut, Zhonghe Zhou, Alan H. Turner, Brian D. Inouye, Dongyu Hu, Mark A. Norell, Was Dinosaurian Physiology Inherited by Birds? Reconciling Slow Growth in Archaeopteryx, su PLoS ONE, 2009, DOI:10.1371/journal.pone.0007390. URL consultato il 25 marzo 2015.
^ A. D. Walker rivista = Geological Magazine, vol. 177, 1980, p. 595. 
^ Liem, Bemis, Walker, Grande, Anatomia comparata dei Vertebrati, Hoepli, 2005.
^ Giavini, Menegola - Manuale di Anatomia Comparata, p50 - Edises
^ Gill, F and D Donsker (Eds), IOC World Bird Names (ver 4.4), International Ornithologists' Union, ottobre 2014.
^ E.D. Jarvis e et al, Whole-genome analyses resolve early branches in the tree of life of modern birds, in Science, vol. 346, nº 6215, 2014, pp. 1320–1331, DOI:10.1126/science.1253451.
^ T. Yuri, Parsimony and Model-Based Analyses of Indels in Avian Nuclear Genes Reveal Congruent and Incongruent Phylogenetic Signals, in Biology, vol. 2, nº 1, 2013, pp. 419–444, DOI:10.3390/biology2010419.
^ Eneide, VI 311-312
^ Inferno, V 82-84


== Voci correlate ==
Birdwatching
Fauna
Ornitologia
Riproduzione degli uccelli
Topografia degli uccelli
Zugunruhe


== Altri progetti ==

 Wikiquote contiene citazioni sugli uccelli
 Wikizionario contiene il lemma di dizionario «uccello»
 Wikimedia Commons contiene immagini o altri file sulla classe Aves
 Wikispecies contiene informazioni sulla classe Aves


== Collegamenti esterni ==
Avibase - Ampio database su tutti gli uccelli del mondo
Avionary 1500 Uccelli del Paleartico occidentale e centrale in 46 lingue
Aves, in Tesauro del Nuovo soggettario, BNCF, marzo 2013.