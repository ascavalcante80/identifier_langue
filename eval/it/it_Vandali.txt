periale, specialmente con Giustiniano I, che governava per conto dell'imperatore Giustino I. I Vandali non lo amarono poiché, invece di praticare l'arianesimo come i suoi predecessori, indotto dalla madre, si era da tempo convertito al cattolicesimo. A renderlo ulteriormente impopolare di fronte alla propria gente fu il suo carattere imbelle e la sua omosessualità, considerata dai Vandali come estremamente riprovevole.
Ilderico, richiamò gli esuli, restituì le chiese agli ortodossi e permise la nomina di un nuovo vescovo cattolico a Cartagine, e facilitò la conversione al cattolicesimo di molti Vandali, che allarmò la nobiltà vandala, e Amalafrida, la vedova del suo predecessore Trasamondo, e la sua guardia ostrogota si ribellarono; i Goti finirono massacrati e l'ex regina in carcere. Il re degli Ostrogoti, Teodorico, nel 526, allestì una flotta per vendicare l'affronto, ma, prima di salpare, morì.
Ilderico si disinteressò completamente delle operazioni belliche dei Vandali e delegò per esse il proprio cugino Hoamer. I Vandali dovettero contrastare la ribellione dei Mauri, iniziata con Trasamondo, che ormai controllavano la Mauritania Tingitana, la Mauritania Sitifense e la Numidia meridionale e dal 525 anche la Mauritania Cesariense, esclusa la capitale, Cesarea; inoltre nei suoi sette anni di governo l'esercito Vandalo subì numerose sconfitte da parte dei Berberi che strapparono al Regno la Tripolitana.
Dopo che, nel 530, un esercito inviato in soccorso a Cesarea fu battuto, un colpo di Stato depose Ilderico, lo incarcerò e al suo posto fu eletto il capo della rivolta, Gelimero, cugino di Ilderico.


=== Fine del regno ===
L'imperatore d'Oriente Giustiniano I, che appoggiava Ilderico, intimò a Gelimero di esercitare pure il potere ma di rimettere almeno formalmente sul trono il vecchio re Ilderico. Gelimero rifiutò. Allora Giustiniano, che voleva restaurare l'impero nel Nord Africa, siglata la pace coi Persiani, nel 532, l'anno dopo, dichiarò guerra ai Vandali, considerati i tre fattori favorevoli:
il regno ostrogoto rimase neutrale permettendo ai Bizantini l'approvvigionamento in Sicilia
Goda, il governatore vandalo della Sardegna si era ribellato
la popolazione romana d'Africa aveva promesso che avrebbe appoggiato i Bizantini.
Nell'estate del 533, al comando di Belisario, l'esercito bizantino sbarcò sul promontorio di Caput Vada. L'esercito vandalo oppose una grande resistenza, il 13 settembre, nella battaglia di Ad Decimum; dopo un iniziale vantaggio, alla morte di Gibamondo, nipote di Gelimero, i Vandali si scoraggiarono e furono sconfitti.
Belisario allora marciò su Cartagine che si consegnò ai Bizantini. Il 15 ottobre 533, domenica, Belisario, accompagnato dalla moglie Antonia, fece il suo formale ingresso a Cartagine risparmiandole saccheggio e massacro.
I Vandali assediarono la città, anche dal mare, ma dato che i rinforzi dalla Sardegna non arrivarono, tolsero l'assedio e a metà dicembre vi fu lo scontro decisivo; il 15 dicembre 533 Vandali e Bizantini si scontrarono nuovamente alla battaglia di Ticameron, a circa 30 chilometri da Cartagine. In questo combattimento morì Tzazo, fratello di Gelimero e fu il segnale della sconfitta, durante la quale i tesori e la famiglia reale furono catturati dai Bizantini. Belisario puntò su Ippona, seconda città vandala ed in poco tempo occupò tutte la città del regno dei Vandali.
Nel marzo del 534, circondato sul monte Pappua, Gelimero si arrese a Belisario.
Secondo Procopio di Cesarea (La guerra vandalica, II, 9) Belisario portò parte della popolazione vandala a Costantinopoli, dove l'imperatore donò a Gelimero delle terre in Galazia, in cui visse come un pensionato imperiale.
Ma il regno dei Vandali era scomparso per sempre.
Il regno vandalo d'Africa, incluso le isole, Sardegna, Corsica e Baleari venne riconquistato dai Bizantini. Ma alla caduta del regno vandalo si erano ribellate le tribù berbere e i Mauri, che tennero impegnate le truppe bizantine per circa quindici anni. La nuova provincia d'Africa si poté considerare definitivamente pacificata solo nel 548.
Dei Vandali però non rimasero molte tracce.


== Casata degli Asdingi ==


== Note ==
^ Discesa dalla Scandinavia dei Goti e immigrazione di Sarmati e Vandali da oriente (Giorgio Ruffolo, Quando l'Italia era una superpotenza, Einaudi, 2004, p. 84.)
^ Historia Augusta, Vita Marci Antonini philosophi, 17.3; 22.1.
^ Cassio Dione Cocceiano, Storia romana, LXXIII, 2.
^ András Mócsy, Pannonia and Upper Moesia, p. 198.
^ Cassio Dione, Storia romana, LXXVII, 20.3.
^ Giordane, De origine actibusque Getarum, XVII, 1; Grant, p. 212.
^ Zosimo, Storia nuova, I, 48.1.
^ Historia Augusta - Aureliano, 18.2; Zosimo, Storia nuova, I, 48.2; Watson, p. 217.
^ Desippo, Scythica, frammento 7.
^ Grant, p. 246.
^ Mazzarino, p. 567.
^ Historia Augusta - Aureliano, 30.5; Watson, p. 221.
^ Eutropio, Breviarium ab urbe condita, 9, 17; Historia Augusta - Tacito, 3.4; Grant, p. 251.
^ Mazzarino, p. 579.
^ Grant, p. 256.
^ Historia Augusta - Probo, 16.1.
^ Zosimo, Storia nuova, I, 68.2.
^ Zosimo, Storia nuova, I, 68.1-3; Grant, p. 255-256.
^ CIL VIII, 11931.
^ Historia Augusta - Probo, 16.1-3; Mócsy, p. 267.
^ Historia Augusta - Probo, 18.2.
^ Giordane, De origine actibusque Getarum, 22.
^ Ammiano Marcellino, Storie, XXIX, 6, 5.
^ Ammiano Marcellino, Storie, XXIX, 6.6; XXIX, 6.8.
^ Ammiano Marcellino, Storie, XXIX, 6.7.
^ Heather, p. 243.
^ Heather, p. 258.
^ Heather, p. 259.
^ Heather, p. 297 e pp. 324-325.
^ Idazio, anni 417-418: «Wallia, re dei Goti, agendo a nome dell’impero romano, fece grandi massacri dei barbari in Spagna. Gli Alani, che dominavano i Vandali e gli Svevi, furono quasi completamente sterminati dai Goti. I rimanenti, deceduto il loro re Atax, scordarono persino il nome del loro regno, e si misero sotto la protezione di Gunderico, re dei Vandali, che si era stabilito in Galizia.»
^ Idazio, anno 420: «Asterio, conte di Spagna, interviene costringendo i Vandali a levare il loro assedio agli Svevi. Il vicario Maurocello ne uccise un gran numero a Braga durante la loro ritirata. Abbandonando la Galizia, passarono in Betica.»
^ Idazio, anno 425: «I Vandali saccheggiano le isole Baleari, distruggono Cartagena e Siviglia, devastano la Spagna e invadono la Mauritania.»
^ Heather, p. 327.


== Bibliografia ==
Fonti primarie
Idazio, Cronaca.
Fonti secondarie
Ludwig Schmidt e Christian Pfister, I regni germanici in Gallia «Storia del mondo medievale», vol. I, 1999, pp. 275–300
Rafael Altamira, La Spagna sotto i Visigoti «Storia del mondo medievale», vol. I, 1999, pp. 743–779
Peisker, Ludwig Schmidt e F.G.M. Beck, I popoli asiatici e Attila. La conquista germanica della Britannia in «Storia del mondo medievale», vol. I, 1999 pp. 320–372
Ernest Barker, L'Italia e l'occidente dal 410 al 476 «Storia del mondo medievale», vol. I, 1999, pp. 373–419
Maurice Domoulin, Il regno d'Italia sotto Odoacre e Teodorico «Storia del mondo medievale», vol. I, 1999, pp. 420–444
E.W. Brooks, Le province dell'oriente da Arcadio a Anastasio in «Storia del mondo medievale», vol. I, 1999, pp. 445–479
Charles Diehl, Giustiniano. La restaurazione imperiale in occidente «Storia del mondo medievale», vol. I, 1999, pp. 572–596.
Guido M. Berndt, Konflikt und Anpassung: Studien zu Migration und Ethnogenese der Vandalen (Historische Studien 489, Husum 2007), ISBN 978-3-7868-1489-4.
G. Berndt/R. Steinacher, Das Reich der Vandalen und seine (Vor-)geschichten (Forschungen zur Geschichte des Mittelalters 13, OeAw Denkschriften der phil.-hist. Klasse 366, Wien 2008).
Bibliografia Oesterreichische Akademie der Wissenschaften
Heather, La caduta dell'Impero romano: una nuova storia, Garzanti, 2006.


== Voci correlate ==
Regno dei Vandali
Sacco di Roma (455)
Suebi
Visigoti
Sovrani visigoti
Imperatori romani
Tabella cronologica dei regni della Penisola iberica
Lingua vandalica
Storia della Sardegna vandala
Storia della Sicilia vandala
Re dei Venedi (Vandalorum rex)


== Altri progetti ==

 Wikizionario contiene il lemma di dizionario «vandalo»
 Wikimedia Commons contiene immagini o altri file su Vandali