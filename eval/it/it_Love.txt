ture e divinitàModifica ===
Varie culture hanno divinizzato l'amore, sia nella forma maschile sia in quella femminile. Questa è una lista di dei dell'amore in mitologie differenti.
Cupido o Amore: dio della mitologia romana.
Venere: dea della mitologia romana.
Afrodite: dea della mitologia greca.
Eros: dio della mitologia greca.
Freyja: dea della mitologia norrena.
Kama: dio dell'induismo.
Xochipilli: dio della mitologia azteca.


== Nelle artiModifica ==
Il sentimento dell'amore è spesso la base d'ispirazione delle principali manifestazioni artistiche quali la musica, la letteratura, le arti figurative e il cinema.


=== LetteraturaModifica ===
Publio Virgilio Marone nelle sue Bucoliche (X, 69) ebbe a dire "Omnia vincit amor et nos cedamus amori" (lett. "L'amore vince tutto, anche noi cediamo all'amore")", verso divenuto celebre e ripreso in seguito anche da vari altri autori; nella sua qualità di locuzione latina è stata immortalata in pittura da Michelangelo Merisi da Caravaggio col suo Amor vincit omnia.
Durante il Medioevo l'amore è stato oggetto di misticismo religioso da un lato, con Bernardo di Chiaravalle e soprattutto con Bonaventura da Bagnoregio (nei ui scritti "Stimulus amoris", "Incendium amoris" e "Amatorium"), ed un particolare tipo di poesia dall'altro; questa letteratura poetica, nata nel sud della Francia si diffuse presto a macchia d'olio in tutto il continente europeo: si tratta della cosiddetta poesia trobadorica (dai suoi autori chiamati trovatori) che canta l'amor cortese, una relazione amorosa in gran parte idealizzata rivolta a donne lontane o irraggiungibili.
Nella Divina Commedia di Dante Alighieri si possono trovare molte terzine in cui "l'Amore" è dominatore incontrastato, innanzitutto nella parte dedicata all storia di Paolo e Francesca, ove domina l'amore terreno: (Inferno - Canto quinto vv 73-142):
fino a giungere all'amore supremo, assoluto, ch'è anche l'ultimo verso del Paradiso (Divina Commedia)
Nell'età del Rinascimento, con le opere di Marsilio Ficino, il suo allievo Francesco Cattani da Diacceto e Giordano Bruno comincia a svilupparsi sempre più il neoplatonismo; una delle basi fondanti di questa dottrina filosofica e l'amore nei confronti di tutto ciò che è bello, natura ed essenza dell'amore è quindi la ricerca della bellezza. Questo concetto si riferisce sia all'etica che all'estetica ed ha un impatto significativo su tutta l'arte rinascimentale.
Il secolo seguente, in tempo barocco, l'ebreo olandese Baruch Spinoza, pensatore che ha studiato seriamente la questione soprattutto nella sua Etica (Spinoza) ebbe a dare la seguente definizione: l'amore non è alto che gioia accompagnata dall'idea di una causa esterna (Amor est Laetitia concomitante idea causae externae). Spinoza identifica l'amore con la conoscenza assoluta (amor Dei intellectualis)


=== Arti visiveModifica ===
L'amore è sempre stato uno dei temi preferiti in tutta la storia della pittura e della scultura, dalla rappresentazione di situazioni romantiche o riconducenti ad una qualche simbologia o allegoria, che vengono spesso a coinvolgere personaggi mitologici.
Ma anche i grandi amori terreni vengono raffigurati, soprattutto quelli appartenenti alle storie letterarie più conosciute come Tristano e Isotta, Abelardo e Eloisa, Paolo e Francesca, Romeo e Giulietta, l'amore tra Ulisse e Penelope narrato nell'Odissea, assieme a molti altri sono stati trattati in pittura, soprattutto nei periodi più favorevoli all'espressione più libera dei sentimenti (Preraffaelliti, arte romantica ecc ).


== Basi biologicheModifica ==
Il biologo Jeremy Griffith definisce l'amore come "altruismo incondizionato".


== Prospettiva contemporanea-politicaModifica ==
Il termine amore libero è stato utilizzato in tempi recenti per descrivere quel movimento sociale che rifiuta il matrimonio come istituzione costrittiva, sia civile che religiosa, in quanto inteso come forma di schiavitù o comunque obbligo sociale. Obiettivo iniziale dei fautori dell'amore libero è stato quello di separare le leggi dello stato da tutto ciò che concerneva la materia sessuale come l'adulterio e il controllo delle nascite, anche nella fattispecie dell'aborto, sostenendo che tali questioni dovevano interessare esclusivamente le persone coinvolte e nessun altro.
La maggior parte delle persone ancora nel XIX secolo erano fermamente convinte che il matrimonio fosse un aspetto fondamentale del modo di realizzare la propria esistenza e di raggiungere la felicità umana terrena; la classe media ha sempre creduto esser la casa il luogo primario di stabilità nel bel mezzo dell'incertezza del mondo. Questa mentalità ha creato una visione dei ruoli di genere fortemente definiti, il che ha prodotto la crescita del movimento dell'amore libero qual forza oppositiva rispetto allo status quo vigente.
Tutto ciò ha inoltre accelerato anche la presa di coscienza di auto determinazione da parte delle donne, e quali hanno iniziato per la prima volta a pretendere ad alta voce di amministrare il proprio corpo nella maniera che meglio preferivano; questo è stato uno dei cavalli di battaglia del movimento femminista.
Il XX secolo resuscita anche una concezione più edonistica dell'amore, soprattutto attraverso il movimento hippie e con celebri slogan quali "Fate l'amore, non fate la guerra".


== NoteModifica ==
^ Oxford Illustrated American Dictionary (1998) + Merriam-Webster Collegiate Dictionary (2000)
^ Cfr., ad esempio, il Vocabolario Treccani e il Dizionario Devoto-Oli.
^ Merriam Webster Dictionary
^ Fromm, Erich; The Art of Loving, Harper Perennial (1956), Original English Version, ISBN 978-0-06-095828-2
^ C. S. Lewis, I quattro amori, 1960.
^ Paul Oskar Kristeller, Renaissance Thought and the Arts: Collected Essays, Princeton University Press, 1980, ISBN 0-691-02010-8.
^ Stendhal in L'amore ("De l'amour"; Paris, 1822), distingue amore esclusivamente carnale o fisico, l'amore passionale emotivo, una sorta di amore non troppo impegnativo definito "gusto d'amore" ed infine l'amore di vanità o superficiale e vacuo. Denis de Rougemont nel suo saggio L'amore in occidente ha tracciato la storia dell'amore passionale (l'amour-passion) dai tempi dell'amor cortese al romanticismo. Benjamin Péret, nell'introduzione alla sua Anthlogia dell'amore sublime (Paris, 1956), distingue ulteriormente il cosiddetto "amore sublime", uno stato di idealizzazione realizzata equiparabile per certi versi con la forma più romantica dell'amore passionale.
^ Juan Mascaró, The Bhagavad Gita, Penguin Classics, Penguin, 2003, ISBN 0-14-044918-3. (J. Mascaró, translator)
^ Umberto Galimberti, Dizionario di psicologia. Milano, Garzanti, 1999, p. 46
^ Article On Love, slideshare.net. URL consultato il 13 settembre 2011.
^ Helen Fisher. Why We Love: the nature and chemistry of romantic love. 2004.
^ Alberto Nocentini, L'etimologico.
^ Michiel de Vaan, Etymological Dictionary of Latin and the other Italic Languages vol.7 del Leiden Indo-European Etymological Dictionary Series (a cura di Alexander Lubotsky). Leiden, Brill, 2008, p. 39
^ Al di là del bene e del male, trad. Ferruccio Masini, Adelphi, 2007, § 153.
^ St. Thomas Aquinas, STh I-II, 26, 4, corp. art, Newadvent.org. URL consultato il 30 ottobre 2010.
^ Gottfried Leibniz, Confessio philosophi, Wikisource edition. URL consultato il 25 marzo 2009.
^ Si veda, per esempio, il saggio L'arte di amare di Erich Fromm
^ Platone, Fedro , 266A-b. Questi due tipi di amore corrispondono i due tipi di amore tradizionalmente opposti: l'amore volgare (o profano) e l'amore celeste (o sacro).
^ Gour Govinda Swami, Wonderful Characteristic of Krishna Prema, Gour Govinda Swami., facebook.com.
^ A C Bhaktivedanta Swami, Being Perfectly in Love, prabhupadanugas.eu.
^ What is love?. In The Book of Real Answers to Everything! Griffith, J. 2011. ISBN 978-1-74129-007-3.
^ McElroy, Wendy. "The Free Love Movement and Radical Individualism." Libertarian Enterprise .19 (1996): 1.
^ Spurlock, John C. Free Love Marriage and Middle-Class Radicalism in America. New York, NY: New York UP, 1988.
^ Passet, Joanne E. Sex Radicals and the Quest for Women's Equality. Chicago,IL: U of Illinois P, 2003.


== Bibliografia di riferimentoModifica ==


== Voci correlateModifica ==
Innamoramento
Sessualità
Erotismo
Matrimonio
Amore a prima vista
Amore platonico
Agape (sentimento)
Amore romantico
Poliamore


== Altri progettiModifica ==

 Wikisource contiene i testi completi di alcuni canti d'amore
 Wikiquote contiene citazioni sull'amore
 Wikizionario contiene il lemma di dizionario «amore»
 Wikimedia Commons contiene immagini o altri file sull'amore


== Collegamenti esterniModifica ==
Amore, in Tesauro del Nuovo soggettario, BNCF, marzo 2013.