rs di tutti i tempi); Ian Fleming (il creatore di James Bond); i poeti T.S. Eliot, Philip Larkin e Ted Hughes; i fantasisti J. R. R. Tolkien, C. S. Lewis e J. K. Rowling; i grafici Alan Moore e Neil Gaiman.

Per i contributi scozzesi citiamo Arthur Conan Doyle (il creatore di Sherlock Holmes), il romantico Sir Walter Scott, lo scrittore per bambini J. M. Barrie, l'epico Robert Louis Stevenson ed il poeta Robert Burns. Tra gli scrittore più recenti citiamo Hugh MacDiarmid e Neil M. Gunn che hanno contribuito al cosiddetto Rinascimento scozzese. Nel campo horror e thriller citiamo Ian Rankin e Iain Banks. La capitale della Scozia, Edimburgo, fu la prima Città della Letteratura prescelta dell'UNESCO.
Il più antico componimento poetico in inglese giunto sino a noi, Y Gododdin, venne composto in Yr Hen Ogledd (The Old North), attorno al VI secolo. Esso venne scritto in cumbrico o antico gallese e contiene i primi riferimenti noti a Re Artù. A partire dal VII secolo la leggenda arturiana conobbe un notevole sviluppo grazie anche all'opera di Goffredo di Monmouth. Il poeta medievale gallese più celebrato è indubbiamente Dafydd ap Gwilym (fl.1320–1370) che incentrò i suoi temi letterari sulla natura, sulla religione e soprattutto sull'amore. È riconosciuto come uno dei più grandi poeti europei della sua epoca. Sino alla fine del XIX secolo la letteratura gallese fu essenzialmente in lingua gallese e di carattere religioso. Daniel Owen è riconosciuto uno dei primi moderni scrittori in gallese, col suo Rhys Lewis del 1885. Noto fu anche Dylan Thomas che divenne famoso a metà del XX secolo per la poesia "Do not go gentle into that good night, oltre al nazionalista R. S. Thomas che fu in nomination per il Premio Nobel della letteratura nel 1996. Tra gli scrittori gallesi del XX secolo citiamo Richard Llewellyn e Kate Roberts.
Autori di altre nazionalità, provenienti in particolare dal Commonwealth, dall'Irlanda e dagli Stati Uniti, hanno vissuto e lavorato nel Regno Unito. Tra questi citiamo Jonathan Swift, Oscar Wilde, Bram Stoker, George Bernard Shaw, Joseph Conrad, T.S. Eliot, Ezra Pound, Kazuo Ishiguro e Sir Salman Rushdie.


=== MusicaModifica ===

Molti e vari sono gli stili musicali popolari nel Regno Unito, dalla musica folcloristica indigena inglese, scozzese, gallese e irlandese sino all'heavy metal. Tra i musicisti classici nati e vissuti in terra inglese citiamo William Byrd, Henry Purcell, Sir Edward Elgar, Gustav Holst, Sir Arthur Sullivan (famoso per aver lavorato col librettista Sir W. S. Gilbert), Ralph Vaughan Williams e Benjamin Britten, pioniere dell'opera moderna in inglese. Sir Peter Maxwell Davies è uno dei maggiori compositori ancora viventi. Il Regno Unito è inoltre rinomato a livello internazionale per le sue orchestre sinfoniche e per i suoi cori tra cui la BBC Symphony Orchestra ed il London Symphony Chorus. Tra i maggiori direttori d'orchestra citiamo Sir Simon Rattle, John Barbirolli e Sir Malcolm Sargent. Tra i maggiori compositori di colonne sonore per film citiamo John Barry, Clint Mansell, Mike Oldfield, John Powell, Craig Armstrong, David Arnold, John Murphy, Monty Norman ed Harry Gregson-Williams. George Frideric Handel fu naturalizzato cittadino inglese e per lo stato scrisse l'inno per le incoronazioni, noto come il Messiah, che fu appunto scritto in lingua inglese. Andrew Lloyd Webber è un prolifico compositore di musica da teatro. I suoi lavori hanno dominato l'ultima parte del XX secolo e sono divenuti successi internazionali.
The Beatles sono la band che più in assoluto ha rappresentato l'emergere della cultuira inglese in campo musicale, con vendite di dischi sopra ogni aspettative ed una diffusione globale dei loro successi. Tra gli altri gruppi di rilievo nel panorama musicale inglese citiamo The Rolling Stones, Queen, Led Zeppelin, Pink Floyd, i Bee Gees ed Elton John. I Brit Awards sono dei premi annuali concessi dalle industrie discografiche britanniche e sono stati vinti nel corso degli anni dai personaggi che maggiormente hanno rappresentato il panorama musicale inglese tra cui The Who, David Bowie, Eric Clapton, Rod Stewart e The Police. Tra i musicisti più recenti citiamo i Coldplay, i Radiohead, gli Oasis, le Spice Girls, Robbie Williams, Amy Winehouse ed Adele.
Un gran numero di città del Regno Unito sono conosciute per la loro musica. Liverpool è la città vanta uno di questi primati nell'ambito di maggior numero di canzoni scritte in loco. Il contributo di Glasgow alla musica venne riconosciuto nel 2008 quando venne nominata dall'UNESCO Città della Musica, una delle tre città nel mondo ad aver ottenuto questo onore.


=== Arti visualiModifica ===

La storia delle arti visuali inglesi è parte della storia dell'arte occidentale. Tra gli artisti britannici di maggior successo citiamo i romantici William Blake, John Constable, Samuel Palmer e J.M.W. Turner; i ritrattisti Sir Joshua Reynolds e Lucian Freud; i paesaggisti Thomas Gainsborough e L. S. Lowry; il pioniere dell'Arts and Crafts Movement William Morris; il figurativo Francis Bacon; gli artisti della pop culture Peter Blake, Richard Hamilton e David Hockney; il duo Gilbert and George; l'astrattista Howard Hodgkin; e gli scultori Antony Gormley, Anish Kapoor e Henry Moore. Tra gli anni '80 e '90 del XX secolo la Galleria Saarchi di Londra ha posto l'attenzione del pubblico londinese su un nuovo genere multiforme di artisti noti come "Young British Artists": Damien Hirst, Chris Ofili, Rachel Whiteread, Tracey Emin, Mark Wallinger, Steve McQueen, Sam Taylor-Wood e i fratelli Chapman.
La Royal Academy of Arts a Londra è una delle organizzazioni chiave per la promozione delle arti visuali nel Regno Unito. Tra le principali scuole artistiche il Regno Unito vanta sei scuole alla University of the Arts London, tra cui il Central Saint Martins College of Art and Design ed il Chelsea College of Art and Design; la Goldsmiths, University of London; la Slade School of Fine Art (parte dell'University College London); la Glasgow School of Art; il Royal College of Art e la The Ruskin School of Drawing and Fine Art (parte dell'University of Oxford). Il Courtauld Institute of Art è uno dei centri principali per l'insegnamento della storia dell'arte. Importanti gallerie d'arte come la National Gallery, la National Portrait Gallery, la Tate Britain e la Tate Modern (le più visitate gallerie d'arte al mondo, con circa 4,7 milioni di visitatori all'anno) hanno sede nel Regno Unito.


=== CinemaModifica ===

Il Regno Unito ha avuto una considerevole influenza nella storia del cinema. Registi del calibro di Alfred Hitchcock, il cui film Vertigo è considerato da alcuni critici come il miglior film di tutti i tempi, e David Lean sono acclamati dalla critica di tutti i tempi. Altri importanti registi sono Charlie Chaplin, Michael Powell, Carol Reed e Ridley Scott. Molti attori britannici hanno avuto successi internazionali tra cui Julie Andrews, Richard Burton, Michael Caine, Charlie Chaplin, Sean Connery, Vivien Leigh, David Niven, Laurence Olivier, Peter Sellers, Kate Winslet, Anthony Hopkins, e Daniel Day-Lewis. Molti successi commerciali di film sono stati girati nel Regno Unito come la serie di Harry Potter e James Bond). Gli Ealing Studios sono gli studi di produzione di film più antichi al mondo.
Malgrado i molti successi, la critica è da tempo impegnata a riscoprire nella filmografia inglese influenze ora europee ora americane dal momento che molti attori tra l'altro sono compartecipi di produzioni internazionali. I film ispirati a storie scritte da autori inglesi includono Titanic, Il Signore degli Anelli, Pirati dei Caraibi.


== SportModifica ==

Lo sport più seguito nel Regno Unito è il calcio, ma hanno valore anche cricket e rugby.
Il campionato calcistico più importante è la Barclays Premier League (il campionato inglese). Le Maggiori squadre sono: l'Arsenal, il Liverpool, il Manchester United il Manchester City e il Chelsea.
Per quanto riguarda gli sport automobilistici la Formula 1 è molto seguita dagli appassionati britannici. Attualmente sono 2 i piloti inglesi vincitori di almeno un titolo iridato a correre in F1: Lewis Hamilton (2008 con McLaren, 2014 e 2015 con Mercedes) e Jenson Button (campione nel 2009 con la Brawn GP). Altri grandi campioni britannici della F1 sono: Sir Stirling Moss soprannominato "l'eterno secondo" (a causa di essere arrivato in seconda posizione per 4 volte nella storia del mondiale); Mike Hawthorn, mondiale con la Ferrari 246 nel 1958; Jack Brabham, campione del mondo nel 59/60 con la Cooper Racing e nel '67 con la scuderia Brabham Racing fondata da Jack stesso; Jim Clark, considerato uno dei più veloci piloti di sempre, bicampione con la Lotus nel 1963 e 1965; John Surtees, primo ed unico campione sia sulle 2 (7 volte) che con le 4 ruote (1 volta, nel 1964, con la Ferrari 158 F1); Graham Hill, campione con la British Racing Motors, nota come BRM, nel '62 e nel '66 con la Lotus; Jackie Stewart, 3 volte campione del mondo, nel 1969 con la Matra ee nel 1971 e nel 1973 con la Tyrrell; James Hunt campione nel 1976 con la McLaren M23; Nigel Mansell, soprannominato "Il Leone d'Inghilterra" per la sua aggressività al volante, campione su Williams nel '92 e Damon Hill, mondiale nel 1996, sempre su Williams, figlio di Graham.


== NoteModifica ==

^ Si veda la sez. 1 anche dell'Act of Union del 1800 dove si legge: iRegni di Gran Bretagna e Irlanda dovranno... essere uniti in un unico regno, ed avrà nome di "Regno Unito di Gran Bretagna e Irlanda"
^ Dal momento che dall'inizio del XX secolo il primo ministro ha avuto anche l'incarico di First Lord of the Treasury, negli anni recenti ha avuto anche l'incarico di Minister for the Civil Service.


== Voci correlateModifica ==
Sovrani del Regno Unito
Guerra dei tre regni
Guerra civile inglese
Gloriosa rivoluzione
Guerra d'Indipendenza Americana
Guerra anglo-americana
Allargamento della zona euro
Linea di successione al trono britannico
Commonwealth of Nations
Reame del Commonwealth
Regno Unito all'Eurovision Song Contest
Terminologia delle Isole britanniche
Unione europea
Bandiera del Regno Unito
Polizia del Regno Unito
Lista delle città postali del Regno Unito
Corona della regina Adelaide
Corona della regina Alessandra
Corona della regina madre
Corona della regina Maria
Corona di Carlo, principe di Galles
Corona di diamanti della regina Vittoria
Corona di Federico, principe di Galles
Corona di Giorgio I
Corona di Giorgio IV
Corona di Giorgio, principe di Galles
Corona di Maria di Modena
Corona di sant'Edoardo
Corona imperiale di stato
Corona imperiale d'India
Simboli del Regno Unito, delle Isole del Canale dell'Isola di Man


== Altri progettiModifica ==

 Wikiquote contiene citazioni di o su Regno Unito
 Wikizionario contiene il lemma di dizionario «Regno Unito»
 Wikinotizie contiene notizie di attualità su Regno Unito
 Wikimedia Commons contiene immagini o altri file su Regno Unito
 Wikivoyage contiene informazioni turistiche su Regno Unito


== Collegamenti esterniModifica ==
Regno Unito, in Open Directory Project, Netscape Communications. (Segnala su DMoz un collegamento pertinente all'argomento "Regno Unito")
Giornali da Regno Unito Newspaper Index
VisitBritain - Sito ufficiale dell'Ente Nazionale Britannico per il Turismo
Visitare la Gran Bretagna - Scheda curata dall'Ente Nazionale per il Turismo Britannico
Scheda del Regno Unito dal sito Viaggiare Sicuri - Sito curato dal Ministero degli Esteri e dall'ACI