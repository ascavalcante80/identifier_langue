p e successivamente Ford vinse anche l'SCCA Trans-Am Championship nel 1966 e 1967. Un'altra vittoria arrivò nel 1970 con i piloti Jones Parnelli e George Folmer alla guida di due Mustang Boss 302 della Bud Moore Engineering. Nel 1985 e nel 1986 le Mustang di John Jones e Scott Pruett vinsero l'IMSA GTO Championship , mentre un'altra vittoria arrivò nell'edizione del 1989 della Trans-Am con Dorsey Schrader. Negli anni '90 la Ford dominò quest'ultimo campionato con Tommy Kendal, che vinse le edizioni del 1993, 1995, 1996, e 1997, mentre Paul Gentilozi conquistò quella del 1999. Nel 2005 la Mustang FR500C vinse la Rolex Koni Challenge Series al suo debutto. Nel 2008 venne istituita la Miller Cup, un campionato monomarca con sole Mustang. Sempre nel 2008, Ford vinse il campionato costruttori della Koni Challenge Series, mentre i piloti Joe Foster e Steve Maxwell vinsero il campionato piloti a bordo delle Mustang GT.
Altre vetture GT sono state la Focus, la Falcon, la Sierra Cosworth e la Mondeo, la quale si è classificò numerose volte sul podio nell'edizione 2000 del British Touring Car Championship. La Ford Falcon ha invece conquistato il primo, secondo e terzo posto nel V8 Supercars del 2005, nota competizione australiana.


==== Le Mans e Sport PrototipiModifica ====
All'inizio degli anni sessanta la Ford decise di dare lustro al marchio, che aveva a listino prodotti con un'immagine "popolare" (nell'accezione negativa del termine), impegnandosi nelle competizioni e nel 1962 appoggiò la scuderia di Carroll Shelby nelle gare statunitensi, dove il team manager texano aveva dimostrato di poter battere le Chevrolet Corvette vendute ai team privati dalla rivale General Motors, scontrandosi anche con la Scuderia Ferrari nelle gare statunitensi valevoli per il mondiale per vetture sport: l'ottima attenzione da parte della stampa di cui godeva la piccola e vincente azienda italiana era proprio quello a cui si mirava e per ridurre i costi si pensò di acquistare la piccola casa italiana e farne il "reparto corse" della Ford, anziché investire in ricerca e sviluppo di modelli da competizione. La trattativa proseguì spedita, ma Enzo Ferrari alla fine non riuscì ad ottenere la propria totale indipendenza nella condotta dell'attività sportiva e mise alla porta i dirigenti americani.
Dopo la rottura, la Ford decise di progettare un'auto ad alte prestazioni che fosse in grado di battere la Ferrari nelle gare e nel 1964 presentò la GT40, dando il via alla rivalità nota agli appassionati come guerra Ferrari-Ford e riuscendo a vincere la 24 Ore di Le Mans per quattro volte consecutive dal 1966 al 1969 e l'edizione del 1968 del Campionato Mondiale Sport Prototipi. Per quest'ultima competizione, vennero realizzate anche le P-68 e P-69.
Il team svizzero Matech GT Racing, in collaborazione con Ford Racing, ha aperto un nuovo capitolo con la più moderna GT, vincendo il titolo mondiale costruttori 2008 del Campionato Europeo FIA GT3.


==== Formula TruckModifica ====
Nel 1996 venne istituita in sud America la Formula Truck, competizione in cui partecipano solo trattori stradali da gara. Tra le case partecipanti, oltre alla Ford, si possono incontrare Scania, Iveco, Volvo, Mercedes-Benz e Volkswagen.


==== Spec Racer FordModifica ====
Dal 1989 la Ford è fornitrice dei motori delle vetture che competono nel campionato Spec Racer Ford.


== AereiModifica ==

Il Trimotor fu un aereo trimotore civile da trasporto, prodotto dal 1925 al 7 giugno 1933. Costruito in 199 esemplari e in diverse versioni, presentava soluzioni tecniche d'avanguardia che gli consentirono di volare per anni. Fu impiegato da varie compagnie aeree commerciali e venne adottato anche da operatori militari.
La Ford aiutò nella Seconda Guerra Mondiale la Consolidated Aircraft Corporation per la produzione del B-24, un bombardiere quadrimotore, che assieme al Boeing B-17 Flying Fortress rappresentò uno degli aerei di punta dell'aviazione statunitense. Il B-24 venne costruito in diversi impianti, tra cui quello di Willow Run appartenente all'ovale blu. In quest'ultimo si raggiunse nel 1944 il picco di produzione di un aereo all'ora, per un totale di 650 esemplari al mese.


== NoteModifica ==
^ (EN) Resoconto finanziario Ford 2009
^ (EN) Resoconto finanziario Ford 2010
^ (EN) Modello di un opuscolo del 1930 - La Bellezza della Linea - Eccellenza meccanica, Ford, 1929.
^ Notizia de La Stampa del 4.1.08
^ Notizia de La Stampa del 26.3.08
^ (EN) Relazione Mazda agli investitori
^ Piazzaffari 28.1.10
^ http://www.repubblica.it/economia/2010/03/28/news/volvo_cina-2965428/ Notizia de La Repubblica del 28.3.10]
^ Ford: ufficiale la chiusura del marchio Mercury, Autoblog.it, 3 Giugno 2010.
^ Francesco Parigi, op. cit. pag.17
^ Francesco Parigi, op. cit. pag.36
^ a b c Francesco Parigi, op. cit. pag.37
^ Francesco Parigi, op. cit. pagg.39-40
^ Gianni Rogliatti, Misteri: conversazione presso il Veteran Car Club Torino / ll mistero della mancata vendita alla Ford (PDF), www.veterancarclubtorino.org, 22 gennaio 2009. URL consultato il 26 febbraio 2012.


== Voci correlateModifica ==
Ford SAF
Lista di veicoli Ford
Ford World Rally Team
M-Sport
Lincoln (azienda)


== Altri progettiModifica ==

 Wikimedia Commons contiene immagini o altri file su Ford