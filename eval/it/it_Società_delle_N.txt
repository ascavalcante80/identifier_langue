ettato gli obblighi dello statuto della Società delle Nazioni e che fosse ritenuto idoneo dall'Assemblea (l'ammissione di uno Stato nella Società delle Nazioni veniva votata dall'Assemblea). La Germania invece entrò nella Società delle Nazioni nel 1926, ma ne uscì nel 1933. Anche il Giappone, nel 1932, e l'Italia, nel 1937, uscirono dalla Società delle Nazioni. Il Giappone uscì per volontà propria in contrasto con la Società delle Nazioni relativamente al suo intervento militare in Manciuria.
Destabilizzata dalla guerra civile conclusasi nel 1921, inizialmente anche la Russia non entrò nella Società delle Nazioni. L'Unione Sovietica, nata nel 1922 dalle ceneri dell'Impero Russo, fu ammessa solo nel 1934 in quanto il suo governo comunista preoccupava e intimoriva. Ad alimentare i timori contribuì sensibilmente l'eccidio della famiglia imperiale russa avvenuto nel 1918 e considerato dagli altri governanti atto di inutile efferatezza. L'Unione Sovietica fu in seguito espulsa dalla Società delle Nazioni quando invase la Finlandia, e occupò l'Estonia, la Lettonia e la Lituania nel 1939.
Il periodo di massima espansione della Società delle Nazioni fu dal 28 settembre 1934 al 23 febbraio 1935, nel quale gli Stati membri furono 57.


== MandatiModifica ==
La natura e le modalità con cui intervenire nei mandati furono stabiliti nell'articolo 22 dello Statuto della Società delle Nazioni. I territori che furono sottoposti a mandato erano le ex-colonie dell'Impero tedesco e, nel Medio oriente, dell'Impero ottomano, che passarono sotto la supervisione della Società dopo la prima guerra mondiale. I mandati erano divisi in tre tipologie.


=== Mandati di tipo «A»Modifica ===
Appartenevano a questo gruppo i territori a cui veniva riconosciuto di aver «raggiunto uno stato di sviluppo in cui la loro esistenza come nazione indipendente» poteva essere provvisoriamente riconosciuta, subordinata a un altro stato mandatario finché non sussistano le condizioni per l'autonomia economica e politica definitiva. Era altresì stabilito dallo Statuto che le priorità degli stati mandatari fossero di eseguire le volontà delle popolazioni locali.
I più importanti mandati di questo gruppo furono affidati alla Francia (Siria e Libano) e al Regno Unito (Palestina, Transgiordania e Iraq).


=== Mandati di tipo «B»Modifica ===
Rientravano al gruppo dei mandati di tipo «B» i territori in cui lo stato mandatario era responsabile della sicurezza locale, dovendo garantire la libertà di coscienza e di religione e la proibizione del commercio degli schiavi, delle armi da guerra, di alcolici. Era inoltre stabilito che in tali territori si garantissero i diritti commerciali di tutti i membri della Società delle Nazioni
I mandati più importanti erano gestiti da Francia (Togo, Camerun), Regno Unito (Tanganica e piccole porzioni di Togo e Camerun) e Belgio (Ruanda e Burundi, già Ruanda-Urundi)


=== Mandati di tipo «C»Modifica ===

I territori dei mandati di tipo «C» a causa della scarsa densità della loro popolazione o delle loro ridotte dimensioni, o della lontananza dalle grandi città, o per la vicinanza geografica ad altri mandati, dovevano essere amministrati secondo le leggi dei mandati vicini. All'Impero Britannico furono affidate la Nuova Guinea e alcune isole del Pacifico a sud dell'equatore, le isole Samoa occidentali, e Nauru; al Giappone le isole del Pacifico a nord dell'equatore, sempre all'Impero Britannico l'Africa Sud-Occidentale amministrata dal governo dell'Unione Sudafricana.


=== Stati mandatariModifica ===
I territori erano governati dagli Stati mandatari finché non fossero stati capaci di autogovernarsi. Le nazioni mandatarie erano quattro: l'Impero Britannico, la Francia, il Belgio e il Giappone. In realtà però i territori soggetti a mandato erano amministrati come delle colonie e non raggiunsero mai l'indipendenza, con l'eccezione dell'Iraq, che si unì alla Società delle Nazioni il 3 ottobre 1932, fino alla seconda guerra mondiale, in un processo di decolonizzazione spesso violenta.


== Motivi che fecero percepire la Società delle Nazioni come un fallimentoModifica ==
Non disponeva di forze armate. Famosa la risposta di Mussolini alle accuse della Lega riguardo all'occupazione dell'Abissinia: «La Lega va molto bene quando sparano i passeri, ma non quando le aquile scendono in picchiata.»
Era richiesto il voto unanime, il che corrisponde a un vero e proprio veto generalizzato.
L'esclusione della proposta giapponese sulla clausola di eguaglianza razziale dal patto della Società paralizzò, secondo molti storici, l'autorità morale della Società.
Alcune importanti nazioni non vi erano incluse. Gli Stati Uniti d'America non ne fecero mai parte, anche se il presidente Woodrow Wilson era stato uno dei promotori della sua nascita: dopo il rifiuto di ratificare il trattato di Versailles, il Senato statunitense bocciò il 19 gennaio 1919 la proposta di adesione alla Società. Il Giappone e l'Italia furono tra i paesi fondatori, disponendo anche di un membro permanente nel Consiglio, ma ne uscirono, il primo nel 1933 e la seconda l'11 dicembre 1937. La Germania fu membro dal 1926 al 1933. L'Unione Sovietica entrò nel 1934 e venne espulsa per aggressione nel 1939 quando invase la Finlandia e occupò l'Estonia, la Lettonia e la Lituania in seguito al Patto Molotov-Ribbentrop.
I precedenti fallimenti mostrarono che era inefficace: il sanzionamento dell'invasione italiana dell'Etiopia nel 1935 fu uno dei casi più significativi.
Un consiglio e un'assemblea non permanenti rendevano lente le decisioni.


== NoteModifica ==
^ È riportata la denominazione in francese, inglese e spagnolo in quanto lingue ufficiali della Società delle Nazioni.
^ "Lega delle Nazioni" è la traduzione letterale della denominazione inglese League of Nations.
^ Una terza conferenza di pace a L'Aia, inizialmente pianificata per il 1914 e in seguito ripianificata per il 1915, non ebbe mai luogo a causa dello scoppio della prima guerra mondiale.
^ Corriere della Sera, L'inutile guerra delle sanzioni da Mussolini a Putin


== Voci correlateModifica ==
Organizzazione delle Nazioni Unite
Quattordici punti
Thomas Woodrow Wilson


== Altri progettiModifica ==

 Wikimedia Commons contiene immagini o altri file su Società delle Nazioni