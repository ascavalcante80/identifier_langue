 sono caratterizzati da un notevole incremento dell'industria della stampa: circa 385 pubblicazioni circolavano nel paese, in gran parte stampate ad Addis Abeba.


==== La radio e la televisioneModifica ====
La prima stazione radiofonica venne fondata nel 1935 nel distretto di Akaki e fu mezzo di propaganda fascista durante l'occupazione italiana. Tra il 1948 e il 1958 la Ethiopian Telecommunications Board realizzò la copertura dell'intero paese, estesa anche ad Asmara, e accanto all'amarico, vennero prodotti programmi in lingua oromo, tigrino, somalo e in inglese, francese e arabo per le comunità etiopi all'estero. La prima trasmissione televisiva in Etiopia andò in onda nel 1963.
Il sistema radiofonico e televisivo furono caratterizzati da una notevole fedeltà nei confronti del regime monarchico, e continuarono a essere mezzi di propaganda anche dopo il colpo di stato del Derg, attraverso la diffusione della dottrina marxista-leninista e, negli ultimi anni del regime, in concomitanza con la guerra contro l'Eritrea, l'esaltazione del nazionalismo etiope. Con la fine del regime militare, nel 1991 la radio e la televisione pubblica si aprirono a un maggiore pluralismo; nel 1995 venne fondata la Ethiopian Radio and Television Agency, posta sotto il controllo del Parlamento, e nel 2007 sono nate le prime stazioni radiofoniche private.


== LetteraturaModifica ==
Dall'inizio del Novecento viene prodotta in Etiopia una letteratura per l'infanzia. Il primo libro pubblicato ad Addis Abeba è del 1924, Yefikir Melikt Leitopia Lijoch (Messaggi d'amore ai bambini d'Etiopia), di Bekele Haile Mariam, ed era destinato all'uso scolastico.Gran parte delle opere per l'infanzia di questo periodo sono a sfondo religioso e allegorico.


== Infrastrutture e TrasportiModifica ==

I trasporti pubblici sono assicurati da una rete di autobus pubblici gestiti da Anbessa City Bus Service Enterprise (con automezzi gialli) e da una di taxi collettivi privati (soprattutto van bianchi e blu). Questi ultimi sono gestiti da un autista e un weyala, ossia un uomo che comunica ai passeggeri la destinazione e riceve da essi il denaro del biglietto.

La città è servita dall'Aeroporto internazionale di Bole, dove un nuovo terminal è stato aperto nel 2003. Addis Abeba ha inoltre una connessione ferroviaria con Gibuti via Debra Zeyit e Dire Daua. La Ferrovia Addis Abeba-Gibuti fu costruita dai francesi agli inizi del Novecento, e per questo la stazione (chiamata ancora lagaar) è in stile art nouveau.


=== Rete tranviariaModifica ===
L'etiope Railways Corporation ha costruito in questi anni la rete tranviaria di Addis Abeba, entrata in funzione nel 2015 e costituita da due linee.


== RastafarianesimoModifica ==
Addis Abeba è la città "sacra" per i rastafariani nel mondo, la religione fondata da Marcus Garvey, in quanto qui ras Tafari, l'imperatore etiopico Hailé Selassié I, salì sul trono d'Etiopia nel 1930.


== GemellaggiModifica ==


== NoteModifica ==


== BibliografiaModifica ==
G. Rochat, Le guerre italiane 1935-1943, pp. 300-301.
A. Del Boca, Gli italiani in Africa orientale, vol. III, pp. 338-340 e 458-460.
Shiferaw Assefa, Ethiopia: Libraries, Archives and Museums in Marcia J. Bates, Boca Raton, Encyclopedia of Library and Information Sciences, CRC Press, 2010, ISBN 978-0-8493-9712-7.
pag 674 Siegbert Uhlig, Otto Harrassowitz, Encyclopaedia Aethiopica: D-Ha, Verlag, 2003
(EN) Penny Dale, The man who taught Mandela to be a soldier in BBC News, 9 dicembre 2013.
pag 674 Siegbert Uhlig, Otto Harrassowitz, Encyclopaedia Aethiopica: D-Ha, Verlag, 2003


== Voci correlateModifica ==
Etiopia
Chiesa ortodossa etiope
Impero d'Etiopia
Monte Entoto
Ethiopian Airlines
Abuna (titolo)
Arcidiocesi di Addis Abeba
Cattedrale di San Giorgio (Addis Abeba)
Strage di Addis Abeba
Selam Bus Line Share Company
Ferrovia Addis Abeba-Gibuti


== Altri progettiModifica ==

 Wikimedia Commons contiene immagini o altri file su Addis Abeba
 Wikivoyage contiene informazioni turistiche su Addis Abeba


== Collegamenti esterniModifica ==
http://www.csa.gov.et/pdf/Cen2007_prelimineray.pdf