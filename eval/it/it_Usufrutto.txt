 restituire o il tantundem o il corrispondente valore.
Discussa è la natura di tale diritto: secondo una dottrina minoritaria che ammette l’istituto della proprietà temporanea, la fattispecie dell’articolo, attribuendo al quasi-usufruttuario la qualifica di vero e proprio proprietario, non è usufrutto, ma una delle ipotesi previste dal codice di proprietà temporanea. Il passaggio di proprietà delle cose consumabili avviene al momento stesso della costituzione del diritto, in virtù del principio consensualistico dell’art. 1376.
Viceversa la dottrina preferibile ritiene che la fattispecie prevista dall’art. 995 è sempre e comunque un diritto di usufrutto, un diritto reale di godimento su cosa altrui con la peculiarità dovuta all’oggetto: cose consumabili, cioè quei beni la cui normale utilizzazione comporta la loro consumazione, distruzione o esaurimento (insomma beni che non possono essere utilizzati più di una volta). Data questa loro caratteristica, i beni consumabili possono formare esclusivamente oggetto di diritto di proprietà e non di diritti minori. I beni inconsumabili, invece, non si distruggono con un solo utilizzo e possono essere usati più volte, e pertanto possono essere oggetto di diritti reali minori: in questa categoria rientrano anche i beni deteriorabili (art. 996), che devono essere restituiti nello stato in cui si trovano.
La peculiarità della fattispecie è che, pur trattandosi di usufrutto, l'usufruttuario ne acquista comunque la proprietà (né potrebbe essere altrimenti, visto che i beni sono destinati a esaurirsi). Il problema che si pone è: quando si acquista tale proprietà? Secondo la tesi minoritaria sopra vista l'acquisto avviene ex art. 1376, cioè al momento stesso del perfezionamento del contratto; viceversa, per la teoria preferibile l’acquisto della proprietà in capo al quasi-usufruttuario non avviene immediatamente e automaticamente al momento della costituzione del diritto, ma solo nel momento in cui i beni verranno mescolati con gli altri beni dell’usufruttuario, ovvero nel momento in cui essi verranno consumati o alienati a terzi.


== NoteModifica ==
^ Da Paolo, ripreso da Giustiniano cfr. Ciro Pacilio Proprietà e diritti


== Voci correlateModifica ==
Proprietà (diritto)
Nuda proprietà
Frutti (diritto)
Uso (diritto)


== Collegamenti esterniModifica ==
Usufrutto, in Tesauro del Nuovo soggettario, BNCF, marzo 2013.
(IT, EN) Usufrutto