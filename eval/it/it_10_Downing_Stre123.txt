o dei materiali originali per quanto possibile. Gli interni sarebbero stati fotografati, misurati, smontati, e ripristinati. Si sarebbero rifatte le fondazioni inserendo dei pilastri molto profondi su cui ancorare l'intero edificio. Alcuni materiali originali, che non erano recuperabili, sarebbero stati rifatti rispettando gli originali sin nei minimi dettagli. Questa fu un'impresa formidabile: i tre edifici contenevano infatti 200 stanze distribuite su cinque piani. L'architetto Raymond Erith eseguì questo lavoro accurato.
The Times riportò che inizialmente il costo per il progetto sarebbe stato di £ 400,000. Dopo che furono completati degli studi più accurati, si concluse che era probabile che il costo totale ammontasse a £ 1.250.000 e sarebbero occorsi due anni per il completamento dei lavori. Alla fine, il costo fu vicino a £ 3.000.000 e comportò pressoché tre anni di lavori anche a causa dalle conseguenze dovute a ben 14 scioperi. Vi furono anche dei ritardi causati dalla scoperta di alcuni reperti archeologici relativi ad insediamenti romani, sassoni e medievali. Macmillan visse nell'Admiralty House durante la ricostruzione.
Le nuove fondazioni vennero realizzate con calcestruzzo con ferri in acciaio rinforzato e pilastri conficcati nel terreno per una profondità di circa 5,5 metri. Il nuovo numero 10 venne realizzato con oltre il 60% di materiali nuovi; il rimanente 40% o fu ripristinato o vennero costruite delle riproduzioni degli originali. Il piano terra, compresa la porta e l'ingresso, la scalinata, l'atrio del Gabinetto, la sala del Gabinetto, il giardino, la piccola e grande sala da pranzo, e le tre sale di ricevimento, venne ricostruito perfettamente identico all'originale demolito. I pavimenti dei piani superiori vennero modernizzati ed il terzo piano ampliato anche sugli edifici del numero 11 e 12, per consentire l'aumento della superficie disponibile. Vennero eliminati circa 40 strati di vernice accumulatisi in quasi 200 anni. Quando venne esaminata la facciata esterna, si scoprì che il colore nero, visibile anche in fotografie della metà del XIX secolo, stava svanendo; i mattoni erano gialli. L'aspetto nero era il prodotto di due secoli di inquinamento. Per preservare la tradizione visiva dei tempi recenti, i mattoni gialli e di recente puliti, vennero dipinti di nero per assomigliare nel modo migliore all'aspetto che avevano prima dei lavori.
Anche se la ricostruzione fu considerata un trionfo architettonico, Erith rimase deluso. Egli dichiarò che il governo aveva alterato il suo disegno per spendere meno. "Ho il cuore a pezzi", disse, "per il risultato... il progetto intero è stato un spreco spaventoso di soldi perché non è stato realizzato secondo le prescrizioni. Il Ministero dei Lavori ha voluto realizzare economia su economia. Sono amaramente deluso per quello che è accaduto". Le preoccupazioni di Erith si dimostrarono reali. Dopo alcuni anni, affiorarono dei problemi nelle stanze principali, dovuti ad una inadeguata impermeabilizzazione ed alla rottura di un tubo dell'acqua. Si resero necessari ulteriori lavori per porre rimedio ai problemi emersi.
Verso la fine degli anni ottanta, Margaret Thatcher commissionò a Quinlan Terry, il partner di Erith, le ridecorazioni delle stanze principali per celebrare la gloria passata della Gran Bretagna ed il suo status rinnovato dopo la Guerra delle Falklands. Fra gli altri dettagli, Terry aggiunse delle modanature in stile barocco al centro dei soffitti, ed agli angoli, i quattro fiori tradizionali del Regno Unito: rosa (d'Inghilterra), cardo (Scozia), narciso (Galles) e trifoglio (Irlanda del Nord).


=== Sicurezza al numero 10 dopo le bombe del 1991Modifica ===
Per la maggior parte della sua storia, Downing Street era stata accessibile al pubblico. C'era stato sempre un servizio di polizia al numero 10, ma era stato di minima entità: un agente di polizia all'esterno. La porta non aveva il buco della serratura ed un secondo agente era in servizio all'interno per aprire la porta.

Durante il governo di Margaret Thatcher vennero installati cancelli ad entrambi i lati della strada in seguito a minacce terroristiche. Il 7 febbraio 1991, l'IRA usò un furgone bianco parcheggiato in Whitehall per lanciare un colpo di mortaio contro il numero 10.
L'esplosione avvenne nel giardino sul retro, e lo spostamento d'aria fece aprire le finestre della sala del Gabinetto mentre il Primo Ministro John Major stava tenendo una riunione del suo Consiglio. Major fu costretto a spostarsi all'Admiralty House fino a quando non vennero riparati i danni. A causa di questo attacco, vennero prese pesanti misure di sicurezza, anche se non sempre visibili.
Dopo la bomba del 1991, la security al numero 10 venne aumentata. Vennero installate barriere elettroniche e retrattili, in aggiunta ai cancelli di ferro installati negli anni ottanta per sbarrare l'accesso alla strada; i visitatori possono vedere la residenza del Primo Ministro soltanto da una certa distanza, come visto in questa immagine. Un corpo di guardia è stato realizzato di fronte all'ingresso controllato, nel quale è sempre presente polizia ben armata. Il Metropolitan Police Service, DPB (Diplomatic Protection Group) offre protezione ai ministri a Londra, agendo come Security Service's intelligence.


=== Numero 10 - 250º anniversario: 1985Modifica ===
Il numero 10 compì 250 anni nel 1985. Per celebrare l'evento, il Primo Ministro Margaret Thatcher diede un grande pranzo nella sala da pranzo di Stato del numero 10, invitando tutti i suoi predecessori ancora in vita. Al pranzo parteciparono Harold Macmillan, Alec Douglas-Home, Harold Wilson, Edward Heath, e James Callaghan oltre alla regina Elisabetta II.. Parteciparono anche eredi delle famiglie dei primi ministri del XX secolo da Asquith a Olwen Carey Evans (figlia di Lloyd George), Lorna Howard (figlia di Stanley Baldwin), e Clarissa Eden (vedova di Anthony Eden).
Lo stesso anno, the Leisure Circle pubblicò il libro di Christopher Jones No. 10 Downing Street, The Story of a House. La prefazione era costituita da una lettera della Thatcher nel quale lei compendiava i sentimenti verso i quali lei e molti altri britannici provavano per numero 10: "Desidero che il popolo... possa condividere con me il sentimento della grandezza storica della Gran Bretagna che pervade ogni angolo di questo edificio... Tutti i Primi Ministri sono intensamente consapevoli che, come inquilini e servitori di numero 10 Downing Street, hanno nella loro carica uno dei gioielli più preziosi dell'eredità della nazione."


== NoteModifica ==


== BibliografiaModifica ==
(EN) Hector Bolitho, No. 10 Downing Street: 1660-1900, Hutchinson, 1957.
(EN) Terence Feely, No. 10, The Private Lives of Six Prime Ministers, Sidgewick and Jackson, 1982.
(EN) Christopher Jones, No. 10 Downing Street: The Story of a House, The Leisure Circle, 1985.
(EN) R.J. Minney, No. 10 Downing Street: A House in History, Boston, Little, Brown and Company, 1963.
(EN) Anthony Seldon, No. 10 Downing Street: The Illustrated History, Londra, HarperCollins Illustrated, 1999.
(EN) Goldwin Smith, A Constitutional and Legal History of England, New York, Dorset Press, 1990.


== Altri progettiModifica ==

 Wikimedia Commons contiene immagini o altri file su 10 Downing Street


== Collegamenti esterniModifica ==
Sito ufficiale
Primi Ministri nella storia
Storia del palazzo
Visita virtuale del 10 Downing Street

10 Downing Street da Survey of London
Piante dei numeri 10, 11 e 12 Downing Street (pubblicate nel 1931): piano terra; primo piano; secondo e terzo piano