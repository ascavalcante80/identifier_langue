 si verificherebbe solo eccezionalmente.
Tuttavia, la ricerca di un calendario "perfetto" è utopistica. Infatti possiamo calcolare con esattezza infinitesimale la lunghezza di un anno attuale, ma tale lunghezza non è costante su lunghi periodi. L'orbita terrestre infatti, a causa dell'interazione gravitazionale con gli altri pianeti, cambia lentamente (in particolare cambia la sua eccentricità) e la durata dell'anno varia di conseguenza.
Inoltre, a causa dei fenomeni di marea la rotazione terrestre sta rallentando, e quindi la lunghezza del giorno, anche se di poco, aumenta. Proprio a causa di questo fenomeno negli ultimi decenni è entrato in uso l'inserimento, quando necessario, di un secondo aggiuntivo, in modo da mantenere sostanzialmente allineato il giorno astronomico con quello civile. Questi secondi aggiuntivi (25 dal 1972 al 2012, ma continuano a essere applicati quando necessario), necessariamente alterano la durata media dell'anno gregoriano.
La tendenza attuale è quindi quella di non cercare proporzioni matematiche più accurate e maggiormente corrispondenti alla realtà fisica, ma di correggere il computo del tempo mediante l'aggiunta di un secondo, quando la discordanza raggiunge tale valore; le variazioni che tale pratica comporta risultano accettabili per la maggior parte degli usi comuni della unità di misura del tempo.


== Numerazione degli anniModifica ==
L'origine degli anni del calendario gregoriano è ovviamente la stessa del calendario giuliano. L'anno 1 è quello che comincia sette giorni dopo la presunta data di nascita di Cristo. L'era del calendario gregoriano, quindi, è chiamata anch'essa Era dell'Incarnazione o Era della Natività o più semplicemente Era volgare e gli anni possono essere seguiti dall'abbreviazione d.C. (per "dopo Cristo") oppure e.v. (per "era volgare").
Si osservi che il calendario gregoriano è in vigore dal 1582 in poi, perciò, salvo diversa avvertenza, gli storici usano le date del calendario giuliano per tutti gli eventi antecedenti la sua entrata in vigore. Quando si utilizza il calendario gregoriano per datare eventi antecedenti il 1582, si dice che si sta facendo uso del calendario gregoriano prolettico.


== NoteModifica ==
^ Julian Calendar in Sweden, algonet.se. URL consultato il 28 febbraio 2010.
^ 30 giorni nel febbraio 1712, hem.fyristorg.com. URL consultato il 28 febbraio 2010.


== BibliografiaModifica ==
Adriano Cappelli, Cronologia, Cronografia e Calendario perpetuo. Dal principio dell'era cristiana ai nostri giorni, Settima edizione rivista, corretta e ampliata, a cura di Marino Vigano, Milano, Hoepli, 1998
Francesco Vizza e Egidio Mezzi, Luigi Lilio. Medico astronomo e matematico di Cirò, Reggio Calabria, Laruffa Editore, 2010.


== Voci correlateModifica ==
Anno bisestile
Anno Domini
Calcolo della Pasqua
Calendario
Calendario C&T
Calendario giuliano
Calendario gregoriano prolettico
Calendario romano
Cristoforo Clavio
Era volgare
Formato della data
Luigi Lilio
Numero aureo (calendario)


== Altri progettiModifica ==

 Wikizionario contiene una tabella sinottica in diverse lingue sui nomi dei mesi del «Calendario gregoriano»
 Wikimedia Commons contiene immagini o altri file su calendario gregoriano


== Collegamenti esterniModifica ==
Calendario perpetuo
Calendario fisso CAL13 e perpetuo e corrispondenza con il calendario Gregoriano
Calendario gregoriano, in Tesauro del Nuovo soggettario, BNCF, marzo 2013.