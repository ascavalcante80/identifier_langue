9 circa), mentre l'altra metà fu schiacciata dal crollo della Torre Nord (10:28).
Gli edifici bassi WTC 4, 5 e 6, situati agli angoli della piazza, vennero investiti e incendiati dai detriti. L'Edificio 4, a causa della sua estrema vicinanza alle Twin Towers, scomparve subito dopo il crollo della Torre Sud, mentre l'Edificio 6 venne sventrato e destabilizzato dalla voragine formatasi sul suo tetto. Dell'Edificio 5, invece, rimasero in piedi alcune parti, ma esso fu comunque eliminato tramite demolizione controllata nel 2002.
L'Edificio 7 invece crollò completamente alle 17:21:10 di quel pomeriggio, dopo il collasso della penthouse est avvenuto alle 17:20:33, a seguito del cedimento di una colonna portante, innescato dalle conseguenze degli incendi divampati al suo interno, secondo quanto riportato nel rapporto tecnico del NIST emesso nel 2008.


== RicostruzioneModifica ==

La ricostruzione del World Trade Center è stata affidata all'architetto polacco-americano Daniel Libeskind e al suo Master Plan for the New World Trade Center. L'edificio di punta del New World Trade Center è la Freedom Tower, un edificio di 541 metri (cioè 1776 piedi, un riferimento simbolico alla data della Rivoluzione Americana e della Dichiarazione di indipendenza degli Stati Uniti d'America). Il nuovo complesso è stato inaugurato il 3 novembre 2014.
Indipendentemente dal Master Plan e da Libeskind, si è ricostruito il WTC 7, la cui parte esterna è stata completata nel 2005, sebbene il nuovo edificio, architettonicamente, non abbia molto a che vedere con il vecchio.
Oggi, dove prima c'erano le torri, sono state create due fontane quadrate delle stesse dimensioni della base delle torri. Sono un monumento in ricordo delle vittime di quel giorno: su alcuni pannelli di bronzo ai lati delle fontane, infatti, sono incisi i nomi delle vittime.


== NoteModifica ==


== Voci correlateModifica ==
National September 11 Memorial & Museum
Tribute in Light
Attentato al Trade Center del 1993
Attentati dell'11 settembre 2001
Grattacielo
Torre Nord
Torre Sud
Marriott World Trade Center
World Trade Center (film)
United 93
World Trade Center Mall


== Altri progettiModifica ==

 Wikimedia Commons contiene immagini o altri file su World Trade Center