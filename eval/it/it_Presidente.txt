sident (EVP) che denotano una posizione di preminenza (l'EVP anche rispetto al SVP).
In Giappone si distingue il shachō (社長), traducibile con presidente della società, dall'eventuale kaichō (会長), traducibile con presidente del consiglio di amministrazione: il primo è il capo azienda, il secondo è tradizionalmente un shachō ormai ritiratosi, talora il fondatore della società, che può mantenere una notevole influenza, pur senza poteri formali.


== Significati storici ==
In passato il titolo di presidente è stato utilizzato anche con il significato di governatore: ad esempio, nello Stato Pontificio era attribuito ai governatori della Romagna e delle Marche.
Nella Repubblica di Venezia il titolo era attribuito ad alcuni magistrati: ad esempio, il presidente alle vendite era incaricato di vendere all'incanto pubblici uffici per procurare entrate allo stato.


== Ordinamento italiano ==
Nell'ordinamento italiano il titolo di presidente è attribuito, tra gli altri:
al capo dello stato, denominato Presidente della Repubblica;
al capo del governo, denominato Presidente del Consiglio dei ministri;
al Presidente del Senato della Repubblica e al Presidente della Camera dei deputati (il quale assume anche il ruolo di Presidente del parlamento nel caso di seduta comune delle Camere)
al Presidente della Corte costituzionale;
al capo dell'esecutivo di una regione, denominato presidente della giunta regionale;
al capo dell'esecutivo di una provincia, denominato presidente della provincia;
al magistrato posto a capo di un ufficio giudiziario o di una sua sezione; il magistrato posto a capo della Corte di Cassazione porta il titolo di primo presidente.


== Note ==
^ Tra i quali vi è un vicario, scelto una volta per tutte o caso per caso: v. G.Buonomo-M.Consentino,Il Vicario del Presidente nelle Assemblee parlamentari con particolare riferimento al Senato della Repubblica, in Il Parlamento, ottobre-dicembre 1999..


== Altri progetti ==

 Wikizionario contiene il lemma di dizionario «presidente»
 Wikimedia Commons contiene immagini o altri file su presidente