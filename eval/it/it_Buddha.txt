Buddha, nel suo kāya di Saggezza Suprema (sanscrito: dharmakāya), è al di là dell'espressione concettuale ed è la Natura Ultima o Fondamentale della propria mente nonostante le varie oscurazioni che coprono questa natura e ha la caratteristica della permanenza; nel Sutra del Loto viene sostenuto che il Gautama abbia ottenuto l'Illuminazione innumerevoli kalpa prima e che la sua vita sia senza fine (Natura Permanente e non-composta); questo è un punto fondamentale della dottrina Mahāyāna e nel Tathāgatagarbhasūtra si dice che non comprendere questo concetto sia un grave ostacolo all'ottenimento della bodhi.


=== Natura-di-Buddha ===
In molte scuole di derivazione Mahāyāna ogni essere senziente (sanscrito: sattva) è permeato dalla Natura di Buddha (sanscrito: tathāgatagarbha o sugatagarbha o buddhagarbha), una potenzialità innata e permanente che può manifestarsi nella realizzazione della Buddhità, cioè si diventa un Buddha come conseguenza delle condizioni necessarie e favorevoli. Ogni essere senziente, quindi, è dotato naturalmente della Natura di Buddha e su tale base potrebbe effettivamente diventare un Buddha sotto la Guida di un buddha o di un guru qualificato, ma questo non è dato per scontato in quanto, se uno non prende Rifugio nei Tre Gioielli (Buddha, Dharma e Saṃgha) e se non pratica appropriatamente, non avrà occasione di diventarlo né di liberarsi dal Saṃsāra.


=== I Corpi del Buddha ===


=== I Trentadue segni maggiori di un Buddha ===


=== I dieci poteri di un Buddha ===
Tutte le scuole buddhiste attribuiscono ai buddha, oltre che i Trentadue segni maggiori, anche dieci poteri denominati:
in sanscrito daśa-balāni;
in pāli dasa-balāni;
in cinese 十力 shílì;
in coreano 십력 simnyeok o simnyŏk;
in giapponese 十力 jūriki;
in vietnamita thập lực;
in tibetano stobs bcu.
Questi dieci poteri consisterebbero in:
sthānāsthāna-jñāna-bala: potere di distinguere i fatti reali dalle illusioni;
karma-vipāka-jñāna-bala: potere di conoscere gli effetti del karma;
nānādhimukti-jñāna-bala: potere di conoscere i rispettivi desideri e aspirazioni degli esseri senzienti;
nānā-dhātu-jñāna-bala: potere di conoscere i differenti temperamenti degli esseri senzienti;
indriya-parāpara-jñāna-bala: potere di conoscere le capacità intellettive dei differenti esseri senzienti;
sarvatra-gāminī-pratipaj-jñāna-bala: potere di conoscere le vie e gli obiettivi delle pratiche;
dhyāna-vimokṣa-samādhi-samāpatti-jñāna-bala: potere di conoscere tutte le pratiche di liberazione, di meditazione e di assorbimento;
pūrve-nivāsānusmṛti-jñāna-bala: potere di conoscere le esistenze precedenti;
cyuty-upapatti-jñāna-bala: potere di conoscere la morte e le rinascite degli esseri senzienti;
āsrava-kṣaya-jñāna-bala: potere di conoscere come si realizza l'estinzione delle contaminazioni e degli attaccamenti.


== Note ==
^ Paul Williams. Buddhismo Mahayana. Roma, Ubaldini, 1990, pag. 194-5.
^ Conservato nel Canone buddhista cinese nel Bǎojībù.
^ Nel Canone buddhista cinese questa tradizione è presente, tra gli altri, nel:
Dīrghâgama (長阿含經 Cháng āhán jīng);
Mahâvadāna-sūtra (七佛父母姓字經 Qīfó fùmǔ xìngzì jīng).
Una delle prime ricorrenze di questo raggruppamento di sette si riscontr anche nel Atanatiya Sutta, Digha Nikaya 32, PTS: D iii 194, [1]
^ I cinque buddha trascendenti sono: Vairocana, Akṣobhya, Ratnasaṃbhava, Amitābha e Amoghasiddhi.
^ Da tener presente che il nostro Nord è considerato nei maṇḍala indiani e nepalesi come Est, mentre in quelli tibetani come Ovest.
^ Quindi è posto ad Ovest.
^ La durata di un kalpa medio è di 320 miliardi di anni.
^ Un kalpa corrisponde a 16 milioni di anni.


== Voci correlate ==
Buddhismo
Buddhismo Mahāyāna
Trikāya
Gautama Buddha
Trentadue segni maggiori di un Buddha
Visvantara Jataka
Nirvana (religione)


== Altri progetti ==

 Wikiquote contiene citazioni di o su Buddha
 Wikimedia Commons contiene immagini o altri file su Buddha