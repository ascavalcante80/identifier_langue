"caccia") è anche talora usato colloquialmente per riferirsi ad aerei specializzati nell'attacco al suolo. Ai caccia sono anche affidate missioni di intercettazione contro bombardieri o altri caccia, ricognizione e pattugliamento. Dei 5 778 aerei con pilota in servizio, 2 402 sono caccia, e 1 245 di questi sono varianti del F-16 Fighting Falcon.
I caccia divenuti obsoleti possono venire utilizzati (senza pilota) come Full Scale Aerial Targets (FTAS, ovvero "Bersagli aerei a piena grandezza"), ed in questo caso la lettera identificativa della categoria, "F", viene preceduta da una "Q", diventando QF come nel caso del QF-16.
Dal 2006 a 2025, l'USAF ha in programma di ridurre del 28% l'organico degli aerei tattici.
F-15C/D Eagle
F-15E Strike Eagle
F-16C/D Fighting Falcon
F-22A Raptor
F-35 Lightning II


=== H - Search and rescue ===
Questi aerei sono usati per le missioni di ricerca e salvataggio e combat search and rescue (CSAR), per terra o per mare.
HC-130P/N Hercules
HH-60G/MH-60G Pave Hawk


=== K - Tanker ===

Gli aerei che l'USAF adopera nel rifornimento in volo sono derivati da jet civili. Di solito gli aerei che forniscono il carburante sono progettati specificamente per tale funzione, sebbene i serbatoi per il rifornimento in volo possano essere adattati ai progetti di aerei esistenti, a patto che si possa utilizzare il metodo "probe and drogue". Non risulta che in campo civile si faccia alcun uso del rifornimento in volo.
Viceversa, sul versante militare tale pratica è diffusissima, segnatamente nelle operazioni su vasta scala (ma non è rara neppure nelle attività considerate di routine quotidiana). Caccia, bombardieri ed aerei da trasporto devono in buona parte il successo delle loro missioni all'opera (generalmente quasi sconosciuta al grande pubblico) dei cosiddetti tankers, cui è dedicata questa sezione. In realtà, bisogna affermare che il servizio di rifornimento in volo gioca un ruolo determinante in tema di mobilità globale USAF, e più in generale, nella già richiamata capacità di proiezione strategica statunitense.
KC-10A Extender
KC-135E/R/T Stratotanker


=== M - Multi-mission ===
Aerei specializzati multi-missione forniscono appoggio per missioni globali del genere special operations. Tali apparecchi eseguono infiltrazioni, esfiltrazioni, rifornimento logistico (in genere e di carburante in specie), per squadre di forze speciali, impiegando piste di decollo/atterraggio improvvisate o in ogni caso (intuitivamente) di brevi dimensioni.
MC-130E/H/P/W Combat Talon I/Combat Talon II/Combat Shadow/Combat Spear


==== Multi-mission RPAs (Remote Piloted Aircraft) ====

Le prime generazioni di RPA (aerei telecomandati) erano eminentemente aerei da sorveglianza, ma alcuni erano dotati di armamento (come nel caso del MQ-1 Predator, che usava missili aria-terra del tipo AGM-114 Hellfire). Quando un RPA è dotato di armi viene anche definito con l'acronimo UCAV, unmanned combat air vehicle, cioè "velivolo da combattimento senza pilota".
MQ-1 Predator
MQ-9 Reaper


=== O - Observation ===
Questi aerei sono modificati per acquisire mediante l'osservazione (con mezzi ottici o di altra natura), e riferire, le informazioni tattiche concernenti composizione e disposizione di forze (avversarie).
OC-135B Open Skies


=== R - Reconnaissance ===

Gli aerei da ricognizione USAF sono usati, in origine senza dotazioni offensive, per sorvegliare l'attività ostile. Sono stati sviluppati ed adottati concretamente, come abbiamo già ricordato poc'anzi, parecchi RPA (ricognitori telecomandati). Più di recente, si è preso coscienza del fatto che questi velivoli senza pilota sono potenzialmente macchine da combattimento più economiche, anche in senso "politico", poiché possono essere lanciate nella mischia senza mettere a repentaglio vite di equipaggi.
Nota: sebbene l'U-2 sia classificato formalmente nella categoria 'utility' (che verrà esposta in prosieguo), è più appropriato considerarlo una piattaforma per la ricognizione.
RC-26B
RC-135S/U/V/W Cobra Ball/Combat Sent/Rivet Joint/Rivet Joint
RQ-4A Global Hawk
RQ-11 Raven
RQ-170 Sentinel
U-2R/S "Dragon Lady"


=== T - Trainer ===

L'USAF dispone di aerei da addestramento, per la formazione tecnico-professionale di piloti, navigatori ed altri membri di equipaggio.
T-1A Jayhawk
T-6A Texan II
(A) T-38A/B/C Talon
TG-10B/C/D
TG-15A/TG-15B
Diamond T-52A


=== U - Utility ===
Gli aerei da utilità sono una categoria in cui rientra praticamente qualunque aeromobile di cui occasionalmente ci può essere bisogno. Per esempio, un "Huey" può essere adoperato per trasportare personale attorno ad una grande base o sito di lancio, ma potrebbe essere anche impiegato per un'evacuazione. Si tratta, in un certo senso, di "aeromobili a tutto tondo".
U-28A
UH-1N Iroquois
UV-18A/B Twin Otter


=== V - VIP staff transport ===

Questi aerei sono usati per trasportare importanti personalità, tra cui il Presidente degli Stati Uniti d'America, il Vice Presidente, Segretari di Stato, autorità istituzionali (ad esempio, membri del Congresso), il Joint Chiefs of Staff, ed altri soggetti di massimo spicco.
VC-9C
VC-25A (uno usato come Air Force One)
C-32A/B (qualche volta usato come Air Force Two)
C-40B/C


=== W - Weather reconnaissance ===
Questi mezzi sono utilizzati per studiare eventi meteorologici quali uragani e tifoni.
WC-130J Super Hercules
WC-135C/W Constant Phoenix


=== Aeromobili stranieri non specificamente classificati, impiegati dagli Special Operations Squadrons ===

An-26 Curl (6th Special Operations Squadron)
CN-235-100 (427th Special Operations Squadron)
Mi-8 (6th Special Operations Squadron)


== Cultura ==

La cultura USAF è veicolata principalmente dai piloti e così i piloti di aerei dei vari tipi hanno imposto le loro priorità negli anni. In principio l'attenzione era concentrata sui piloti di bombardieri (anche per opera della Bomber Mafia), poi venne estesa o trasferita a ricomprendere i piloti di caccia (Fighter Mafia e formazioni epigoni).
Come reazione all'incidente delle armi nucleari dell'USAF nel 2007, i vertici dell'USAF furono radicalmente rinnovati, e per la prima volta fu scelto un Chief of Staff of the United States Air Force che non poteva vantare un passato di pilota di caccia o di bombardieri. Secondo il Washington Post, il generale Schwartz aveva in tal modo iniziato a scardinare il rigido sistema di classe imperante nell'USAF.
Daniel L. Magruder Junior definisce la cultura USAF come la combinazione dell'applicazione rigorosa di tecnologia avanzata, individualismo e teoria del potere aereo rivolta al futuro. Il maggior generale Charles J. Dunlap, Jr. aggiunge che nella cultura USAF è insito un egualitarismo scaturente dal fatto che i comandanti cooperano come guerrieri con piccoli gruppi di soldati di truppa, con i quali formano le squadre di specialisti logistici o gli equipaggi indispensabili per il successo delle missioni affidate agli aerei.


=== Slogan e "Credo" ===
L'USAF ha numerosi slogan propagandistici, quali "No One Comes Close" e "Uno Ab Alto". Per anni, nelle campagne di reclutamento, ha usato "Aim High" ("Mira in alto"); più di recente è passata a "Cross into the Blue" ("Attraverso il blu"), "We've been waiting for you" ("Aspettiamo te") e "Do Something Amazing" ("Fai qualcosa di sorprendente"), "Above All" ("Sopra a tutto"), ed il più recente (alla data del 7 ottobre 2010), considerato un richiamo e risposta, "Aim high" ("Mira in alto") seguito dalla risposta, "Fly-Fight-Win" ("Vola-combatti-vinci"). Ogni stormo, gruppo o squadrone, di solito, ha uno o più slogan propri, per lo più reperibili sui rispettivi siti web di ciascun reparto.
I valori etici più importanti dell'USAF sono ricapitolati in tre massime: "Integrity first" ("Prima l'integrità"), "Service before self" ("Il servizio prima di noi stessi"), "Excellence in all we do" ("Eccellenza in tutto quel che facciamo"). Il Credo dell'aviere è un testo morale simbolico introdotto nella primavera del 2007 a compendio della cultura USAF.
Per favorire una maggiore conoscenza della sua missione e delle sue mansioni, l'USAF ha prodotto anche dei filmati, quali "Setting the Conditions for Victory" and "How We Fight", per descrivere il ruolo dell'aviazione nella lotta al terrorismo ed in qual modo questa forza armata vinca la sua sfida nelle dimensioni dell'aria, dello spazio e del cyberspazio. La campagna "Above All" continua a corroborare il messaggio circa il dominio nelle tre citate sfere.


== Note ==


== Bibliografia ==
Air University (U.S.). Press, United States. Dept. of the Air Force, Air & space power journal, DIANE Publishing, ISSN 0897-0823
John M. Collins, Special Operations Forces: An Assessment, DIANE Publishing, 1994, ISBN 0-7881-1361-5, 9780788113611
William P. Head, Plotting a true course: reflections on USAF strategic attack theory and doctrine: the post-World War II experience, Greenwood Publishing Group, 2003, ISBN 0-275-97717-X, 9780275977177
Michael E. Haas, Apollo's Warriors: United States Air Force Special Operations During the Cold War, DIANE Publishing, 1998, ISBN 0-7881-4983-0, 9780788149832
Jacob Neufeld, Jr George M Watson, AIR FORCE HISTORICAL STUDIES OFFICE BOLLING AFB DC, David Chenoweth, Technology and the Air Force: A Retrospective Assessment, DIANE Publishing, ISBN 1-4289-1358-0, 9781428913585
Air Force Historical Foundation, Air power history, Volumi 52-53, Air Force Historical Foundation, 2005
Jacob Neufeld, Jr. George M. Watson, Coalition Air Warfare in the Korean War, 1950-1953: Proceedings, Air Force Historical Foundation Symposium, Andrews AFB, Maryland, 7-8 maggio 2002, Government Printing Office, 2007
Janet R. Daly Bednarek, The Enlisted Experience: A Conversation With the Chief Master Sergeants of the Air Force, DIANE Publishing, 1995, ISBN 0-7881-2824-8, 9780788128240
Robert Frank Futrell, Ideas, Concepts, Doctrine: Basic Thinking in the United States Air Force 1907-1960, DIANE Publishing, 1989, ISBN 1-58566-029-9, 9781585660292
J. D. Hunley, The development of propulsion technology for U.S. space-launch vehicles, 1926-1991, Texas A&M University Press, 2007, ISBN 1-58544-588-6, 9781585445882
Philippe Jung, International Academy of Astronautics, American Astronautical Society, History of rocketry and astronautics: proceedings of the Twenty-seventh History Symposium of the International Academy of Astronautics : Graz, Austria, 1993, Published for the American Astronautical Society by Univelt, 1998, ISBN 0-87703-444-3, 9780877034445
 Stanley Karnow, Storia della guerra del Vietnam, Milano, Rizzoli, 1985, ISBN 88-17-33463-4.
 Henry Kissinger, Gli anni della Casa Bianca, Como, SugarCo, 1980, ISBN non esistente.


== Voci correlate ==
Designazione degli aerei USAF
Lista delle forze aeree mondiali
Strategic Air Command
Tuskegee Airmen
U.S. Air Force aeronautical rating
Aeronautica Militare


== Altri progetti ==

 Wikizionario contiene il lemma di dizionario «USAF»
 Wikimedia Commons contiene immagini o altri file su United States Air Force


== Collegamenti esterni ==
(EN) Sito web dell'Aeronautica degli Stati Uniti
(EN) Sito web per il reclutamento dell'Aeronautica degli Stati Uniti
DoSomethingAmazing.com Official USAF media-based recruiting site
Official blog: Air Force Live
Searchable database of Air Force historical reports
USAF emblems
USAF Communications Troops
USAF Cyberspace Command
Aircraft Investment Plan, Fiscal Years (FY) 2011-2040, Submitted with the FY 2011 Budget