ato anteriore e al collaterale esterno. L'infortunio inizialmente fa temere per la sua carriera, ma il 19 febbraio il giocatore rassicura l'esito positivo dell'operazione e il suo ritorno in campo.


===== Stagione 2013-2014: il rientro e l'addio all'Inter =====
A settembre 2013 l'argentino rientra in campo, giocando con la formazione Primavera due incontri del Campionato di categoria. Il 22 settembre ritorna finalmente in campo nell'incontro Sassuolo-Inter, realizzando una doppietta e un assist, contribuendo alla vittoria nerazzurra (0-7). Ad ottobre, durante la sosta per le nazionali, Milito si infortuna in allenamento procurandosi uno stiramento al retto femorale della gamba sinistra che lo costringe ad un nuovo stop di almeno 30-40 giorni. Il 18 maggio 2014 gioca la sua ultima partita in maglia nerazzurra, Chievo Verona-Inter (2-1).


==== Ritorno al Racing Avellaneda ====
Il 19 giugno 2014 il Racing Avellaneda annuncia l'ingaggio dell'argentino fino al dicembre 2015. Gioca la sua prima partita il 27 luglio in Copa Argentina contro il San Martín de San Juan e nella prima giornata della Primera División segna un gol nella vittoria per 1-3 sul campo del Defensa y Justicia del 9 agosto 2014. Contribuisce con 6 reti alla conquista del titolo.


=== Nazionale ===
Esordisce con la Nazionale argentina il 31 gennaio 2003 contro l'Honduras, segnando in tale occasione anche il suo primo gol con la Selección. Successivamente viene convocato solo in maniera sporadica, tanto da rimanere escluso dalla lista dei 23 che partecipano al campionato del mondo 2006.
Trova poco spazio anche in occasione della Copa América 2007, manifestazione in cui l'Argentina giunge alla finale, persa contro il Brasile. Nel torneo colleziona due presenze, entrando a partita in corso contro Perù e Colombia. Proprio contro la Colombia segna la sua unica rete nella competizione.
Le prestazioni con il Genoa lo portano ad essere convocato con più frequenza, soprattutto da quando la Nazionale è guidata da Diego Armando Maradona: Milito parte spesso dalla panchina, per subentrare a partita in corso.
Dopo la stagione disputata con l'Inter, Maradona lo inserisce nella lista dei convocati per i Mondiali sudafricani del 2010, nei quali prende parte a due partite senza realizzare gol, l'Argentina verrà eliminata dal Mondiale ai quarti di finale.
Il 1º giugno 2011 viene inserito dal C.T. Batista nella lista dei 26 pre-convocati in vista della Coppa America di luglio insieme al fratello Gabi e ai compagni Zanetti e Cambiasso, venendo confermato, poi, nella rosa dei 23 giocatori. Alla fine però non giocherà nessuna delle partite della competizione.


== Statistiche ==


=== Presenze e reti nei club ===
Statistiche aggiornate al 30 novembre 2014.


=== Cronologia presenze e reti in Nazionale ===


== Palmarès ==


== Note ==


== Altri progetti ==

 Wikiquote contiene citazioni di o su Diego Milito
 Wikimedia Commons contiene immagini o altri file su Diego Milito


== Collegamenti esterni ==

(EN) Diego Milito, su FIFA.com, FIFA.

(EN, ES, FR) Diego Milito, su FootballDatabase.eu.
Statistiche su Gazzetta.it

(DE, EN, IT) Diego Milito, su Transfermarkt.it, Transfermarkt GmbH & Co. KG.

Diego Milito, su Soccerway.com, Perform Group.

(EN) Diego Milito, su National-football-teams.com, National Football Teams.