sta il cristianesimo viene considerato soltanto una forma rozza di religione "superstiziosa" e popolare. Come già aveva pensato Spinoza e spiegato nel suo Tractatus Theologico-Politicus, superandolo nell'esposizione data nella Ethica di un panteismo acosmistico e spiritualistico, dove tutta la realtà "è in Dio".
Secondo il gesuita e paleontologo Pierre Teilhard de Chardin, la teologia sarebbe stata nel periodo medievale teocentrica, per poi passare nel periodo rinascimentale ad essere antropocentrica, mentre oggi, in seguito agli ampliamenti della ricerca teologica alle nuove scoperte scientifiche, la teologia è divenuta la teologia dell'universo, che è in cammino verso il Punto Omega (Gesù Cristo). Essa quindi si deve interessare non solo dei rapporti tra Dio e l'Uomo, ma tra Dio e tutti gli esseri viventi animati (angeli, uomini, animali) che vivono nello stesso "οίκος" o casa-ambiente. Da qui sono nati l'ecoteologia e la teologia degli animali.


== Aspetti antropologici ==
Un modo particolare di considerare la teologia è quello antropologico; in tal caso la si guarda dall'esterno, cercando di capire le motivazioni soggettive che portano a indagare il divino, indipendentemente dai risultati a cui esse approdano. Questo approccio "critico" nei contronti della teologia fu inaugurato da Ludwig Feuerbach, il quale, esaltando l'ateismo come percorso di liberazione verso un nuovo umanesimo, individuava tuttavia nel Cristianesimo un contenuto positivo in grado di condurre alla vera essenza dell'uomo, essendo per lui il Dio cristiano nient'altro che l'«ottativo del cuore», ossia proiezione del desiderio umano; quest'ultimo andava riscoperto capovolgendo appunto la teologia in antropologia.
Altre considerazioni miranti a ridimensionare l'aspetto religioso e a porre l'antropologia al centro della teologia furono elaborate dai cosiddetti «filosofi del sospetto», in particolare Marx, Nietzsche, Freud, i quali ritenevano che ogni sorta di studio o di conoscenza su Dio andasse contestualizzata e riferita a motivazioni di carattere psichico o politico, individuale o sociale. La "scienza del divino" andava cioè destituita del suo fondamento assoluto e posta in relazione al tipo di situazione, di cultura, o al livello di sviluppo di un certo contesto.
Anche in ambito religioso, tuttavia, si è messo in luce come un approccio antropologico al problema religioso non sia da respingere, ma che anzi possa servire a distinguere e chiarificare gli aspetti più propriamente umani e terreni della teologia, tanto più in considerazione della natura storica del Dio cristiano. Il teologo cattolico Karl Rahner, ad esempio, è stato fautore di una «svolta antropologica» che conciliasse le problematicità esistenziali tipiche dell'uomo con la sua esigenza di aprirsi a Dio e all'Assoluto.


== Bibliografia ==
AA. VV., Teologia delle religioni: bilanci e prospettive, a cura di Mariano Crociata, Milano, edizioni Paoline, 2001
Werner Jaeger, La teologia dei primi pensatori greci (1953), trad. it., Firenze, La Nuova Italia, 1961
Battista Mondin, Storia della teologia, 4 voll., Bologna, ESD, 1997
Giovanni Romanidis, Chi è Dio? Chi è l'uomo? Lezioni di teologia sperimentale, Trieste, Asterios, 2010


== Note ==


== Voci correlate ==
Ateologia
Credenza religiosa
Fede
Filosofia della religione
Kalam
Metafisica
Monoteismo
Panteismo
Noncognitivismo teologico
Scolastica (filosofia)
Teologia cristiana
Teologia negativa


== Altri progetti ==

 Wikiquote contiene citazioni sulla teologia
 Wikizionario contiene il lemma di dizionario «teologia»
 Wikimedia Commons contiene immagini o altri file sulla teologia


== Collegamenti esterni ==
Associazione Teologica Italiana (teologi cattolici)
Coordinamento Teologhe Italiane (cattoliche e protestanti)
Teologia Sociale e Dottrina Sociale della Chiesa
Tutti i testi del Migne Patrologia Graeca e del Migne Patrologia Latina in lingua originale, con indici analitici e concordanza fatte sull'Opera Omnia di ogni autore
(EN) www.opensourcetheology.net, sito wiki di teologia
(EN) Computer-Assisted Theology
Teologia, in Tesauro del Nuovo soggettario, BNCF, marzo 2013.