himica ambientale, la chimica verde, la fotochimica, la sonochimica, la chimica del suolo, la chimica dell'atmosfera, la chimica radiofarmaceutica, l'aerotermochimica, la chimica del restauro, la chimica dei beni culturali, la strutturistica chimica, la magnetochimica, la chimica quantistica, la femtochimica, la chimica dei colloidi, la chimica delle interfasi, la chimica combinatoria, la chimica computazionale, la chimica matematica, la chemioinformatica, la chemiometria, la chimica dei materiali, la merceologia.


== Applicazioni della chimicaModifica ==


=== Chimica e industriaModifica ===

La chimica industriale si occupa della sintesi su vasta scala di prodotti chimici destinati a vari utilizzi, ottimizzando il rapporto costi/benefici dell'intero ciclo produttivo chimico. In particolare, disponendo delle opportune materie prime, tramite un insieme di processi realizzati all'interno di un impianto chimico, si giunge a ottenere semilavorati o prodotti finiti in grado di soddisfare le specifiche e i requisiti tecnici richiesti per il loro utilizzo pratico. A titolo di esempio, per indicare alcuni dei processi chimici industriali più noti, si cita il processo Haber-Bosch per la sintesi dell'ammoniaca e il processo Ostwald per la sintesi dell'acido nitrico. L'industria petrolchimica e dei polimeri sintetici è un altro vasto campo molto attivo.


=== Chimica e medicinaModifica ===

La chimica farmaceutica costituisce il campo di ricerca per la sintesi e applicazione terapeutica dei nuovi farmaci. Pone le sue basi sullo studio teorico delle proprietà chimico-fisiche delle molecole e sui modelli di interazione farmacologica con l'organismo. Si giunge quindi a formulare una conveniente strategia di sintesi, sfruttando anche l'approccio della chimica combinatoria, e il nuovo farmaco ottenuto può iniziare la fase di sperimentazione che se culminerà con esito positivo potrà permettergli l'immissione sul mercato. Oltre questi aspetti farmacologici, la chimica risulta un utile ausilio in medicina diagnostica grazie alla possibilità di effettuare appositi esami chimico clinici di laboratorio. Isotopi radioattivi vengono utilizzati in medicina nucleare.


=== Chimica e tecnologiaModifica ===
L'utilizzo di tecniche chimiche e chimico-fisiche consente in scienza dei materiali di studiare e caratterizzare la struttura e le proprietà dei materiali, permettendo in questo modo di assicurare l'adeguatezza agli standard di utilizzo, di sviluppare nuovi materiali o di migliorare quelli già esistenti. La chimica dei polimeri concentra la propria attività in particolare sui meccanismi di polimerizzazione e sulla relazione esistente tra la struttura e le caratteristiche proprie dei polimeri. La galvanostegia e la fosfatazione sono degli esempi di processi chimici utilizzati per la protezione dalla corrosione, così come possono citarsi apposite vernici e rivestimenti in grado di conferire particolari peculiarità ai materiali. La chimica dello stato solido, tra gli altri campi applicativi, è impegnata attivamente nella sintesi di semiconduttori innovativi destinati a diverse applicazioni tecnologiche. Lo sviluppo della chimica supramolecolare riveste un ruolo fondamentale per le nanotecnologie, consentendo la sintesi di dispositivi molecolari come le nanomacchine.


=== Chimica e ambienteModifica ===
La crescente sensibilità verso un basso impatto ambientale e la necessità di applicare politiche di sviluppo sostenibile hanno condotto alla nascita della cosiddetta chimica verde. Questa disciplina si propone di ridurre l'impatto dei processi chimici mettendo in pratica concetti quali l'utilizzo di materie prime ricavate da fonti rinnovabili, la riduzione di reflui e scarti, l'utilizzo di composti biosostenibili ed ecosostenibili. D'altra parte la chimica ambientale è focalizzata sullo studio del chimismo e biochimismo implicato nell'ambito ambientale: si interessa della chimica delle acque dolci e marine, della chimica del suolo e dell'atmosfera. Non si limita a comprendere i fondamenti chimici, ma estende il proprio campo di studio e ricerca ai fenomeni legati all'inquinamento e all'effetto dei tossici rilasciati in ambiente proponendosi di trovare un rimedio.


=== Chimica e beni culturaliModifica ===
La chimica applicata ai beni culturali si occupa dei materiali utilizzati in ambito artistico e delle tecniche analitiche, invasive e non, utilizzate per le indagini strumentali sulle opere d'arte. Si interessa inoltre della datazione dei reperti, dei metodi di restauro e di conservazione. Studia i meccanismi e i fattori che contribuiscono al degrado dei manufatti artistici cercando di rimediare al loro effetto.


== CuriositàModifica ==
Nel 2011 (anno della chimica) il numero 2916 di Topolino, ha dedicato una storia alla chimica: Qui Quo Qua e la grande storia della chimica dei paperi.


== Filosofia della chimicaModifica ==


== NoteModifica ==


=== AnnotazioniModifica ===


=== FontiModifica ===


== BibliografiaModifica ==
P. Atkins, L. Jones, Chemical Principles, whfreeman.com., 5th ed., W.H. Freeman, 2010.
I. J. Solov'ev, L'Evoluzione del pensiero chimico - Dal '600 ai giorni nostri, hoepli.it., Mondadori, 1976.
(EN) The Cambridge Dictionary of Scientists - "Boyle, Robert (1627 - 1691)", Cambridge, Cambridge University Press, 2002.


=== Stampa specializzataModifica ===
Eclética Química
International Journal of Environmental Analytical Chemistry
Journal of Chemical & Engineering Data
Journal of Chemical Theory and Computation
Journal of Chemometrics
Journal of the American Oil Chemists' Society
Macedonian Journal of Chemistry and Chemical Engineering
Microchemical Journal
Phytochemical Analysis
Polish Journal of Chemistry


== Voci correlateModifica ==


== Altri progettiModifica ==

 Wikiquote contiene citazioni sulla chimica
 Wikibooks contiene testi o manuali di chimica
 Wikizionario contiene il lemma di dizionario «chimica»
 Wikiversità contiene informazioni sulla chimica
 Wikinotizie contiene notizie di attualità sulla chimica
 Wikimedia Commons contiene immagini o altri file sulla chimica


== Collegamenti esterniModifica ==
Corso di chimica generale ed inorganica
Glossario di chimica
Articoli di chimica
Società Chimica Italiana
Origine della parola "Chimica"
Come un grande psicologo si è innamorato della Chimica
Chimica
Raccolta di quiz di autovalutazione
Raccolta di test di autovalutazione
Concetti di base
Problemi di Chimica 1.0 Esercizi sui concetti base che seguono possono essere effettuati utilizzando il software didattico gratuito
Chimica Generale
(EN) IUPAC Nomenclature Home Page
(EN) Programma didattico di simulazione chimica
Chimica, in Tesauro del Nuovo soggettario, BNCF, marzo 2013.