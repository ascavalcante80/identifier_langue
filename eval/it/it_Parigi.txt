ino all'alba.


== EconomiaModifica ==

Con un PIL registrato nel 2010 di € 572.400.000.000, la regione di Parigi possiede uno dei più alti PIL del mondo, il che la rende un motore dell'economia globale. Se la città fosse una nazione, si tratterebbe della 17ª più grande economia del mondo, più grande dell'economia turca e quasi pari all'economia olandese. Mentre la popolazione parigina rappresenta il 18,8% della popolazione metropolitana francese, il PIL cittadino copre da solo il 30,2% del PIL delle aree urbanizzate della nazione. L'attività economica di Parigi non è specializzata in un settore particolare (come ad esempio Los Angeles con le industrie di intrattenimento o Londra e New York con il comparto finanziario). Di recente, l'economia cittadina si è spostata su attività di alto valore aggiunto, come servizi finanziari, informatica e produzione di alta tecnologia: elettronica, ottica, aerospaziale.
Il quartiere de La Défense costituisce il centro economico della capitale, situato a ovest della città, in un triangolo tra l'Opéra Garnier e la Val de Seine. Mentre l'economia parigina è in gran parte dominata dai servizi, la città rimane molto forte anche a livello produttivo, in particolare nei settori industriali di tipo automobilistico, aeronautico e elettronico. Negli ultimi decenni, l'economia locale si è spostata verso l'alta attività a valore aggiunto, in particolare con i servizi alle imprese. Parigi è la prima in Europa in termini di capacità di ricerca e sviluppo ed è considerata una delle migliori città del mondo per quanto concerne l'innovazione. La Regione di Parigi ospita la sede di 33 aziende appartenenti alla Fortune Global 500.
Il censimento del 1999 ha indicato che dei 5.089.170 persone occupate nell'area urbana di Parigi, il 16,5% lavora nei servizi alle imprese, il 13,0% nel commercio (commercio al dettaglio e all'ingrosso), il 12,3% nel settore manifatturiero, il 10,0% nelle amministrazioni pubbliche e difesa, l'8,7% nei servizi sanitari, l'8,2% nei trasporti e comunicazioni, il 6,6% in materia di istruzione e il restante 24,7% in molti altri settori economici. Nel settore manifatturiero, i più grandi datori di lavoro sono stati l'industria elettronica ed elettrica (17,9% della forza lavoro totale dell'industria manifatturiera) e l'industria editoriale e della stampa (14,0% della forza lavoro di produzione totale), mentre il restante 68,1% della forza lavoro produttiva è distribuita tra molti altri settori. I servizi affini al turismo danno lavoro al 6,2% della forza lavoro parigina e del 3,6% di tutti i lavoratori all'interno della regione di Parigi. La disoccupazione nei "ghetti di immigrati" della città va dal 20 al 40%, secondo fonti diverse.


== SportModifica ==
Le società sportive parigine più note sono il Paris Saint-Germain Football Club, un club calcistico che ha vinto in cinque occasioni la Ligue 1, e lo Stade français Paris rugby, una squadra di rugby a 15 che si è laureata campione di Francia per tredici volte.
Per quanto riguarda il baseball, a rappresentare la capitale nella massima serie è il Paris Université Club (società polisportiva, attiva anche nella pallacanestro e nella pallamano) il quale si è aggiudicato 21 titoli nazionali.
La principale società cestistica parigina è il Paris-Levallois Basket, sorto nel 2007 dalla fusione tra il Paris Basket Racing e il Levallois Sporting Club Basket.
A Parigi sono o sono state presenti diverse squadre di football americano; attualmente la città è rappresentata dai Mousquetaires de Paris (nati per fusioni successive tra i Paris Jets, gli Sphinx du Plessis-Robinson e i Castors de Paris), che possono vantare un totale di 7 Caschi di Diamante (1 come Jets, 4 come Castors e 2 come Mousquetaires) e una coppa di Francia (come Castors). In passato sono esistiti anche i Challengers de Paris, che hanno vinto un Casco d'Argento e una Coppa di Francia.


=== Le società sportiveModifica ===


==== Società scomparseModifica ====
Racing Club de France Football (calcio)
Paris Basket Racing (pallacanestro)
Red Star Football Club 93 (calcio)
Stade Français football (calcio)
Paris-Saint-Germain omnisports (calcio, rugby a 13 e a 15, pallacanestro, pallavolo, judo)
Paris Jets (football americano)
Castors de Paris (football americano)
Challengers de Paris (football americano)


==== Società presentiModifica ====
Paris Université Club (baseball)
Paris-Levallois Basket (pallacanestro)
Paris Saint-Germain Football Club (calcio)
Paris Football Club (calcio)
Paris Saint-Germain Handball (pallamano)
Stade français Paris (rugby a 15)
Paris Volley (pallavolo)
Racing Métro 92 (rugby a 15)
Mousquetaires de Paris (football americano)


===== Società polisportive presentiModifica =====
Stade français Paris rugby
Racing Club de France Football
Paris Université Club
Paris-Saint-Germain
Paris Jean-Bouin
Union sportive métropolitaine des transports


=== Gli impianti sportiviModifica ===
I principali stadi di Parigi sono il Parco dei Principi (che ospita gli incontri casalinghi del Paris Saint-Germain) e il polivalente Stade de France (sito a Saint-Denis).


== Periferia e regione della Grande Parigi (Île-de-France)Modifica ==
quartiere degli affari
La Défense – a ovest, ospita le sedi delle principali aziende, cinema e centri commerciali.

parchi di divertimento
Disneyland Resort Paris – nella periferia est di Marne-la-Vallée.
Parc Astérix - a Plailly, nell'Oise, a una trentina di chilometri a nord di Parigi.

Monumenti
Arco de La Défense (Grande Arche de la Fraternité o Arche de la Défense).
Palazzo di Versailles – il palazzo reale di Luigi XIV e dei sovrani successivi, nella città di Versailles a sudovest. È una delle maggiori attrazioni turistiche di Francia.
Castello di Vaux-le-Vicomte, presso Melun, un palazzo di stile classico più piccolo che fu preso a modello per il Palazzo di Versailles.
Basilica di Saint Denis - antica cattedrale ritenuta per essere il più antico edificio mai costruito in stile gotico e luogo di sepoltura della maggior parte monarchi francesi, a nord-est della città.
Castello di Fontainebleau - un vasto palazzo reale rinascimentale, occupato da tutti i sovrani di Francia dal medioevo a Napoleone III.


== Nomi di Parigi e dei suoi abitantiModifica ==
Parigi è una città di genere maschile, come testimoniato dalle espressioni "le Grand Paris" o "le Vieux Paris". Ciò nonostante in ambito poetico viene spesso usata la forma femminile («Paris est une blonde, Paris reine du monde», Mistinguett).
In lingua francese la pronuncia del nome della città, Paris, nella convenzione dell'alfabeto fonetico internazionale è [paˈʀi].
Il nome latino classico della città era Lūtētia ([luːˈteːtɪa]), traslitterato dai francesi in Lutèce ([lyˈtɛs]). Il nome fu poi cambiato in Paris, derivato dal nome della tribù gallica dei Parisi.
Parigi è nota come "Paname" ([panˈam]) nel francese informale, per via della diffusione del Cappello di Panamá tra i parigini agli inizi del secolo XX.
Gli abitanti di Parigi sono detti Parisiens ([paʀiˈzjɛ̃]) in francese e Parigots ([paʀiˈgo]) nel francese informale.


== Relazioni internazionaliModifica ==


=== GemellaggiModifica ===
Parigi è gemellata in modo esclusivo e reciproco con:
 Roma, dal 1956


=== PartenariatiModifica ===


== OnorificenzeModifica ==


== NoteModifica ==


== BibliografiaModifica ==
Nouvelle histoire de Paris; Association pour la publication d'une histoire de Paris: diff. Hachette, 1970-, 21 volumi.
Jacques Hillairet, Dictionnaire historique des rues de Paris, 1600p., Éditions de Minuit, 1963 - ISBN 2-7073-1054-9
Danielle Chadych e Dominique Leborgne, Atlas de Paris. Évolution du paysage urbain, Parigramme, 2002, 200 pagine.
Jean Favier, Paris, deux mille ans d'histoire, Fayard, 1997, 1007 pagine.
Jean-Robert Pitte (dir.) Paris: histoire d'une ville, Hachette, 1993, 192 pagine.
Alfred Fierro, Histoire et dictionnaire de Paris, Parigi, Éditions Robert Laffont, 1996.
Pascal Varejka, Paris, une histoire en images. Architecture, économie, culture, société... 2000 ans de vie urbaine, Parigi, Parigramme, 2007, 192 pagine.
Pascal Tonazzi, Florilège de Notre-Dame de Paris, Editions Arléa (Paris), 2007, ISBN 2-86959-795-9


== Voci correlateModifica ==
Arrondissement municipali di Parigi
Antichi arrondissement di Parigi
Quartieri di Parigi
Ponti di Parigi
Jean Chantavoine
Gaspard Le Roux
Trasformazione di Parigi sotto il Secondo Impero
Arcidiocesi di Parigi
Università di Parigi
Storia di Parigi
Parigi sotterranea
Paris 26 gigapixels
Marché aux fleurs et aux oiseaux
Bataclan
Attentati di Parigi


== Altri progettiModifica ==

 Wikiquote contiene citazioni di o su Parigi
 Wikizionario contiene il lemma di dizionario «Parigi»
 Wikinotizie contiene notizie di attualità su Parigi
 Wikimedia Commons contiene immagini o altri file su Parigi
 Wikivoyage contiene informazioni turistiche su Parigi


== Collegamenti esterniModifica ==
(EN, FR) Sito istituzionale
Sito ufficiale dell'ufficio per il turismo
Parigi su Wikivoyage
Mappa di Parigi nel 1840
Audio guide Parigi