ito più qualificati per negoziare la pace quando scoppia un conflitto tra due parti già belligeranti in precedenza. 
L'imposizione della pace o peace enforcement è la pratica di garantire la pace, in una zona o regione. Parte di una scala di tre gradini tra il mantenimento della pace (peacekeeping) e pacificazione (peacemaking), è talvolta considerato il punto medio. Il peace-enforcement si differenzia dal peacekeeping nel momento in cui le regole d'ingaggio utilizzate per portare le parti in conflitto a negoziati di pace possono includere anche la forza. Anche se si tratta di un approccio per il mantenimento di una pace già esistenti, e possono quindi essere fatti solo da una parte che è riconosciuta come neutrale, questo è differenziato dal peacekeeping in larga misura per il livello di forza che il gruppo neutrale è disposto a utilizzare, in risposta alle violazioni degli accordi di pace.
Mentre l'imposizione della pace è stata in gran parte evitata in passato, il livello di violenza con la quale le operazioni di mantenimento della pace in molte aree (tra cui gli eventi del 1994 in Ruanda, dove diversi soldati belgi sono stati costretti a guardare i massacri in corso e sono anche stati uccisi senza che gli fosse consentito di reagire) hanno scioccato la comunità internazionale e hanno condotto a una situazione di crisi in cui la volontà di entrare in operazioni di peacekeeping, senza la possibilità di usare la forza è raffrontata con una scarsa volontà delle nazioni di inserire le loro forze e in conflitti potenzialmente "caldi" che non li coinvolgono direttamente.
In ogni caso la nozione di pace imposta, salita alla ribalta in seguito alle varie operazioni di peace enforcement (Serbia, Afghanistan, Iraq), è considerata, dalla maggioranza dei pacifisti, avulsa dal vero significato intrinseco della parola.
Un'operazione di mantenimento della pace o peacekeeping, come definito dalle Nazioni Unite, è "un modo per aiutare i paesi lacerati da conflitti a creare le condizioni per una pace sostenibile". I peacekeepers devono monitorare e osservare i processi di pace nelle aree di post-conflitto e di aiutare gli ex combattenti a eseguire gli accordi di pace firmati. Tale assistenza si presenta in molte forme, tra cui le misure per alimentare la fiducia reciproca, accordi di condivisione del potere, il sostegno elettorale, il rafforzamento dello stato di diritto e lo sviluppo economico e sociale. Di conseguenza i peacekeepers dell'ONU (spesso denominati Caschi Blu a causa del colore dei loro elmetti) possono includere soldati, funzionari di polizia civile e altro personale civile.
La Carta delle Nazioni Unite conferisce al Consiglio di Sicurezza delle Nazioni Unite il potere e la responsabilità di azioni collettive per mantenere la pace e la sicurezza internazionali. Per questo motivo, la comunità internazionale si rivolge di solito al Consiglio di sicurezza per autorizzare operazioni di peacekeeping, siccome tutte le missioni di peacekeeping delle Nazioni Unite devono essere autorizzate dal Consiglio di sicurezza.
La maggior parte di queste operazioni sono stabilite e attuate dalle Nazioni Unite con le truppe in servizio al comando operativo delle Nazioni Unite. In questi casi, i peacekeepers rimangono membri delle rispettive forze armate, e non costituiscono un "esercito delle Nazioni Unite", visto che le Nazioni Unite non hanno una forza di questo tipo. Nei casi in cui il coinvolgimento diretto delle Nazioni Unite non è considerato appropriato o fattibile, il Consiglio autorizza le organizzazioni regionali quali l'Organizzazione del Trattato Nord Atlantico (NATO), la Comunità economica degli Stati dell'Africa Occidentale, o coalizioni di Paesi disposti ad intraprendere missioni di peacekeeping o peace-enforcement.
Le Nazioni Unite non sono l'unica organizzazione ad avere autorizzato missioni di peacekeeping, anche se alcuni sostengono che è l'unico gruppo legalmente autorizzati a farlo. Non comprendono le forze di mantenimento della pace delle Nazioni Unite la missione della NATO in Kosovo e la Forza multinazionale e di osservatori sulla Penisola del Sinai.


==== La pace e lo sviluppo economicoModifica ====
Tutte le missioni di pace, sia militari che civili, messe in cantiere negli ultimi decenni dalle maggiori organizzazioni intergovernative pongono l'accento sul tema dello sviluppo in quanto mezzo per superare le discordie politiche.
Lo sviluppo di un territorio, dal punto di vista teorico, è inteso come il miglioramento della capacità autonoma del territorio stesso di dare soluzioni ai problemi esistenti e di produrre ricchezza sufficiente ai bisogni di tutti coloro che vi abitano. Dal punto di vista pratico sviluppare un territorio significa migliorare la possibilità di uso del territorio stesso da parte degli uomini in termini di:
drenaggio, irrigazione, fertilizzazione del suolo;
gestione del territorio in termini di rischio idrogeologico;
riforestazione e protezione delle risorse ambientali;
costruzione di vie di comunicazione;
costruzione di infrastrutture necessarie alla vita umana, dal pozzo all'ospedale.
Si assume che i conflitti tra gruppi umani sono spesso radicati nella povertà relativa di un gruppo rispetto ad un altro. Laddove tutti possano raggiungere un adeguato livello di sviluppo, essendo in capacità di far fronte autonomamente ai propri bisogni, si eliminano alla base le ragioni di molti conflitti.


=== Il peace-building e il ruolo delle Organizzazioni Non GovernativeModifica ===


== Peace studiesModifica ==
I peace studies ("studi sulla pace") sono una recente subdisciplina delle scienze politiche che si occupa dell'analisi dei fattori psicologici, sociologici e politici determinanti nell'ottenimento di una pace positiva, mentre normalmente gli studi sulle relazioni internazionali si occupano dei fattori, problemi, fenomeni e genesi della guerra ignorando quelle che sono le basi della pace.


== Educazione alla PaceModifica ==
Il 30 gennaio di ogni anno, per l'anniversario della morte di Mahatma Gandhi, viene praticata la Giornata Scolastica della Non-violenza e della Pace (DENIP), fondata nel 1964.


== La pace e l'arteModifica ==

Minerva protegge la Pace da Marte (Pace e Guerra) è un dipinto di Pieter Paul Rubens. Esso attraverso la mitologia classica, rappresenta la pace che porta con sé felicità e prosperità, e va quindi protetta dalla guerra attraverso le arti.


== Nazioni prive di esercitoModifica ==


=== Costa RicaModifica ===
Il Costa Rica è uno stato del tutto privo di esercito e le sole unità in divisa fanno parte delle varie attività di polizia, comprese quelle antidroga Al contrario di quanto affermato da Michael Crichton nei suoi libri, il Costarica non possiede nessuna "Guardia Nazionale" tantomeno dotata di gas nervino.


== NoteModifica ==
^ Pace: documenti, foto e citazioni nell’Enciclopedia Treccani
^ Etimologia: pace
^ Etimologia: pagare
^ Etimologia: pacare
^ Andrea Salvatore, Il pacifismo, Roma, Carocci, 2010. ISBN 978-88-430-5433-6.
^ Esiodo, Teogonia, 901-903. Uno sviluppo del tema è anche, ad esempio, in Le opere e i giorni, 213 e segg.
^ a b Enciclopedia delle scienze sociali Treccani, "Pace"
^ La seconda parte di questa frase (Hanno fatto un deserto e lo hanno chiamato pace) divenne famosa durante la Guerra del Vietnam (anni settanta) in quanto usata in numerosi manifesti di protesta con riferimento al comportamento delle truppe statunitensi.
^ Matteo 10,34: "Non pensate che sia venuto a portar pace sopra la terra: non sono venuto a portare pace ma la spada. Sono venuto, infatti, a separare l'uomo da suo padre, la figlia dalla madre e la nuora dalla suocera; i nemici dell'uomo saranno i suoi stessi familiari."
^ (AAS 57 (1965), p. 896)
^ Andrea Calzolari, Introduzione e note a Candido di Voltaire, Oscar Mondadori
^ K.M. Mohsin, Canning, (Lord), in Banglapedia, Asiatic Society of Bangladesh. URL consultato il 7 maggio 2007.
«Indian Council Act of 1861 by which non-official Indian members were nominated to the Viceroy's Legislative Council)». Dopo la ribellione del 1857, anche conosciuta come "Prima Guerra d'Indipendenza", il primo passo verso un'India indipendente e democratica fu la nomina di politici indiani come consiglieri del Viceré nel 1861, cui segui la nomina di Consigli Provinciali con membri indiani.

^ M.L.King - Lettere dal carcere (in inglese)
^ Enciclopedia dei ragazzi Treccani, "Pace"
^ La pace positiva è l'assenza di ogni forma di violenza strutturale, di quella violenza cioè, più o meno nascosta, subdola, indiretta, ma non per questo meno grave o lesiva, che caratterizza i rapporti sociali ed economici, che opprime l'individuo, viola i diritti fondamentali e impedisce di esprimere pienamente le potenzialità personali. In definitiva la pace positiva coincide con l'assenza di ingiustizia sociale e più in generale, di sfruttamento umano. ARIETE
^ Archivio delle Nazioni Unite
^ Commissione Italiana per l'UNESCO
^ Picozzi, Bruno (2007). BIPPI iniziativa indipendente per la pace


== Voci correlateModifica ==
Movimento pacifista
Pacifisti
Psicologia della pace
Pacifismo
Nonviolenza
Premio Nobel per la Pace
Pax Romana
Statua dell'Europa
Marcia mondiale per la pace
Premio Testimone di Pace
Unione mondiale per la pace e i diritti fondamentali dell'uomo e dei popoli


== Altri progettiModifica ==

 Wikiquote contiene citazioni sulla pace
 Wikizionario contiene il lemma di dizionario «pace»
 Wikimedia Commons contiene immagini o altri file sulla pace


== Collegamenti esterniModifica ==
Sito del movimento per candidare Internet al Nobel per la Pace
Sito del Servizio Obiezione di Coscienza e Pace A.P.G. XXIII
La Strana Guerra - Racconti per una Cultura di Pace di Martin Auer
UNIPAX
Sito dell'Indice della Pace (Global Peace Index)