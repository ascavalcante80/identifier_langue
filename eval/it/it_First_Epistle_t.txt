anti, una colletta volontaria secondo le prosperità concesse ad ogni singolo membro della comunità cristiana. Si tratterrà ancora ad Efeso, dove c'era da fare un gran lavoro di evangelizzazione nonostante l'esistenza di molti oppositori. Si preoccupa quindi di Timoteo e di Apollo, due zelanti cristiani che probabilmente sarebbero andati in tempi diversi a Corinto: Ora se viene Timoteo, guardate che stia fra voi senza timore, perché lavora nell'opera del Signore come faccio anch'io. Nessuno dunque lo disprezzi; ma fatelo proseguire in pace, perché venga da me; poiché io l'aspetto con i fratelli. Quanto al fratello Apollo, io l'ho molto esortato a recarsi da voi con i fratelli; ma egli non ha alcuna intenzione di farlo adesso; verrà però quando ne avrà l'opportunità. Raccomanda inoltre l'apprezzamento per cristiani fedeli come Stefana e la sua famiglia, Fortunato e Acaico. quindi la raccomandazione a vegliare e rimanere fermi nella fede: Vegliate, state fermi nella fede, comportatevi virilmente, fortificatevi. Tra voi si faccia ogni cosa con amore.
Quindi si accomiata dai Corinti con il suo saluto, con il saluto di tutte le chiese dell'Asia, con quello di Aquila e Priscilla e quello dei fratelli cristiani di Efeso, oltre all'invito di salutarsi reciprocamente con un santo bacio. Chiude la lettera l'appello di mostrare tutti amore per il Signore : Le chiese dell'Asia vi salutano. Aquila e Prisca, con la chiesa che è in casa loro, vi salutano molto nel Signore. Tutti i fratelli vi salutano. Salutatevi gli uni gli altri con un santo bacio. Il saluto è di mia propria mano: di me, Paolo. Se qualcuno non ama il Signore, sia anatema. Marana tha. La grazia del Signore Gesù sia con voi. Il mio amore è con tutti voi in Cristo Gesù.


== Contenuto teologico e utilità della letteraModifica ==
Secondo alcuni studiosi biblici, la Prima lettera di Paolo ai Corinzi ci offre la migliore visione della vita ecclesiale di una comunità cristiana nel mezzo del primo secolo dC.. Ad avviso di altri studiosi, l'utilità della lettera non deve considerarsi circoscritta solo alle esigenze dei cristiani corinzi del I secolo, ma è da considerarsi utile anche per i credenti dei nostri giorni, secondo L'Easton's Bible Dictionary, molti cristiani oggi ancora, usano questa lettera per parlare dei moderni problemi all'interno delle comunità ecclesiali.
Una prima importante evidenza di questa lettera di Paolo, dimostra che i cristiani del primo secolo, nonostante fossero vissuti fianco a fianco con personaggi principali del cristianesimo primitivo subendone la loro forte influenza, non erano immuni dal commettere errori.
L'ambiente pagano e immorale della città esercitava forti pressioni sulla purezza della comunità, inoltre come fa notare Daniel Baird Wallace, professore di Studi del Nuovo Testamento al Dallas Theological Seminary, i Corinti avevano una percezione sbagliata del messaggio cristiano (1,18-3,4) in termini di "sapienza." La loro cultura pagana aveva plasmato negativamente la comprensione di saggezza (dovuta, senza dubbio, all'influenza della filosofia greca (1,20)).
Come asserisce un dizionario biblico, questa lettera dimostra che, la convinzione di alcuni secondo cui la chiesa apostolica fosse in condizioni eccezionali di santità di vita o di purezza della dottrina , non corrisponde a verità.
Vigilanza (State svegli!), ricerca attenta di doni maggiori (12,31), di doni spirituali (14,1) e il perseguire l'amore, mentre si trovavano in una società materialista, immorale e pagana, li avrebbe preservati dall'errore (16,13-14).
La comunità corinzia era inoltre divisa, i membri avevano iniziato ad identificarsi con diversi cristiani che erano diventati per loro leader, si vantavano di appartenere chi, ad Apollo, chi, allo stesso Paolo e chi infine a "Cristo" (1,12),(3,4-6). Così questa lettera inizia con un appello all'unità cristiana. Paolo infatti, corregge questo punto di vista distorto, asserendo nella sua lettera che mentre Apollo e lui stesso, erano da considerarsi solo semplici collaboratori, era solo a Dio che si doveva attribuire il merito della crescita spirituale del cristiano (3,9),(3,6).


== NoteModifica ==


== Bibliografia in italianoModifica ==
Carmelo Pellegrino, Paolo, servo di Cristo e padre dei Corinzi, Analisi retorica-letteraria di 1 Corinti 4, Editrice Pontificia, Roma 2006. [12]
Rinaldo Fabris, Prima lettera ai Corinti, cura di Gianantonio Borgonovo, Paoline Editoriale libri, Cinisello Balsamo 1999 (2 ed.). ISBN 978-88-315-1823-9 [13]
Gianfranco Ravasi, Lettere ai corinzi - Cinque conferenze tenute al Centro culturale S. Fedele di Milano, edizione Dehoniane, Bologna 1992, ISBN 978-88-10-98158-0


== Bibliografia in altre lingueModifica ==
(EN) A. Robertson and A. Plumber, A Critical and Exegetical Commentary on the First Epistle of St. Paul to the Corinthians, Edinburo 1961.
(EN) Anthony C. Thiselton, The First Epistle to the Corinthians: a commentary on the Greek text NIGTC, Wm. B. Eerdmans Publishing Co., Grand Rapids 2000.
(EN) Yung Suk Kim, Christ's Body in Corinth: The Politics of a Metaphor, Fortress, 2008.
(EN) Un elenco di pubblicazioni in lingua inglese dedicate alle due lettere paoline [14] in Corinthians ICC; 2d ed.; Edinburgh: T. & T. Clark, 1914 di Robertson and Plummer.
(DE) Erik Peterson, Der erste Brief an die Korinther und Paulus-Studien, Aus dem Nachlass herausgegeben von Hans-Ulrich Weidemann. Würzburg 2006, ISBN 978-3-429-02835-0
(DE) Hans Conzelmann, Der erste Brief an die Korinther, KEK V, Göttingen 1969.


== Voci correlateModifica ==
Seconda lettera ai Corinzi
Terza lettera ai Corinzi
L'ultimo nemico a essere annientato sarà la morte
Spiritus enim omnia scrutatur, etiam profunda Dei
Lingue degli angeli
Inno alla carità
Lettere di Paolo
Papiro 46, un papiro del III secolo contenente la lettera.
Paolo di Tarso


== Altri progettiModifica ==

 Wikiquote contiene citazioni dalla Prima lettera ai Corinzi
 Wikimedia Commons contiene immagini o altri file sulla Prima lettera ai Corinzi


== Collegamenti esterniModifica ==
Corso biblico sull'apostolo Paolo e sei sue lettere
La prima lettera ai Corinzi, una chiesa si interroga sulla sua fede
Commento della prima lettera ai Corinti Studi sul Nuovo Testamento
Teologia ed esegesi della prima lettera ai Corinti
La Treccani sulle due lettere ai Corinti
Kirby, Peter. "1 Corinthians." Early Christian Writings. 2006. 2 febbraio 2006.