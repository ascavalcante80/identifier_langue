lli occidentali, si allenavano ormai a tempo pieno con modalità scientifiche ottenendo rimborsi spese, talvolta, sostanziosi; queste modalità rischiarono di relegare quasi ad un livello secondario le attività di studio e di lavoro, sia per il tempo profuso sia per un tornaconto sociale. Inoltre quella che avrebbe dovuto essere la loro attività primaria per la loro sussistenza si rivelava, per lo più, a conti fatti, una carriera con le forze armate o di polizia, che grazie ai loro successi sportivi usufruiva di promozioni pressoché automatiche (atleta di stato). Nulla escludeva che da queste promozioni di carriera, gli atleti potessero ottenere, di riflesso, "guadagni" socio-economici.
Nell'ideale olimpico, definito con la celebre massima dal barone Pierre De Coubertin "L'importante non è vincere ma partecipare", possono in ogni caso essere condensati quei principi di lealtà, impegno e rispetto che dovrebbero essere alla base della pratica sportiva ad ogni livello, sia che si tratti di atleti dilettanti che di professionisti.


=== Classificazione ===
Le varie discipline sportive che nel loro insieme compongono ciò che noi definiamo sport possiedono, nelle loro componenti più basilari, degli elementi che le accomunano tra di loro: lo spirito di competizione, la voglia di divertimento, la ricerca del benessere o il tentativo di avvicinare i limiti psicofisici degli atleti.
Se però le analizziamo dal punto di vista del tipo di regole, dalle modalità del gioco, dagli attrezzi usati, insomma dagli elementi esterni e maggiormente appariscenti, possiamo suddividerle in categorie.
In base al numero di atleti che affrontano insieme il gesto sportivo possiamo individuare:
Sport individuali
Sport di coppia
Sport di squadra
Un'altra suddivisione può essere fatta in base ai mezzi con cui viene disputata una competizione:
Sport da combattimento: che prevedono il combattimento a contatto leggero o addirittura pieno tra 2 persone.
Sport della racchetta: che prevedono come mezzo unico l'uso della racchetta.
Sport equestri: che prevedono l'uso nelle gare di un cavallo.
Sport cinofili: che prevedono la partecipazione di uno o più cani insieme al conduttore
Sport motoristici: in questi sport vengono effettuate gare tra mezzi spinti da motori come le automobili e le motociclette (ma anche la motonautica). Questi sport non fanno parte dei Giochi Olimpici perché sono contrastanti con la regola che vieta l'utilizzo di forze diverse da quelle naturali (muscolare, eolica...).
Sport remieri: in cui le gare avvengono tra imbarcazioni a remi come, ad esempio, la canoa, il kayak ed il canottaggio sia in ambienti fluviali che in mare aperto.
Sport velici (o Sport nautici, o Nautica): in cui le gare avvengono tra imbarcazioni sospinte solo dalla forza del vento sul mare aperto oppure su un lago.
sport aerei quali deltaplano e parapendio, che richiedono conoscenze di base di meteorologia e aereodinamica.
Si possono poi distinguere gli sport che si svolgono al chiuso da quelli che si svolgono all'aperto, a volte in luoghi ritenuti estremi quali l'alta quota, il mare aperto, l'ambiente subacqueo e le aree climatiche polari o desertiche. Queste sport richiedono, oltre a capacità fisiche, specifiche conoscenze dei luoghi in cui si praticano
Esistono anche gli sport "della mente" come gli scacchi e il bridge. Ricordiamo che in particolare il bridge è una disciplina associata del CONI e sta per ottenere il riconoscimento di disciplina autonoma per partecipare alle Olimpiadi.


== Elenco di vari Sport praticati nel Mondo ==


== Note ==
^ Pierre Germa, Da quando? Le origini degli oggetti della vita quotidiana, Bari, Dedalo [1979], 1983, p. 315, ISBN 978-88-220-4502-7. URL consultato il 5 settembre 2011.
^ a b c Gottin, p. 173
^ Gottin, p. 160
^ Gottin, p. 172


== Bibliografia ==
Antonino Pallino, Storia delle Olimpiadi, Editore Cappelli, 1972
Karl-Wilhelm Weeber, Olimpia e i suoi sponsor, Editore Garzanti, 1992
H.A. Harris, Sport in Greece and Rome, Londra, 1972
H.W. Pleket, Some aspects of the history of the athletic guilds, Editore ZPE 10, 1993
A. Franzoni, Storia degli sports, Milano,1933
B. Zauli, Appunti di storia dell'Educazione Fisica, Roma, 1951
G. Jacomuzzi, Gli sports, Torino, 1965
M. Gottin e L. Vallet, Corso di educazione fisica per la scuola media, Torino, S.E.I, 1991.


== Voci correlate ==
Educazione fisica
Medicina dello sport
Traumatologia
Doping
Giochi olimpici
Sport da combattimento
Sport di squadra
Sport nazionale
Sport olimpici


== Altri progetti ==

 Wikiquote contiene citazioni sullo sport
 Wikibooks contiene testi o manuali di sport
 Wikizionario contiene il lemma di dizionario «sport»
 Wikiversità contiene informazioni sullo sport
 Wikinotizie contiene notizie di attualità sullo sport
 Wikimedia Commons contiene immagini o altri file sullo sport


== Collegamenti esterni ==
Lo sport per tutti, sul portale RAI Scuola