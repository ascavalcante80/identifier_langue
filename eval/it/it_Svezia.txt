 una fitta rete di percorsi e sentieri, talvolta attrezzati con hotel e rifugi. La gara di fondo più famosa si disputa la prima settimana di marzo ed è la celebre Vasaloppet, che copre la distanza da Sälen a Mora. La stagione sciistica è particolarmente lunga grazie al clima e va da novembre ad aprile inoltrato; in anni particolarmente freddi e nevosi, può durare fino ai primi di giugno. Importante centro dello sci svedese e mondiale è Falun, sede quattro volte dei campionati mondiali di sci nordico e città ospitante anche per l'edizione 2015. Sempre relativamente agli sport invernali, gli svedesi praticano il pattinaggio su ghiaccio su fiumi e canali e, quando capita, anche sul mar Baltico ghiacciato.
Nelle altre stagioni, trovano maggiori spazi gli altri sport come il ciclismo: non a caso, le strade sono spesso affiancate da piste ciclabili (sverigeleden) con relativa diffusione di punti di noleggio di biciclette, le quali possono anche essere caricate sui mezzi di trasporto pubblici. Apprezzati nella bella stagione sono anche l'uso della draisina, ovvero di un carretto a quattro ruote da usare su linee ferroviarie dismesse, e la pratica del downhill, con cui si scende a gran velocità su quelle che in inverno sono piste da sci.
La Svezia è però un paese ricco di fiumi e laghi, per cui praticati sono anche il canottaggio e il rafting, in particolare al centro e al nord del paese. Tali attività sono però praticabili anche in mare. È possibile praticare liberamente la pesca sportiva, in particolare nel lago Mälaren (non lontano dalla capitale Stoccolma), ma anche nel Vänern e nel Vättern. Nelle altre zone invece potrebbe essere richiesta una licenza, comunque ottenibile presso gli uffici turistici; in altre la pesca sportiva è proibita. A ogni modo, essa è ovunque sottoposta a rigide regole volte a tutelare tanto i pesci quanto l'ambiente. Praticata è anche la pesca invernale, praticata attraversa un foro nel ghiaccio.
I paesaggi incontaminati del paese favoriscono inoltre lo sviluppo dell'escursionismo, in favore del quale lo stato ha creato oltre 40 percorsi di diversa difficoltà e distanza: tra questi, celebre è il Kungsleden (letteralmente il sentiero del re), lungo 400 km e con partenza da Abisko, universalmente riconosciuto come uno dei migliori posti al mondo per apprezzare l'aurora boreale. Meno diffusa, ma comunque praticata, è anche l'equitazione.
Lo sport che ha comunque portato la Svezia a risultati eccelsi è il tennis, praticato ovunque grazie ai numerosi campi da gioco. In Svezia sono nati campioni come Björn Borg e Mats Wilander e lo Stockholm Open è il principale torneo internazionale. Apprezzato e praticato anche il golf, praticato soprattutto al sud, mentre al nord è generalmente limitato all'estate, anche se alcuni campi sono attrezzati per il golf sulla neve.
Infine, va nominata anche la caccia, permessa ma severamente regolamentata e comunque connessa al piano di tutela della fauna selvatica, tant'è vero che per alcune specie è proibita. La stagione di caccia va da agosto a febbraio, e per potervi prendere parte si deve essere in possesso di una licenza (difficile da ottenere) e si deve accettare di pagare una tassa annuale.


== GastronomiaModifica ==

La cucina svedese risulta piuttosto suggestiva nella presentazione dei cibi e anche legata alle tradizioni. Grande è la diffusione di minestre e carni, mentre limitato è l’uso di spezie e aromi. Enorme importanza ha anche il pesce: di sicuro, in Svezia è l’aringa (sill) a dominare la scena culinaria ittica. Infatti, essa è preparata in numerose ricette, diversissime da quelle italiane che ne prevedono l’uso. Altri pesci comunissimi sono il salmone, soprattutto fresco, e quelli di acqua dolce, come il luccio e il persico.
Le foreste forniscono un’abbondante selvaggina, in particolare alci e, al nord, renne, preparate in arrosti (renstek) con contorni di ortaggi.
A ogni modo, come ogni paese, anche la Svezia ha i suoi piatti tipici, molto amati in patria. Tra questi occorre citare:
Altre pietanze, anch'esse molto apprezzate ma diffuse soprattutto a livello regionale, sono i mirtilli rossi, serviti nell'estate nordica come contorno di piatti a base di carne. Sempre nel nord del paese è molto amato il caviale di Kalix (Kalixlöjrom), talmente pregiato da essere tutelato dall'Unione europea con il marchio DOP. Invece, tradizione tipicamente svedese, soprattutto a mezzogiorno, è la "tavola del pane imburrato" (traduzione letteraria per smörgåsbord), che in realtà è più un buffet con la presenza di tutti gli alimenti e non del solo pane; in passato, la tradizione voleva che si facesse anche al mattino, mentre in epoca moderna la sua diffusione sta lentamente diminuendo. Per quanto riguarda i dolci e la pasticceria, la cucina svedese in realtà non ha molto da offrire, se non delle semplici crostate ai frutti di bosco oppure dolci a base di panna montata.
La colazione si sviluppa in modo totalmente diverso da quella italiana, essendo abbondante e basata prevalentemente su piatti salati, quali il salmone affumicato, il paté, gli insaccati, la carne e le immancabili aringhe; tuttavia, trovano a volte spazio anche il latte, lo yogurt, la marmellata e la frutta. Il pranzo, invece, non si discosta molto da quello italiano, in quanto è caratterizzato da un antipasto o una minestra, seguiti dalla portata principale (varmrätt, in genere a base di carne o pesce) e dal contorno; per terminare si usa prendere un dolce e/o un caffè.
Le bevande alcoliche sono poste sotto il monopolio dello Stato, e pertanto acquistabili (spesso a carissimo prezzo) solo nelle rivendite autorizzate denominate Systembolaget, da chi abbia compiuto i 20 anni. Tra i superalcolici, sono preferite l'acquavite e la vodka, talvolta aromatizzata alla frutta. Il vino non è di produzione locale, per cui i suoi prezzi sono più alti che per gli altri alcolici, sebbene sia proprio per questo consentita l'ordinazione in calice. Tuttavia, il primato nazionale spetta alla birra, che è reperibile relativamente a buon mercato in bottiglia o alla spina ed è suddivisa in tre "fasce" di qualità: lättöl (la più leggera, con gradazione 1,8%), mellanöl (media gradazione, tra 1,9% e 2,8%) ed exportöl (la più pesante, con gradazione pari o superiore a 2,9%).


== FestivitàModifica ==
Il calendario delle festività svedesi è composto principalmente da festività cristiane. Molte di queste comunque sono una continuazione di costumi pre-cristiani come la Festa di Mezza Estate o la Notte di Walpurgis.
Il lunedì di Pentecoste non è più festività nazionale a partire dal 2005.


== NoteModifica ==
^ a b Sito dell'Istituto per la lingua e la cultura popolare
^ (EN) Key figures of Sweden - Statistics Sweden, Statistiska centralbyrån. URL consultato il 17 agosto 2013.
^ (EN) Population growth rate, su CIA World Factbook. URL consultato il 17 marzo 2015.
^ a b Dati dal Fondo Monetario Internazionale, ottobre 2013
^ Tasso di fertilità nel 2011, data.worldbank.org. URL consultato il 17 agosto 2013.
^ "Vivere nell'UE" da Europa.eu sito ufficiale dell’Unione europea
^ Misurare la povertà tra i bambini e gli adolescenti Un nuovo quadro comparativo della povertà infantile in alcuni paesi a reddito medio-alto, Innocenti Report Card 10 a cura di Peter Adamson, UNICEF Innocenti Research Centre, Firenze, ISBN 978-88-89285-26-8.
^ Rapporto United Nations Development Programme sullo sviluppo umano 2013
^ Uomini, risorse, tecniche nell'economia europea dal X al XIX secolo, di Paolo Malanima, Modadori 2003, ISBN 978-88-424-9677-9
^ Svezia, di Becky Ohlsen,Cristian Bonetto, Editore & Imprint EDT, 2009, ISBN 978-88-6040-465-7
^ Population and social conditions, Eurostat, Statistics in focus, 14/2012
^ Society at a Glance 2014, OECD Social indicators, the crisis and its aftermath, OECD publishing
^ Social Expenditure Database (SOCX), The Organisation for Economic Co-operation and Development (OECD)
^ a b Nature and population, Ministry of the Environment, Published 28 April 2005, Last updated 02 July 2009 su www.regeringen.se
^ "National parks and other ways to protect nature" del Naturvårdsverket, su www.swedishepa.se.
^ (SV) Fonte: Naturvårdsverket.
^ www.svezia.cc
^ Svezia Speranza di vita alla nascita - Popolazione
^ Svezia Tasso di mortalità infantile - Popolazione
^ (EN) Statistics Sweden, Preliminary Population Statistics, by month, 2004 - 2006, 1º gennaio 2007.
^ (SE) SCB. Sveriges befolkning, kommunala jämförelsetal, 31/12/2006, 31 dicembre 2006.
^ http://www.migrationinstitute.fi/articles/011_Korkiasaari_Soderling.pdf
^ PLoS ONE: The Genetic Structure of the Swedish Population
^ 200 errore
^ Malmö, il ghetto ribelle degli stranieri che mette in crisi il modello svedese - Corriere della Sera
^ Brucia Malmö, la città degli immigrati
^ A Malmö il quartiere più islamico d’Europa, dove alla rabbia si risponde col dialogo - Ueb
^ (EN) [1]
^ (SV) Svenska kyrkans medlemsutveckling år 2012 (PDF), Svenska kyrkan.
^ Stockholm (Diocese) [Catholic-Hierarchy]
^ Catholic Encyclopedia
^ Slaget om Nordkalotten di Lars Gyllenhaal e James F. Gebhardt
^ Spelaren Christian Günther di Henrik Arnstad
^ Svenskarna som stred för Hitler e Dar jàrnkorsen vàxer di Bosse Schön
^ Dati al 2008, tratti dal Calendario Atlante De Agostini 2011
^ IEA Energy Statistics - Electricity for Sweden
^ AIEA: Nuclear Power Reactors in Sweden
^ (EN) Sweden has the highest proportion of renewable energy in the EU, Agenzia svedese per l'energia
^ Dati tratti da The Guardian
^ (EN) Sweden has got the largest share of renewable energy in the European Union
^ Economic Outlook No 95 - May 2014 - OECD Annual Projections : General government financial balances, % of nominal GDP, forecast (EO94, Nov 2013)
^ Key Short-Term Economic Indicators : Current Account % of GDP
^ Il Giornale dell'Ingegnere
^ La miniera si allarga. E la città trasloca - Corriere della Sera
^ Volvo passa ufficialmente a Geely
^ La Volvo diventa cinese: marchio ceduto alla Geely per 1,8 miliardi di dollari - Corriere della Sera
^ Ambasciata d'Italia a Stoccolma
^ Politica Sociale E Del Mercato Del Lavoro In Svezia
^ Ranking UEFA, it.uefa.com. URL consultato il 09-06-2013.
^ Places to see the Northern Lights: four of the best - Telegraph
^ Kalix e dintorni: geografia e gastronomia
^ Normative italiane ed europee per la vendita di alcool
^ Cucina svedese


== Voci correlateModifica ==
Linea di successione al trono di Svezia
Corona di Eric XIV di Svezia
Status di città in Svezia
Targhe automobilistiche svedesi
Elenco di monarchi svedesi
Ministri di Stato della Svezia
Armoriale delle diocesi della Svezia
Biblioteca nazionale svedese


== Altri progettiModifica ==

 Wikiquote contiene citazioni sulla Svezia
 Wikizionario contiene il lemma di dizionario «Svezia»
 Wikinotizie contiene notizie di attualità su Svezia
 Wikimedia Commons contiene immagini o altri file su Svezia
 Wikivoyage contiene informazioni turistiche su Svezia


== Collegamenti esterniModifica ==
Svezia, in Open Directory Project, Netscape Communications. (Segnala su DMoz un collegamento pertinente all'argomento "Svezia")
Ambasciata di Svezia a Roma