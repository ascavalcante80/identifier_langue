ciali che lanciano o rilasciano in aria delle munizioni dotate di un sensore termico, il quale capta la traccia del veicolo ed eventualmente manovra per attaccarlo dall'alto, esplodendo ad alcuni metri. Anche i missili BGM-71 TOW 2B hanno 2 testate di tale tipo, ottimizzate per colpire il carro dall'alto, con la direzione dei 2 proiettili coincidente. Pochissimi carri armati possono resistere a tale tipo di attacco, perché è puntato contro parti vulnerabili e poco protette. Come se non bastasse, anche mine assai meno costose possono sparare, restando a terra, 2 EFP in direzioni circa 45 gradi divergenti dalla verticale, in maniera da colpire non la cingolatura, ma verosimilmente, almeno con una di esse, il ventre del veicolo, raggiungendo magari le munizioni ivi stivate (i moderni carri occidentali hanno un sistema di auto esclusione, in caso di detonazione, della Santa Barbara preservando l'equipaggio, ciò consiste nella deflagrazione verso l'esterno delle munizioni). L'efficacia delle EFP, che sono sparate come detto a velocità altissima, circa 2–3 km/s, rende probabilmente impossibile anche l'uso delle corazze reattive ERA, che sono specializzate contro jet più lunghi o penetratori metallici dei proiettili APDS, pertanto potrebbero essere troppo lente per reagire a tale minaccia. Inoltre raramente la pancia del carro è protetta con corazze ERA, così come la torretta e la parte superiore dello scafo (se la sommità del carro è protetta la ERA non è mai montata sopra portelli e griglie di raffreddamento del motore). Spesso i sensori di queste testate lanciano i dardi proprio contro il motore, essendo a guida termica. Se non altro, questo salva il veicolo da una immediata distruzione, anche se viene immobilizzato e nella peggiore delle ipotesi prende fuoco con effetti, senza aiuti esterni, solitamente catastrofici.