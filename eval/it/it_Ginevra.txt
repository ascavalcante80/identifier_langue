lettricità prodotta tramite fonti di energia rinnovabile.
Il gas naturale è importato dalla società svizzera Gaznat.


== MediaModifica ==

Uno dei principali quotidiani della città è La Tribune de Genève, seguito da Le Matin (con sede a Losanna). Nel marzo 2006 il quotidiano gratuito 20 minutes sviluppa una nuova edizione ginevrina. Nel 1998 il Journal de Genève si fonde con il Nouveau Quotidien e diventa Le Temps. Come "Le Matin", e "La Tribune de Genève", anche questo giornale copre attualità locale, nazionale e internazionale. Le Courrier, fondato nel 1868, è inizialmente sostenuto dalla chiesa cattolica romana, ma diventa indipendente nel 1996. Incentrato principalmente su Ginevra, cerca di estendersi in tutta la Svizzera romanda, ma conosce periodiche difficoltâ finanziarie. L'attualità finanziaria è coperta dal quotidiano L'Agefi ma anche, a partire dal 2007, dal giornale mensile gratuito L'Extension. Quest'ultimo è orientato a trattare l'informazione ginevrina e regionale sotto un profilo socio-economico. La Suisse, giornale rinomato, sparisce nel 1994.
Numerose radio sono a disposizione, tra cui SSR, Radio suisse romande, Radio Lac, NRJ Léman, OneFM, Rouge FM o Radio Plus. Esistono inoltre una radio in arabo, Radio Orient, e una in lingua inglese, World Radio Switzerland. Quest'ultima è prodotta negli studi della RSR e sino al primo novembre 2007, data della sua estensione a livello nazionale, era conosciuta con il nome di World Radio Geneva.
Per quanto riguarda la televisione oltre alla Radio Télévision Suisse (RTS) con sede in una torre di 17 piani nel quartiere Plainpalais, Ginevra ospita la sede di una emittente locale, Léman Bleu, fondata nel 1996.


== SportModifica ==
La principale squadra calcistica ginevrina è il Servette, fondato nel 1890. Diciassette volte campione di Svizzera, problemi di gestione ne causano il fallimento nel corso della stagione 2004-2005, ma nel 2011 la squadra recupera il posto in Super League. Nel 2003 lo Stade de Genève (una delle sedi di Euro 2008) ha sostituito il vetusto Charmilles Stadium, che aveva ospitato alcune partite ai Mondiali 1954.
Ginevra dispone anche di una squadra di hockey su ghiaccio, il Ginevra-Servette, che gioca in National League A ed è stata finalista dei play-off nella stagione 2007-2008.
Ginevra ha inoltre la sola squadra romanda di pallamano, nata dall'unione dei club Chênois e Servette. Nel 2008 questa squadra ha giocato in Lega Nazionale A.
L'accessibilità del lago Lemano permette a Ginevra di essere un importante centro nautico grazie alla sua Société nautique de Genève, che è la sede del team Alinghi e della regata del Bol d'or. Altro sport acquatico praticato a Ginevra è la pallanuoto. Vi ha sede infatti il Genève Natation, una delle squadre più blasonate della pallanuoto svizzera.
Ginevra è anche una città pioniera per quel che concerne gli sport per diversamente abili: creata nel 1956, la società Handisport Genève è all'origine di attività sportive per persone portatrici di handicap in Svizzera.


== Ginevra nelle artiModifica ==


=== LetteraturaModifica ===
Belle du Seigneur par Albert Cohen ISBN 2-07-040402-1
Eleven Minutes par Paulo Coelho
Frankenstein, o il moderno Prometeo di Mary Shelley Ginevra è la città natale del protagonista e parte della storia è ambientata a Ginevra.
Sous les yeux d'Occident (Under Western Eyes) par Joseph Conrad
Les Thibault: l'été 1914 par Roger Martin du Gard


=== FumettiModifica ===
L'Affaire Tournesol di Hergé (1956)
Astérix chez les Helvètes di René Goscinny e Albert Uderzo (1970)
La serie Napoleone, creata da Carlo Ambrosini e pubblicata da Sergio Bonelli Editore tra il 1997 ed il 2006, è ambientata a Ginevra, città in cui il protagonista gestisce un albergo.
Il ginevrino Daniel Ceppi ambienta molte storie dei suoi fumetti a Ginevra.
CD Corps Diplomatique (1991)
Vanina Business della serie Stéphane Clément, chroniques d'un voyageur (1999)
CH Confidentiel (2006-2007)


=== Cinema e televisioneModifica ===
Alcune scene di Goldfinger (1964) sono girate a Ginevra.
Alcune scene di La Piovra 2 (1985) sono girate a Ginevra.
L'ultima parte dei Tre colori (trilogia di Krzysztof Kieślowski), Tre colori: Film Rosso (1994), è girata a Ginevra.
In Syriana (2005), Matt Damon interpreta un analista che lavora a Ginevra.
L'episodio L'Héritage d'Ozerov (1972) della serie Amicalement vôtre... è stato girato a Ginevra.
Nella serie Babylon 5, la capitale dell'alleanza terrestre è situata a Ginevra.


=== MusicaModifica ===
Ginevra ha ispirato Chokebore per una canzone intitolata semplicemente Geneva. Tra le parole di questa canzone si può leggere «Geneva was just like you'd expect it, full of radiance, full of low lights and sad girls », che può essere tradotto con «Ginevra era proprio come ce la si aspetterebbe, luminosa, piena di luci soffuse e ragazze tristi ». Questa canzone può essere trovata nell'album It's a Miracle e nell'album live A Part from Life.


== CimiteriModifica ==
Tra il 1700 e il 1853, il solo cimitero della città è quello di Plainpalais. Agli inizio del 1850, il cimitero di Châtelaine viene edificato, seguito da quello di Saint-Georges attorno al 1880. Il cimitero di Petit-Saconnex verrà integrato alla città nel 1931 in seguito all'aggregazione di questo comune a Ginevra.
Alla fine del XIX secolo, degli studi vengono effettuati in previsione della costruzione di un crematorio al cimitero di Saint-Georges. Il progetto viene portato a termine, e l'inaugurazione ha luogo nel marzo del 1902. Accanto a questa installazione viene costruita anche una colombiera(ingrandita nel 1916). Nel 1907 un secondo forno viene installato. Durante gli ultimi due anni della prima guerra mondiale, le cremazioni vengono interrotte a causa della penuria di cumbustibile. L'installazione verrà modernizzata nella sua totalità nel 1942.
Negli anni seguenti altri centri funerari, come la chapelle des Rois (1956) e il centro funerario di Saint-Georges (1976) vengono edificati.


=== PlainpalaisModifica ===
La città di Ginevra entra in possesso del cimitero protestante di Plainpalais (chiamato anche cimetière des Rois, ossia cimitero dei Re) nel 1869. In questi tempi viene gestito dall'Hôpital Général de Genève. Fino al 1876, solo i protestanti vi vengono seppelliti. Dal 1883, il cimitero viene chiuso per quanto riguarda le inumazioni ordinarie, venendo riservato solo a coloro che ne ottengono una concessione. Essendo il prezzo di tale concessione più elevato rispetto agli altri cimiteri, il numero di inumazioni decresce, e la tradizione di seppellire qui i Consiglieri di Stato, i Consiglieri Amministrativi e altre personalità si instaura poco a poco. Attorno al 1945 delle ristrutturazioni vengono effettuate, al termine delle quali questo luogo diviene più simile ad un parco.
Tra le personalità che vi sono sepolte ricordiamo:


=== ChâtelaineModifica ===
Aperto nel 1853, il cimitero detto du Lazaret (del Lazzaretto) è inizialmente riservato ai cattolici. Dal 1864, vi si seppelliscono le persone decedute sulla riva destra del Rodano e viene considerevolmente ingrandito. La natura paludosa del terreno pone però numerosi problemi, e dei lavori di drenaggio devono essere effettuati. Tra il 1899 e il 1911, il numero di inumazioni è dunque limitato al minimo indispensabile. Questo cimitero viene completamente riaperto nel 1918. Dal 1946 le inumazioni sono nuovamente limitate, e vengono in seguito ristrette dal 1969 agli spazi riservati.


=== Saint-GeorgesModifica ===
Il cimitero è aperto nel 1883, ma durante i primi 10 anni solo metà dello spazio viene impiegata. Nel 1898, per mezzo di una convenzione, il comune di Lancy cede dei terreni in modo che la superficie del sito possa essere aumentata. In generale, Saint-Georges accoglie tutte le persone decedute sulla riva sinistra del Rodano. Nel 1911, il cimitero viene nuovamente ingrandito, venendo esso presentato come l'unico cimitero a disposizione per delle inumazioni ordinarie di persone domiciliate a Ginevra. Un spazio speciale e gratuito sarà concesso ai soldati tedeschi deceduti a Ginevra durante la Prima guerra mondiale. Tra il 1942 ed il 1944 il sito viene coltivato, e diverse tonnellate di verdura e cereali vengono raccolte ogni anno. Nel 1945 la parte orientale è trasformata in un parco. Ferdinand Hodler figura tra le personalità sepolte in questo luogo.


=== Petit-SaconnexModifica ===
Petit-Saconnex costituisce un comune a sé stante sino al 1931. Il suo cimitero è aperto nel 1815, ed è diviso in due parti sino al 1878. A partire dal luglio del 1931, Ginevra si prende carico della sua manutenzione. Questo luogo verrà ingrandito a due riprese, nel 1932 e nel 1942. Dal 1946, il Consiglio Amministrativo di Ginevra decide che tutte le persone decedute sulla riva destra del Rodano verranno inumate al cimitero di Petit-Saconnex. Dal 1947, il numero di sepolture aumenta in seguito alla chiusura provvisoria del cimitero di Châtelaine.


== AnnessiModifica ==


=== PersonalitàModifica ===


=== Via GebennensisModifica ===
Ginevra è una tappa importante lungo il Cammino di Santiago di Compostela. La via Gebennensis, che ha appunto qui il suo inizio (qui si rassemblano i pelligrini venuti dalla Svizzera e dalla Germania), prende in effetti il suo nome da quello della città. La via conduce sino a Puy-en-Velay, dove prende il nome di via Podiensis. Il cammino è indicato da Ginevra a Pamplona secondo la classificazione francese GR 65.


== Galleria fotograficaModifica ==


== NoteModifica ==


== BibliografiaModifica ==
Luciano Vaccaro, Giuseppe Chiesi, Fabrizio Panzera, Terre del Ticino. Diocesi di Lugano, Editrice La Scuola, Brescia 2003, 192nota, 202, 216n, 377n.


== Voci correlateModifica ==
CERN
Giovanni Calvino
Muro dei Riformatori
Museo internazionale della Riforma
Palazzo Wilson


== Altri progettiModifica ==

 Wikiquote contiene citazioni su Ginevra
 Wikimedia Commons contiene immagini o altri file su Ginevra
 Wikivoyage contiene informazioni turistiche su Ginevra


== Collegamenti esterniModifica ==
Ginevra, in Dizionario storico della Svizzera.
(FR) Sito ufficiale
(FR) TPG (Transports Publics Genevois)
Ginevra (dal sito informagiovani)
Webcam in diretta del getto d'acqua del lago di Ginevra
Fotogalleria di Ginevra