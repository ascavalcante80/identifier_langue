viluppato dalla WayForward Technologies. È un gioco in 3D a scorrimento orizzontale, con i personaggi principali bidimensionali all'interno di livelli 3D. Molti dei livelli originali sono stati riproposti con l'aggiunta di un livello iniziale aggiuntivo che funge da Tutorial per spiegare i comandi principali di gioco. La data di distribuzione per Wii U eShop, Xbox Live Arcade, e PlayStation Network è nell'estate 2013.


== Traduzioni straniere ==
Il successo di DuckTales portò alla traduzione della serie in varie lingue come il bulgaro, cinese, ceco, danese, olandese, finlandese, francese, tedesco, greco, ebraico, hindi, ungherese, islandese, italiano, giapponese, norvegese, polacco, portoghese, russo, serbo, slovacco, spagnolo, svedese, turco, arabo e altre ancora.
Nel 1990, DuckTales fu la prima serie TV animata americana ad esser trasmessa nell'URSS, insieme a Cip & Ciop Agenti Speciali in un programma serale che andava in onda la domenica chiamato "Walt Disney Presents". Alcuni personaggi del cartone erano doppiati da popolari doppiatori veterani sovietici. La sigla della serie rimase comunque in Inglese per un certo numero di episodi. La prima versione Russa della canzone fu inesplicabilmente rimpiazzata a metà della serie con un'interpretazione alternativa ed un testo completamente diverso.


== Sigla ==
La sigla originale The DuckTales Theme era cantata da Jeff Pescetto e fu scritta da Mark Mueller. La sigla italiana manteneva la stessa melodia originale e venne interpretata da Mirko Pontrelli.


== Curiosità ==
Al progetto avrebbe dovuto collaborare anche l'animatore e disegnatore italiano Romano Scarpa che presentò un test di prova, ma l'animazione italiana avrebbe richiesto più tempo del previsto per essere realizzata e così venne affidato il lavoro agli animatori giapponesi, ritenuti molto più veloci.
Negli Stati Uniti le prime puntate andarono in onda per la prima volta unite come un unico episodio dal titolo Il tesoro del sole d'oro. Per motivi di lunghezza furono tagliate numerose scene, ma le puntate sono in seguito trasmesse intere singolarmente. In Italia giunse solo il pilot trasmesso in TV e uscito in videocassetta. Quindi nella trasmissione italiana mancano le scene tagliate, mai doppiate.
La sigla dello show contiene alcune clip realizzate appositamente per essa e non tratte da episodi veri e propri. La sequenza del lancio delle torte o la scena con lo squalo e il sottomarino sono alcune di queste.
Uno degli episodi si chiama I predatori dell'Arpa Perduta, evidente parodia del celebre I Predatori dell' Arca Perduta girato da Steven Spielberg.
Nell'episodio Un eroe a noleggio, appare una sequenza di scontri tra Jet Mc Quack e i Bassotti che ricorda la scena nel deserto in I Predatori dell'Arca perduta. Nella serie televisiva, il protagonista guida il camion con la refurtiva delle rapine dei Bassotti, così come Indiana Jones guidava il carro con l'Arca dell'Alleanza, appena sottratta ai Nazisti, mentre la Banda Bassotti (sopra un'auto del tutto identica a quella di Belloq ne I predatori) inseguono Jet. Sono presenti anche alcune spinte date con il fianco dei veicoli in entrambi i film.
Nell'episodio n. 18 "Dinosauropaperi", Zio Paperone e i nipotini raggiungono una terra perduta abitata da dinosauri, chiaro riferimento al romanzo Il mondo perduto di Arthur Conan Doyle. Sempre in questo episodio vi è il classico errore di mostrare cavernicoli e dinosauri insieme, errore molto comune nei cartoni animati (come è già stato citato sopra, i dinosauri si estinsero molto tempo prima della comparsa dell'uomo).
L'episodio n. 22 "Su e giù per Paperopoli", a differenza degli altri, ha l'animazione realizzata negli Stati Uniti.
In alcuni episodi, Paperone e i nipoti sono assenti.
Nell'episodio di Darkwing Duck, L'ira dei titani, appare l'insegna "WELCOME AT DUCKBURG", con la faccia di Paperone.


== Note ==
^ (EN) This is Not a Drill: We’re Getting New DuckTales in 2017!, su Disney Blog, 25 febbraio 2015.
^ DuckTales: la popolare serie animata tornerà con nuovi episodi nel 2017 su Disney XD!, su badtv.it, 25 febbraio 2015.
^ a b DuckTales, toonopedia.com. URL consultato il 24 novembre 2008.
^ DuckTales: Summary, tv.com. URL consultato il 24 novembre 2008.


== Voci correlate ==
Episodi di DuckTales - Avventure di paperi
Zio Paperone alla ricerca della lampada perduta
Darkwing Duck
Quack Pack


== Collegamenti esterni ==
DuckTales - Avventure di paperi, in Il mondo dei doppiatori, AntonioGenna.net.
DuckTales: Volume 1 DVD Review su UltimateDisney.com
DuckTales su TV.com
DuckTales sul The Big Cartoon Database
DuckTales su Retro Junk
(EN) DuckTales - Avventure di paperi, in Internet Movie Database, IMDb.com.