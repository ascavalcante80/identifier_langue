iò venne meno il motivo di attaccamento del popolo per il suo sovrano, che da questo momento in poi verrà considerato sempre più uno straniero.


=== La vittoria sulla Francia ===
Guglielmo proseguì la sua politica antifrancese, già ben congegnata nel periodo olandese e riuscì a trascinare l'Inghilterra nella lotta. Di conseguenza risultavano essere schierati, contro Luigi XIV, l'Impero, le Province Unite, l'Inghilterra, la Spagna e la Savoia. La guerra ebbe fasi alterne: Guglielmo combatté vittoriosamente a Steenwerck (3 agosto 1692), con sfavorevole esito invece a Landen (19 luglio 1693) e finalmente, nel 1695, riuscì a prendere Namur. Il Trattato di Ryswick (Rijswijk), nel 1697, coronava i suoi tenaci sforzi contro la Francia, poiché la politica imperialistica di Luigi XIV veniva nettamente fermata.


=== La spartizione della Spagna ===
Guglielmo, pochi anni dopo la morte della moglie, si trovò impegnato in una serie di negoziati segreti col suo ex-nemico Luigi XIV per accordarsi su una divisione dei territori spagnoli senza ricorrere alle armi. Intanto la morte del principe di Baviera aveva reso nullo il primo trattato di spartizione della Spagna, concluso nel 1698 con Luigi XIV e Guglielmo dovette dunque ricominciare da capo. Durante l'estate del 1699 fu negoziato un secondo trattato di spartizione. Tale politica di accordo con la Francia fallì quando morì il re di Spagna (novembre 1700), il quale decise di lasciare per testamento tutti i suoi territori al nipote di Luigi XIV. Il re francese decise di violare gli accordi fatti e di accettare l'offerta. Guglielmo, pur essendo conscio della debolezza della sua posizione in Inghilterra, si volse allora a preparare una nuova guerra, dimostrando la più grande abilità politica nel condurre gradatamente la nazione inglese ad accogliere il suo piano contro Luigi XIV.


=== La successione inglese ===
Quando il parlamento si riunì nel febbraio 1701, l'interesse della sessione era tuttavia concentrato sul problema della successione inglese, che era diventato acuto per la morte dell'unico figlio sopravvissuto della principessa Anna, il duca di Gloucester (luglio 1700). Fu votato l'Act of Settlement che riconosceva la successione hannoveriana, e limitava i poteri reali con certe clausole, che erano un deliberato biasimo del modo di agire di Guglielmo come re (giugno 1701). Quest'ultimo fece un gioco di attesa con abilità consumata, conservando la sua calma pur di fronte all'evidente insulto dell'Act of Settlement, e continuando invece il suo serrato armeggio diplomatico in Europa contro la Francia. Nel settembre morì Giacomo II e Luigi XIV riconobbe « il vecchio pretendente » Giacomo III, violando così gli impegni presi col trattato di Rijswijk. Con questa mossa sbagliata Luigi XIV fece il gioco di Guglielmo: le elezioni del novembre in Inghilterra fecero tornare in Parlamento uomini pronti a sostenere il re in una politica vigorosa, e sul principio del 1702 Guglielmo ottenne il pieno appoggio del Parlamento e fondi sufficienti per mantenere 40 000 uomini.


=== La morte ===
Guglielmo non vide però il frutto della sua politica. Il 21 febbraio 1702, mentre cavalcava ad Hampton Court, si ruppe la clavicola sinistra a seguito di una caduta dal suo cavallo, Sorrel. Tale frattura fu causa di una polmonite, che lo portò poi alla morte l'8 marzo 1702.


== Letteratura ==
Re Guglielmo III d'Inghilterra viene citato da James Joyce in The dead, storia del libro Gente di Dublino. Nel testo si parla infatti di un episodio avvenuto davanti alla statua in ricordo di questo re, definito "King Billy" in scherno e avversità per la repressione che il monarca aveva condotto contro i ribelli irlandesi.
È uno dei personaggi principali del romanzo Il tulipano nero di Dumas
Guglielmo III principe d'Orange viene citato da Imprimatur di Monaldi & Sorti


== Ascendenza ==


== Onorificenze ==


== Note ==

^ Secondo il Calendario Giuliano.
^ In Enciclopedia Italiana, Istituto della Enciclopedia Italiana Treccani, Roma, 1949, volume XVIII, pp. 229-231. Voce « Guglielmo III ».


== Bibliografia ==
Enciclopedia Italiana, Istituto della Enciclopedia Italiana Treccani, Roma, 1949.


== Altri progetti ==

 Wikisource contiene una pagina dedicata a Guglielmo III d'Inghilterra
 Wikiquote contiene citazioni di o su Guglielmo III d'Inghilterra
 Wikimedia Commons contiene immagini o altri file su Guglielmo III d'Inghilterra