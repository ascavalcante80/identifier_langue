e i salari crescono a ritmi sostenuti. Nel primo semestre del 2004 il reddito pro capite medio della popolazione è cresciuto del 15,5%, triplicandosi rispetto allo stesso periodo dell'anno precedente. Il progresso dell'Ucraina nel settore della stabilizzazione macroeconomica e finanziaria è stato valutato positivamente dalla comunità internazionale. Nel 2005 il rating creditizio è raddoppiato.
L'economia ucraina è una delle più aperte fra i paesi post-sovietici. Molti giudicano favorevole il clima per gli investimenti.
Dal 5% al 7% della spesa pubblica in Ucraina sono spese per varie forme di risarcimento correlati al disastro della centrale nucleare di Chernobyl..
L'Italia è il secondo partner commerciale dell'Ucraina e il primo importatore nell'Europa Occidentale.
In zone in cui la povertà è particolarmente elevata è stato osservato lo sviluppo di un'economia criminale basata sullo sfruttamento della tratta di esseri umani finalizzata alla prostituzione e specialmente diretta verso Turchia, medio Oriente, Europa e nord America..


=== Trasporti ===


==== Strade ====

La maggior parte delle infrastrutture risalgono al periodo sovietico e sono in parte obsolete. La rete stradale ucraina collega tutti i maggiori centri del paese, ma per gli standard europei è considerata di bassa qualità. In totale, le strade asfaltate dell'Ucraina si snodano per una lunghezza di 164 732 km. Per questo motivo, era stato programmato un allargamento della rete autostradale in vista dei campionati europei di calcio del 2012.


==== Ferrovie ====
La rete ferroviaria ucraina costituisce il vero mezzo di comunicazione fra i maggiori centri urbani, le zone portuali, i maggiori centri industriali e i paesi vicini. La maggiore concentrazione di collegamenti si trova nella zona del Donbass, (il Bacino del Donec, a est). Nonostante il trasporto merci su rotaia sia calato del 7,4% dal 1994 al 1995, l'Ucraina è ancora uno dei paesi del mondo dove è più massiccio l'uso del mezzo ferroviario. La rete totale si estende per 22 473 km di cui 9 259 elettrificati.


==== Vie aeree ====
La compagnia di bandiera dell'Ucraina è la Ukraine International Airlines. In passato la principale compagnia aerea era la Aerosvit Airlines, fallita nel 2012. Sono presenti, inoltre, altre due compagnie che effettuano voli principalmente sul territorio nazionale: Dniproavia e Donbassaero


=== Energia ===
L'Ucraina è una delle regioni a più alto consumo di energia, almeno il doppio della Germania rispetto al PIL. Una gran parte della produzione di energia viene dalle centrali nucleari del paese stesso e da quelle russe, da cui arriva la maggior quantità. Il petrolio e il gas per le centrali termoelettriche è importato perlopiù dalla Russia. L'Ucraina è largamente dipendente dall'estero per quanto riguarda l'energia, anche quella nucleare. La centrale di Zaporižžja, secondo impianto nucleare più grande d'Europa dopo Sellafield, è situata in Ucraina. Nel 2006 il governo ha deciso la costruzione di 11 nuovi impianti nucleari per il 2030 per raddoppiare la capacità di produzione energetica nucleare. Le fonti rinnovabili sono scarsamente utilizzate. Nel 2005 la produzione era così suddivisa: nucleare 47%, termica 45 %, idroelettrica, eolica e altre, 8%.


== Ambiente ==
Nei Carpazi crescono pini e querce.Tra la flora protetta in Ucraina troviamo il tasso, la stella alpina e il rododendro dei carpazi. Il bene protetto dall'UNESCO di interesse ambientale è dal 2007


== Bandiera ==
La Bandiera ucraina è rettangolare con proporzioni 2:3. Presenta due bande orizzontali di uguali dimensioni blu (sopra) e oro (sotto). I colori sono mutuati dalle armi del principato di Galizia ovvero un leone d'oro in campo blu. Apparsa per la prima volta nella forma attuale nel 1848, è stata adottata ufficialmente nel gennaio 1918 durante il breve periodo di indipendenza; reintrodotta in maniera definitiva il 21 gennaio 1992, con la dissoluzione dell'Unione Sovietica e la proclamazione della sovranità nazionale. Nella tradizione popolare i colori indicano il cielo (blu) e il frumento (oro), una delle principali risorse del paese.


== Cultura ==
I beni protetti dall'UNESCO di interesse culturale sono:
Culturali:
Dal 1990 - Kiev: cattedrale di Santa Sofia e monumenti ad essa collegati - Kiev - Pechersk Lavra.
Dal 1998 - Leopoli- l'insieme del centro storico
Dal 2005 - Arco geodetico di Struve


== Sport ==
Uno degli sport più popolari e seguiti in Ucraina è il pugilato.


=== Calcio ===
L'Ucraina, come le altre ex repubbliche sovietiche, ha beneficiato dell'attenzione data dal governo dell'URSS all'educazione fisica. Questa politica ha lasciato all'Ucraina centinaia di stadi, palestre, piscine e altri tipi di impianti sportivi. Fra i molti sport praticati dagli ucraini il primato va al gioco del calcio. La massima serie del campionato di calcio ucraino è la Prem'er-Liha (Прем'єр-ліга) nota fino al 2008 come Vyšča Liha (Bища ліга). Le squadre più note all'estero sono la Dinamo Kiev, per i trionfi in Coppa delle Coppe del 1974-1975 e 1985-1986 e della Supercoppa UEFA del 1975, il giocatore più famoso è anche il simbolo della nazionale ucraina: Andrij Ševčenko, e lo Shaktar Donetsk, capace di vincere la Coppa UEFA nella stagione 2008-2009. La Nazionale di calcio dell'Ucraina ha giocato la sua prima partita ufficiale nel 1992, mentre la sua prima partecipazione ai Campionati Mondiali è del 2006; riuscì a raggiungere i quarti di finale, per poi essere battuta dall'Italia, poi Campione del Mondo.


==== I Campionati Europei 2012 ====
L'Ucraina, assieme alla Polonia, ha ospitato i Campionati europei di calcio del 2012.
Dal 2011, le autorità ucraine hanno deciso, al fine di restituire un'immagine migliore del Paese, di ripulire le strade da cani e gatti randagi in vista dell'avvenimento. In particolare le autorità di Kiev e di Lugansk hanno optato per uno sterminio di massa con modalità particolarmente atroci, come uccisioni a bastonate e cremazioni di animali ancora in stato cosciente, che hanno scosso l'opinione pubblica, generando diverse proteste e petizioni da persone e organizzazioni animaliste sensibili al problema.


=== Giochi olimpici ===
L'Ucraina ha fatto il suo debutto ai Giochi olimpici come stato indipendente alle Olimpiadi invernali di Lillehammer del 1994. Ad oggi (agosto 2008) dopo aver partecipato a sole 3 delle 25 olimpiadi estive e 4 delle 22 olimpiadi invernali, l'Ucraina si è piazzata al 35º posto per numero di medaglie vinte nel conteggio del medagliere di sempre dei Giochi olimpici.


== Tradizioni ==


=== Gastronomia ===
La cucina ucraina è parte integrante della cultura ucraina e si riflette nello stile di vita e negli usi e costumi di tutti gli ucraini. Si riconosce in modo particolare per la grande varietà di sapori e la diversità di ingredienti utilizzati. La cucina ucraina ha subito influenze in particolar modo dalla cucina russa e polacca. Gli ingredienti della cucina popolare sono per lo più funghi, verdure, barbabietole, frutta e vari tipi di erbe. Alcuni piatti tipici della cucina ucraina sono tra i più semplici da preparare.


==== Bevande ====
Le bevande alcoliche sono molto diffuse, in particolare la gorilka, un distillato chiaro di frumento, segale. I cibi si accompagnano con vini, birra, vodka o tè.


== Filatelia ==
La prima emissione filatelica risale al 1990.


== Galleria immagini ==


== Note ==


== Bibliografia ==
Giuseppe D'Amato, Ukrajina, in Il Diario del Cambiamento (Urss 1990 - Russia 1993), Milano, Greco & Greco, 1998, pp. 130–136. L'inferno ucraino nel febbraio 1993, in Il Diario del Cambiamento, pp. 235–259, ISBN 88-7980-187-2.
Giuseppe D'Amato, Ucraina. Il Paese dalle due anime, in L'eurosogno e i nuovi muri ad est, Milano, Greco & Greco, 2008, pp. 77–160, ISBN 978-88-7980-456-1.
Almerico Di Meglio, L'Ucraina. Culla della cultura slava orientale, in Viaggio tra le rovine dell'ex impero sovietico (ottobre-dicembre 1991), Napoli, edizioni Athena, 2002, p. 169–196, ISBN 88-87665-16-8.
Massimiliano Di Pasquale, Ucraina terra di confine. Viaggi nell'Europa sconosciuta, Inchieste, nº 3, Fagnano Alto (AQ), il Sirente, 2012, ISBN 978-88-87847-29-1.
Giulio Vignoli, Ucraina indipendente, futuro incerto, in Scritti politici, ECIG, Genova, 2000, p. 110.
Giulia Giacchetti Boiko e Giulio Vignoli, L'olocausto sconosciuto. Lo sterminio degli italiani di Crimea, Settimo Sigillo, Roma, 2008 (storia della minoranza italiana di Crimea).
Oxana Pachlovska, Civiltà letteraria ucraina, Roma: Carocci Editore, 1998.
Boeckh K., Völkl E., Ucraina. Dalla rivoluzione rossa alla rivoluzione arancione, Trieste: Beit, 2009.
Brogi G., Lami G. (eds.), The Re-Integration of Ukraine in Europe: A Historical, Historiographical and Political Urgent Issue, Alessandria: Edizioni dell’Orso, 2005.
Lami G., La Questione Ucraina fra ’800 e ’900, Milano: CUEM, 2005.
Lami G., Ucraina 1921-1956, Milano: CUEM, 2008.


== Voci correlate ==
Adesione dell'Ucraina all'Unione europea
Bohdan Stupka
Boyko
Città dell'Ucraina
Storia dell'Ucraina
Holodomor
Rivoluzione arancione
Targhe automobilistiche ucraine
Trasporti in Ucraina
Ucraina Verde
Ucraino-brasiliani


== Altri progetti ==

 Wikiquote contiene citazioni di o su Ucraina
 Wikizionario contiene il lemma di dizionario «Ucraina»
 Wikinotizie contiene notizie di attualità su Ucraina
 Wikimedia Commons contiene immagini o altri file su Ucraina
 Wikivoyage contiene informazioni turistiche su Ucraina


== Collegamenti esterni ==
Ucraina, in Treccani.it – Enciclopedie on line, Istituto dell'Enciclopedia Italiana, 15 marzo 2011. URL consultato il 9 giugno 2015.
L'antica foresta di faggi dei Carpazi