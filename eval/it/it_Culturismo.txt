za riposo altre serie riducendo via via il peso fino ad arrivare sempre "all'esaurimento" o "cedimento" muscolare. Sicuramente si tratta di tecniche non da atleta principiante e vengono inserite nell'allenamento sotto forma di "cicli" che durano normalmente da tre a cinque settimane, a cui segue quasi di obbligo la fase di "scarico", proprio per dare all'organismo modo di recuperare dalla fatica dell'allenamento.
Negli ultimi tempi c'è stato sempre di più un ingresso della scienza nel campo dell'allenamento, grazie ai numerosi studi sui meccanismi dell'ipertrofia muscolare. Tuttora però l'approccio dell'allenamento nel body building, nella maggior parte dei casi, rimane ancora molto "empirico", legato ad una scuola o all'altra.


== DopingModifica ==
Durante gli anni settanta vi fu un largo abuso di steroidi anabolizzanti: inizialmente gli steroidi non erano sostanze vietate ed il loro uso avveniva alla luce del sole. Nonostante la diffusione di norme restrittive il doping è, negli ambienti del bodybuilding competitivo (tranne che nel culturismo natural), tollerato se non addirittura incoraggiato. A fronte di benefici a volte anche dubbi, esiste una vasta letteratura che ne comprova la dannosità: si tratta dunque di sostanze per la maggior parte illegali o permesse solo per fini terapeutici.
Fra le sostanze anabolizzanti più usate nel culturismo ci sono:
Steroidi anabolizzanti
Sono steroidi con azione simile al testosterone (stimolazione del metabolismo proteico con incremento della forza e massa muscolare e riduzione della massa grassa). Per ottenere una azione dopante si assumono dosi di molto superiori (fino a 200 mg al giorno) rispetto a quelle suggerite per uso terapeutico. Vengono assunti mediamente in cicli di otto settimane con svariate modalità. Vi sono gravissime controindicazioni come: comportamenti aggressivi, inibizione della sintesi di testosterone e aumento dell'ormone femminile estradiolo, che possono portare a gravi scompensi metabolici e infertilità maschile. Nelle donne vi è un effetto di mascolinizzazione con irregolarità mestruali, riduzione del seno, acne e aumento della peluria. In generale è comprovata una maggior frequenza di infarto del miocardio e di ictus in individui che hanno assunto steroidi anabolizzanti.
Ormone della crescita
La somatotropina (o Growth Hormone, GH) è un ormone che stimola la crescita dei tessuti ed è responsabile della crescita degli organismi, intervenendo nella sintesi delle proteine, nel metabolismo dei carboidrati (come antiinsulinico) e nel metabolismo dei grassi. È molto più costosa degli steroidi anabolizzanti per questo a volte si usa quella estratta dal cavallo. Il dosaggio terapeutico di GH è di 0,01-0,06 g/Kg, ma vi sono casi di atleti che ne hanno assunto quantità venti volte superiori. Effetti collaterali: edemi, parestesie, artralgie, mialgie, ipertensione intracranica, cefalea, perdita di peso,diarrea con stipsi, atrofizzazione delle gonadi, pancreatite acuta e probabilmente anche diabete, leucemia e acromegalia. Può inoltre accelerare la crescita di neoplasie preesistenti.
Da qualche anno inoltre la ricerca si sta concentrando su un farmaco capace di inibire l'effetto della Miostatina, l'enzima che sembra limitare la crescita muscolare negli esseri viventi.


== CompetizioniModifica ==

La prima gara di culturismo fu organizzata da Eugen Sandow: il 14 settembre 1901 si tenne la "Great Competition" alla Royal Albert Hall di Londra. I giudici erano Sandow, Sir Charles Lawes e Sir Arthur Conan Doyle. L'avvenimento fu un successo ed il vincitore ebbe come premio un trofeo consistente in una statua di bronzo raffigurante lo stesso Sandow scolpita da Frederick Pomeroy.
Oggi nelle gare i giudici devono valutare gli atleti secondo specifici parametri come sviluppo delle masse muscolari, simmetria, proporzioni, percentuale di grasso e capacità di posatori. Attualmente Mister Olympia è la più importante manifestazione internazionale di bodybuilding professionistico, e la statuetta del trofeo raffigura ancora Sandow. Fra le varie gare esistono anche una competizione amatoriale denominata World Amateur Bodybuilding Championships e competizioni femminili (la più nota è Ms. Olympia). La federazione che organizza le gare è la IFBB.
In Italia dal prof. Giuseppe Trombetta, noto culturista, è stata fondata nel 1982 la NBBUI (Natural BodyBuilder's Union of Italy), sotto la cui egida si sono svolti Campionati Italiani Natural ed altri eventi internazionali.
La IFBB internazionale fu fondata nel 1946 dai fratelli Weider e portata in Italia nei primi anni settanta da Franco Fassi, prima con la sigla FIACF successivamente come IFBB Italia. Dal 2003 è presidente nazionale della IFBB in Italia Betto Mondello.
Lista di competizioni maschili

Mr. Olympia
Arnold Classic
Ironman Pro Invitational
Masters Olympia
New York Pro Championship
Night of Champions
Lista di competizioni femminili
Fitness Olympia
Fitness International
Ms. Olympia
Ms. International
Figure Olympia
Figure International
Bikini International
Physique International
Jan Tana Classic


== NoteModifica ==


== BibliografiaModifica ==
Bruno Davide Bordoni, Il libro completo del body building, De Vecchi, 2006, ISBN 88-412-2081-3
(EN) Peter Sisco, Ironman's Ultimate Bodybuilding Encyclopedia, McGraw-Hill Companies 1999, ISBN 0-8092-2811-4
Pete Sisco, L'enciclopedia del bodybuilding di Ironman - volume 1, Sandro Ciccarelli Editore, 1999-2000, ISBN 88-87197-35-0
Pete Sisco, L'enciclopedia del bodybuilding di Ironman - volume 2, Sandro Ciccarelli Editore, 2001, ISBN 88-87197-36-9
Pete Sisco, L'enciclopedia del bodybuilding di Ironman - volume 3, Sandro Ciccarelli Editore, 2001, ISBN 88-87197-37-7
Pete Sisco, L'enciclopedia del bodybuilding di Ironman - volume 4, Sandro Ciccarelli Editore, 2002, ISBN 88-87197-38-5

(EN) Gerard Thorne, Phil Embleton, John Butler, Encyclopedia of Bodybuilding. The Ultimate A-Z Book on Muscle Building!, Musclemag International 2006, ISBN 1-55210-001-4


== Voci correlateModifica ==
Anoressia riversa
Fitness (sport)
Gold's Gym
Integrazione nel culturismo
International Federation of BodyBuilding & Fitness
Medicina dello sport
Personal trainer
Pesistica
Preparatore atletico
Super set


== Altri progettiModifica ==

 Wikizionario contiene il lemma di dizionario «culturismo»
 Wikimedia Commons contiene immagini o altri file sul culturismo


== Collegamenti esterniModifica ==
Culturismo, in Tesauro del Nuovo soggettario, BNCF, marzo 2013.
Culturismo, in Open Directory Project, Netscape Communications. (Segnala su DMoz un collegamento pertinente all'argomento "Culturismo")
^ BBHomePage.com, BBHomePage.com.