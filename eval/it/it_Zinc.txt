sperma e del livello di testosterone.
Studi dell'Università dell'Ohio, mostrano che la carenza di zinco nei topi ha incrementato drasticamente i livello di infiammazione e successivamente in vitro su cellule umane che abbassa i livelli della proteina Nf-kb, fattore centrale della risposta immunitaria: da qui, l'ipotesi che lo zinco funzioni come un immunomodulatore. La proteina Nf-kb porta lo zinco all'interno delle cellule del sistema immunitario che rispondono per prime alle infezioni.


=== Effetti collaterali ===
Lo zinco è necessario alla maggioranza delle metalloproteasi, che governano la vascolarizzazione del tumore. Uno studio correla l'eccesso di zinco alla sintesi di telomerasi nelle cellule tumorali, portando i tumori a diffondersi nel corpo .


=== Lo zinco nell'alimentazione ===

I cibi contenenti zinco sono molti tra cui: ostriche, carne rossa e bianca, noccioline, fagioli, pane integrale, semi di zucca e semi di girasole.
Di seguito sono elencati alcuni dei principali alimenti ad alto contenuto di zinco (contenuto in 100 g di alimento):

I livelli di assunzione raccomandati sono:
Bambini 4-8 anni: 3-5 mg/die
Bambini 9-13 anni: 8 mg/die
Uomini: 11 mg/die
Donne: 8 mg/die
Gravidanza: 11–13 mg/die
Allattamento: 12–14 mg/die.
Il rame antagonizza lo zinco. L'equilibrio rame-zinco nei tessuti è importante per non condurre a disordini scheletrici e disturbi ortopedici: è noto che il latirismo, che produce apparentemente una carenza di rame, provoca scoliosi, spondilosi e cifoscoliosi. Un eccesso relativo di zinco rispetto al rame riduce il cross-linking del collagene con conseguente lassità legamentosa e instabi1ità articolare. Invece, il rame in eccesso riduce l’effetto dello zinco sulla sintesi proteica, con conseguente carenza di proteine normali.


== Precauzioni ==
Lo zinco metallico non è tossico, ma esiste una sindrome detta brividi da zinco, che può verificarsi per inalazione di ossido di zinco appena formato. Un eccessivo apporto di zinco con la dieta può provocare carenze di altri oligominerali.
Un vasto studio epidemiologico su 47 000 uomini ha evidenziato un aumento del cancro alla prostata per gli integratori di zinco (non per quello da fonte alimentare) assunti in dosi di 100 mg/giorno per periodi prolungati (da 1 a 10 anni), più in proporzione alla durata dell'assunzione che alla dose .
La dose era molto più alta del fabbisogno di zinco di una persona adulta, che si calcola come 0,1 mg/kg/die. Lo zinco stimola l'ormone della crescita IGF1 e il testosterone, e ad alte dosi blocca il ruolo protettivo del selenio contro il cancro alla prostata.
Ugualmente, lo zinco è un potente stimolante per la risposta immunitaria, ma in larghe dosi lo indebolisce.


== Citazioni letterarie ==
Allo zinco è dedicato uno dei racconti de "Il sistema periodico" di Primo Levi.


== Note ==
^ guidausofarmaci.it.
^ (EN) Zinc Is an Immunomodulator of the NF-κB Pathway in Human Lung Epithelia, Ohio State University Davis Hearth and Lung Research Institute e Ohio State University College of Pharmacy.
^ Modulation of telomerase activity by zinc in human prostatic and renal cancer cells, Biochem Pharmacol. 2000 Feb 15;59(4):401-5
^ Leitzmann MF, et al. Zinc supplement use and risk of prostate cancer, J Nat Cancer Instit 2003;95:1004-07, su dati di una ricerca dello Health Professionals Follow-up Study


== Bibliografia ==
Francesco Borgese, Gli elementi della tavola periodica. Rinvenimento, proprietà, usi. Prontuario chimico, fisico, geologico, Roma, CISU, 1993, ISBN 88-7975-077-1.
R. Barbucci, A. Sabatini e P. Dapporto, Tavola periodica e proprietà degli elementi, Firenze, Edizioni V. Morelli, 1998.


== Voci correlate ==
London Metal Exchange – mercato dei metalli non ferrosi
Economia allo zinco
Zinco nativo
Composti dello zinco


== Altri progetti ==

 Wikizionario contiene il lemma di dizionario «zinco»
 Wikimedia Commons contiene immagini o altri file su zinco


== Collegamenti esterni ==
(EN) Zinco, Los Alamos National Laboratory.
(EN) Lo zinco, su WebElements.com.
(EN) Lo zinco, su EnvironmentalChemistry.com.
Lo zinco in nutrizione, nutritionvalley.it.
Lo zinco negli alimenti, valori-alimenti.com.
Zinco, in Tesauro del Nuovo soggettario, BNCF, marzo 2013.