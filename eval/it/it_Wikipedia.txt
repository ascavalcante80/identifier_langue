, organizzato da Il Sole 24 Ore:
come miglior sito nella categoria Istruzione e Lavoro;
il premio speciale Internet Educational assegnato in collaborazione con il Ministero per l'Innovazione e le Tecnologie con la motivazione: È un'enciclopedia libera, frutto di un'intelligenza collettiva che esalta la condivisione del sapere e il suo libero accesso. Wikipedia è una fonte informativa in continuo divenire che consente il superamento della staticità dei tradizionali supporti enciclopedici cartacei e che è sottoposta ad una costante opera di monitoraggio/revisione effettuata dagli utenti stessi.
Nell'edizione 2007 dello stesso premio si aggiudica la categoria Portali, siti di informazione & community.
Nel 2009 il lancio di Wikipedia (avvenuto nel 2001) è stato inserito da Webby Awards nei 10 momenti più importanti per Internet nell'ultimo decennio (2000-2009).


== Distribuzione ==

Il contenuto di Wikipedia viene distribuito in diverse modalità. A parte la distribuzione nella sua forma originale online, attraverso i siti ufficiali o i molti mirror creati su altri server web, anche le versioni stampate o pronte alla stampa di Wikipedia hanno ottenuto popolarità.
I cosiddetti WikiReader (pubblicazioni su carta con selezioni di voci) sono stati lanciati dalla Wikipedia tedesca nel tardo febbraio 2004 con il primo WikiReader sulla Svezia di Thomas Karcher. Hanno fatto seguito altri WikiReader preparati nel formato PDF o con le versioni stampate in preparazione per la vendita. L'esempio tedesco è stato ripreso altrove per cui sono nati altri progetti WikiReader ad opera degli utenti cinesi, inglesi, francesi e polacchi. Wikipress ha messo in vendita un libro in brossura dell'edizione 2005-2006 comprensivo di un DVD.
In seguito, nel 2009, è stata aggiunta a Wikipedia un'estensione con la quale ogni utente può raccogliere più voci dell'enciclopedia in "libri" che possono essere consultati offline e distribuiti come e-book gratuiti o anche essere stampati in volume grazie ad un servizio online a pagamento.
Sono disponibili anche CD e DVD di Wikipedia. Il progetto tedesco di Wikipedia è stato il primo a rilasciarne una versione su questi supporti nel 2004; attualmente è giunto alla seconda edizione.
A partire dal settembre 2007 anche l'edizione in italiano di Wikipedia è stata pubblicata in una versione in DVD, diventando così la seconda ad essere distribuita su tale supporto.


=== Wikipedia mobile ===
I contenuti di Wikipedia sono consultabili anche tramite dispositivi mobili (cellulari, palmari, smartphone, ecc.). Esiste infatti una versione mobile del sito, raggiungibile all'indirizzo it.m.wikipedia.org, che consente di accedere alle voci di Wikipedia presentandole in una veste grafica semplificata, adatta per questo tipo di dispositivi. Il servizio QRpedia consente di generare codici QR contenenti particolari link che permettono di accedere alla versione di Wikipedia mobile di una data voce, puntando automaticamente alla pagina nella stessa lingua del dispositivo in uso. Sono disponibili inoltre applicazioni dedicate per i vari dispositivi mobili, ad esempio Wikipedia Mobile per iPhone e Wikipedia Mobile per Android.


== Pronuncia di Wikipedia ==


=== In italiano ===
In hawaiano (lingua da cui deriva la parola, col significato di "veloce") la consonante iniziale della parola è per la precisione un'approssimante labiodentale sonora ([ʋ]), suono intermedio tra [v] (l'iniziale dell'italiano voto) e [w] (l'iniziale dell'italiano uomo).
In italiano, secondo le regole dell'Accademia della Crusca, essendo il termine un forestierismo hawaiano, la pronuncia italiana più diretta di wiki è vìki ['viːki]. La forma vikipedìa, IPA [vikipe'diˑa], è perciò la preferibile, considerando anche la pronuncia italiana del suffisso -pedia (-pedìa [pe'diˑa], come in enciclopedia) e che in italiano la lettera w dispone di una pronuncia stabilita.
Per il nome completo di Wikipedia, l'opzione di pronuncia meglio giustificabile in contesto italiano è dunque: vikipedìa [vikipe'diˑa], con l'accento sull'ultima i.
La pronuncia italiana anglicizzante (o pronuncia inglese italianizzata) uikipìdia [wiki'piːdja], meno integrata nel sistema linguistico dell'italiano, è tuttavia assai diffusa, benché poco conforme allo spirito costituzionalmente internazionalistico e linguisticamente democratico del progetto. Le rare varianti con [wai-] o [vai-], che presentano storpiature della stessa lingua inglese, sarebbero preferibilmente da evitare.


==== Comunità italofona ====
Una breve indagine tra i wikipediani italofoni ha portato alla luce una larga varietà di pronunce, che cambiano su base individuale, da persona a persona. Tuttavia, le pronunce più utilizzate in italiano, comprendendo anche quelle con enfasi scherzosa, sono:
uikipèdia, IPA [wiki'pɛːdja]
uikipìdia, IPA [wiki'piːdja]
uikipedìa, IPA [wikipe'diˑa]
vikipedìa, IPA [vikipe'diˑa]
vikipèdia, IPA [viki'pɛːdja]
vikipìdia, IPA [viki'piːdja]
vaikipìdia, IPA [vaiki'piːdja]
uaikipìdia, IPA [waiki'piːdja]


=== In inglese ===
In inglese si dice comunemente [ˌwɪki'piːdiə] o [ˌwiːki'piːdiə], ma non esiste una pronuncia ufficiale.


== Onorificenze ==


== Note ==


== Bibliografia ==
In italiano
Peter Burke, Dall'Enciclopédie a Wikipedia, Il Mulino, 2013, ISBN 978-88-15-24457-4
Jane Koblas, Oltre Wikipedia. I wiki per la collaborazione e l'informazione, Sperling & Kupfer, 2007, ISBN 88-200-4277-0.
Andrew Lih La rivoluzione di Wikipedia, 2010, Codice Edizioni, ISBN 978-88-7578-151-4.
Cristina Ortolani, Wikipedia. L'enciclopedia sul Web, IALweb, 2007, ISBN 88-89563-22-2.
Wikipedia: il caos e l'ordine, in n+1, giugno 2006
Luciano Paccagnella, La gestione della conoscenza nella società dell'informazione: il caso di Wikipedia, in Rassegna italiana di sociologia, Il Mulino, 2007, p. 653-680.
Colleen Reilly, Teaching Wikipedia as a mirrored technology, in First Monday, Vol. 16, n. 1, 3 gennaio 2011.
Don Tapscott, Anthony D. Williams. Wikinomics. La collaborazione di massa che sta cambiando il mondo, Etas, collana Economia e storia economica, 2007, ISBN 978-88-453-1384-4
In altre lingue
(EN) Phoebe Ayers, Charles Matthews, How Wikipedia Works: And How You Can Be a Part of It, No Starch Press, settembre 2008, pp. 507, ISBN 978-1-59327-176-3.
(EN) John Broughton, Wikipedia: The Missing Manual, O'Reilly Media, marzo 2008, pp. 502, ISBN 978-0-596-51516-4.
L. Buriol, C. Castillo, D. Donato, S. Leonardi, S. Millozzi. Temporal analysis of the Wikigraph (pdf), in Proc. of the Web Intelligence Conference, Hong Kong, 2006
A. Capocci, V. Servidio, F. Colaiori, L. Buriol, D. Donato, S. Leonardi, G. Caldarelli. Preferential attachment in the growth of social networks: the case of Wikipedia (pdf), Phys. Rev. E, 74:036116, 2006
Jim Giles. Internet encyclopaedias go head to head, Nature, 438:900–901, 2005
Kurt Jansson. Wikipedia. Die Freie Enzyklopädie. Lettura al 19 Chaos Communications Congress (19C3), Berlino, 27 dicembre 2002.
A. Lih. Wikipedia as participatory journalism: reliable sources? (pdf), in Proc. 5th International Symposium on Online Journalism, Austin, Texas, 2004
Oded Nov. What Motives Wikipedians?, in Communications of the ACM, November 2007/Vol. 50, No. 11
(FR) Guillaume Paumier, Florence Devouard, Wikipédia, découvrir, utiliser, contribuer, Presses universitaires de Grenoble, gennaio 2009, pp. 80, ISBN 978-2-7061-1495-3.
Melanie Remy. Wikipedia: The Free Encyclopedia. Online Information Review. v.26, n.6, 2002, pp. 434.
Larry Sanger, The Early History of Nupedia and Wikipedia: A Memoir, nel sito Slashdot, consultato il 23 maggio 2007
B. Stvilia, M. B. Twidale, L. C. Smith, L. Gasser. Assessing information quality of a community-based encyclopedia (pdf), in Proc. ICIQ 2005, pages 442–454, Cambridge, MA, 2005
F. B. Viegas, M. Wattenberg e K. Dave. Studying cooperation and conflict between authors with history flow visualizations (pdf). In Proceedings of SIGCHI, pages 575—582, Vienna, Austria, 2004. ACM Press.
J. Voss. Measuring Wikipedia (pdf), in Proc. ISSI 2005, Stoccolma, 2005
D. M. Wilkinson e B. A. Huberman, Assessing the value of cooperation in Wikipedia (pdf), laboratori Hewelett Packard, Palo Alto, California, 22 febbraio 2007
Antonella Elia, Cogitamus ergo sumus. Web 2.0 encyclopaedi@s: the case of Wikipedia, Roma, Aracne, 2008. ISBN 978-88-548-1719-7
Axel Bruns, Blogs, Wikipedia, second life and beyond: from production to produsage, New York, Lang, 2008. ISBN 978-0-8204-8866-0


== Voci correlate ==


== Altri progetti ==

 Wikisource contiene una pagina dedicata a Wikipedia
 Wikiquote contiene citazioni di o su Wikipedia
 Wikizionario contiene il lemma di dizionario «Wikipedia»
 Wikimedia Commons contiene immagini o altri file su Wikipedia
 Wikinotizie contiene l'articolo Intervista a Jimbo Wales a proposito di Wikipedia, 22 febbraio 2006
 Wikinotizie contiene l'articolo Wikipedia cambia licenza, 5 novembre 2008
 Wikinotizie contiene l'articolo Regno Unito: censurata Wikipedia per un album del 1976, 8 dicembre 2008
 Wikinotizie contiene l'articolo WikiLove approda su Wikipedia, renderà l'enciclopedia un po' più "social", 25 giugno 2011
 Wikinotizie contiene l'articolo Wikipedia chiusa per protesta contro il DDL Intercettazioni, 4 ottobre 2011


== Collegamenti esterni ==
Wikipedia.org - Sito web
Wikimedia Foundation - Sito web
Meta-wiki - Progetto di coordinamento Wikimedia
Wikipedia per cellulari e PDAs
Wikipedia per iPhone
Articoli scientifici recenti che parlano di Wikipedia
(EN) Edit anonimi da parte di organizzazioni note su WikiScanner