rsi in un filone di ampio respiro europeo.
Le origini del teatro ceco invece sono più antiche e risalgono ai riti pagani e dal XII secolo fiorirono i drammi a carattere sacro, scritti in latino con l'inserimento sempre crescente di termini in ceco. Nel periodo umanistico il teatro raggiunse livelli di splendore sia con le farse carnevalesche sia con le recite organizzate dai Gesuiti. Nel Seicento il teatro ufficiale si germanizzò e a questo fenomeno si ribellò la drammaturgia popolare, che attinse sia ai drammi rurali ma anche alla situazione politica contemporanea.
Nell'Ottocento sorsero varie filodrammatiche e si assistette alla fioritura dei drammi cavallereschi e di fiabe e dopo il fallimento del 1848 il teatro si suddivise nel teatro borghese e in quello popolare.
Dalla fine dell'Ottocento agli anni venti del Novecento il teatro cecoslovacco risentì di varie influenze, dal realismo critico al neoromanticismo e dopo i cambiamenti politici avvenuti dopo la fine della prima guerra mondiale, il teatro cecoslovacco si scisse nel movimento convenzionale e in quello anticonformista. Dopo la seconda guerra mondiale il teatro cecoslovacco assunse caratteri tipici della letteratura sociale e incentrata sui tipi psicologici.


== Cinema ==
Il cinema cecoslovacco ha un'antica tradizione che risale sin ai primordi dell'attività artistica e soprattutto nelle opere di Karel Zeman abbiamo assistito alla fusione di elementi innovativi di ricerca tecnica e di contenuti.
Durante il Novecento la particolare posizione geografica della Cecoslovacchia ha consentito un accentramento di tendenze cinematografiche mitteleuropee che, soprattutto dopo la seconda guerra mondiale, ha imposto la produzione cecoslovacca a livello internazionale, grazie anche alla straordinario livello raggiunto nel campo dell'animazione da sviluppata da Jiří Trnka da Eduard Hoflan.


== Stemmi ==


== Note ==
^ Bruno Migliorini et al., Scheda sul lemma "Cecoslovacchia", in Dizionario italiano multimediale e multilingue d'ortografia e di pronunzia, Rai Eri, 2007, ISBN 978-88-397-1478-7.
^ Il socialismo dal volto umano (Editori Riuniti, 1997) Alexander Dubček
^ a b c Universo, Novara, Istituto Geografico De Agostini, 1966, Vol. III, pag. 232-238


== Voci correlate ==
Presidenti della Cecoslovacchia
Primi ministri della Cecoslovacchia
Prima repubblica slovacca
Repubblica Socialista Ceca
Repubblica Socialista Slovacca
Rivoluzioni del 1989
Divisioni amministrative della Cecoslovacchia
Rivoluzione di velluto


== Altri progetti ==

 Wikimedia Commons contiene immagini o altri file su Cecoslovacchia
 Wikivoyage contiene informazioni turistiche su Cecoslovacchia