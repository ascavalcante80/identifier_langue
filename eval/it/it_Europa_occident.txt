; nei paesi nell'Europa Orientale si sono dissolte le organizzazioni del COMECON e il Patto di Varsavia; altri stati hanno visto riconosciuta la loro indipendenza: la Lituania, l'Estonia, la Lettonia, l'Ucraina ecc. Molti di questi si sono uniti nella NATO e alcuni sono stati ammessi come membri dell'UE.
Fino all'allargamento dell'Unione Europea del 2004, l'Europa occidentale era fortemente associata all'UE, anche se venivano inclusi stati non-membri come Islanda, Norvegia e Svizzera.
Il termine Europa Centrale ha iniziato a riapparire. Ad esempio, la Germania è ora riunita e sarebbe pertanto sbagliato definirla nell'Europa Orientale o occidentale.
Sebbene il termine Europa occidentale sia stato un prodotto della Guerra Fredda, 15 anni dopo la fine rimane ancora molto utilizzato, specialmente dai media e nel linguaggio quotidiano nelle regioni occidentali dell'Europa, principalmente per ragioni di differenza economica e culturale o anche per sentimento di superiorità degli abitanti della parte ovest del continente.
È generalmente noto che il termine Vecchia Europa coniato da Donald Rumsfeld si riferisce alla Vecchia Europa occidentale. Egli intendeva chiaramente i paesi dell'Europa Orientale col termine Nuova Europa. C'è discussione sul fatto se includere o meno il Regno Unito nella Vecchia Europa.
La divisione est-ovest esiste ancora, anche in campi differenti, sebbene non sia così fortemente accentuata come durante la Guerra Fredda.
Quello che di solito si intende parlando di Europa occidentale è l'insieme dei seguenti Paesi:
Isole Britanniche:Regno Unito e Irlanda
Benelux: Belgio, Lussemburgo e Paesi Bassi
Francia e Principato di Monaco
Germania
Grecia e Cipro
Alpi Centrali:Svizzera, Liechtenstein e Austria
Italia: Repubblica Italiana, San Marino, Città del Vaticano e Malta [1]
Penisola Iberica: Spagna, Portogallo, Andorra, e Gibilterra (territorio d'oltremare britannico)
Paesi nordici: Danimarca, Finlandia, Islanda, Norvegia, e Svezia


== Voci correlateModifica ==
Primo Mondo
Piano Marshall


== Altri progettiModifica ==

 Wikimedia Commons contiene immagini o altri file su Europa occidentale
 Wikivoyage contiene informazioni turistiche su Europa occidentale