 ferite. Solo nell'agosto del 1991 l'Unione Sovietica riconobbe l'indipendenza della Lituania.
Da allora Vilnius ha sempre più preso i caratteri di una città dell'Europa Occidentale. Molti palazzi antichi sono stati restaurati. Si è anche costruito un nuovo centro direzionale, il cui edificio più alto, l'Europa Tower, tocca i 150 metri. Nel 2009, Vilnius, è stata nominata "Capitale europea della cultura". È, tra l'altro, anche sede arcivescovile.


== Economia ==
Vilnius è il principale centro economico della Lituania ed uno dei maggiori centri finanziari degli stati baltici. Anche se comprende solo il 15% della popolazione lituana, produce circa il 35% del PIL. Sulla base di queste cifre, il suo PIL pro capite, basato sulla parità di potere d'acquisto, nel 2005 ammonta a circa 33.100 dollari, superiore alla media dell'Unione europea. La crisi economica che ha semiparalizzato il paese nel 2009 ha fermato lo sviluppo della città.


== Trasporti ==
Vilnius è il punto di partenza delle autostrade Vilnius - Kaunas - Klaipeda e Vilnius-Panevežys. Anche se il fiume Neris sarebbe navigabile, non esistono regolari trasporti via acqua. All'Aeroporto Internazionale di Vilnius fanno capo i principali collegamenti aerei tra la Lituania e le maggiori città d'Europa. Anche la stazione ferroviaria di Vilnius è un importante nodo di comunicazioni.
Un complesso di linee, esercitate con autobus e filobus, permette di collegare i vari punti della città. È in programma la costruzione di una metropolitana.


== Sport ==
La principale squadra di pallacanestro cittadina è il Lietuvos Rytas, che gioca nella Siemens Arena, il più grande impianto coperto nazionale. A livello calcistico la crisi economica che ha colpito duramente il paese durante tutto il 2009 ha ridotto i club calcistici: nella massima serie rimane solo il glorioso Žalgiris Vilnius, campione in carica del campionato lituano negli ultimi due anni (2013 e 2014), dopo aver dovuto affrontare per problemi finanziari anche una retrocessione nella seconda divisione.


== Gemellaggi ==
 Pavia
 Donetsk
 Reykjavík
 Cracovia
 Varsavia
 Danzica
 Łódź
 Tirana
 Palermo


== Personalità originarie di Vilnius ==
Jasha Heifetz, violinista statunitense d'origine lituana
Romain Gary, scrittore francese d'origine russo-lituana
Andrius Mamontovas, cantante sovietico e successivamente lituano
Rimantas Kaukėnas, cestista
Kšyštof Lavrinovič, cestista
Darjuš Lavrinovič, cestista
Feliks Ėdmundovič Dzeržinskij, rivoluzionario sovietico di famiglia russo-polacca
Evaldas Šiškevicius, ciclista
Ignaty Yulianiovich Krachkovsy, orientalista
Arnas Fedaravicius - attore


== Onorificenze ==


== Note ==
^ Sito Istituto Statistica Lituania
^ Giuseppe Caraci e Feliks Kopera, VILNA, in Enciclopedia Italiana, Roma, Istituto dell'Enciclopedia Italiana, 1937. URL consultato il 1º marzo 2015.
^ (LT) Info e dati su Vilnius.lt
^ Città gemellate con Tirana dal suo sito ufficiale (PDF), tirana.gov.al. URL consultato il 26 luglio 2010.
^ Gemellaggio Palermo-Vilnius, adnkronos.com. URL consultato il 26 luglio 2012.


== Bibliografia ==
O. Niglio, Restauri in Lituania. Vilnius Capitale della Cultura Europea 2009, in "Web Journal on Cultural Patrimony", anno 1, vol. 1, 2006 [1]


== Voci correlate ==
Siemens Arena


== Altri progetti ==

 Wikimedia Commons contiene immagini o altri file su Vilnius
 Wikivoyage contiene informazioni turistiche su Vilnius


== Collegamenti esterni ==
Scheda UNESCO
(EN, LT) Virtual Historical Vilnius