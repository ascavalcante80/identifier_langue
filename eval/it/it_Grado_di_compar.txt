rite al mondo antico; ulteriore-ultimo(=situato al di là), più frequentemente usato, può indicare anche aggiunta rispetto un'informazione data o un'azione svolta: la Gallia citeriore e ulteriore, ulteriori eserciti.
I superlativi primo e ultimo, che indicano ciò che è al punto iniziale o finale in senso assoluto, hanno anche le forme primissimo e ultimissimo: di primissima scelta, le ultimissime notizie.
Il comparativo del superlativo primo, cioè priore è in uso solo in linguaggio ecclesiastico: frate priore.
Per realizzare una qualifica fortemente soggettiva o stilisticamente marcata, possono prendere il grado: aggettivi etnici di nazionalità, regione, città: italianissimo, sicilianissima, torinesissima ecc.; formule onorifiche: eccellentissimo, "illustrissimo ed eccellentissimo signor Don Carlo D'Aragorn" (A. Manzoni); da squisito abbiamo squisitissimo e ancora: cristianissimo, paganissimo, guelfissimo, mortalissimo ecc. Nel linguaggio pubblicitario o giornalistico vengono usati neologismi, creati con l'aggiunta del suffisso -issimo ad alcuni nomi: partitissima, canzonissima, campionissimo, finalissima).


== Note ==
^ Beccaria, Dizionario di linguistica, 2004, ed. cit., p. 367.


== Bibliografia ==
Dizionario di linguistica e di filologia, metrica, retorica. Diretto da Gian Luigi Beccaria, Torino EINAUDI, Biblioteca Studio 21, ed. 1994 e 1996. 4ª rist., pp. 816 ISBN 88-06-13977-0.
Grammatica italiana. Italiano comune e lingua letteraria. Luca Serianni (con la collaborazione di Alfredo Castelvecchi), Torino UTET libreria, Linguistica ed. 1989 seconda ed. 1991, pp. 752 ISBN 88-7750-033-6.
La Linguistica del Novecento. Giulio C. Lepschy, il Mulino, Bologna, Le vie della civiltà, 1992, nuova ed. 1996 ISBN 88-15-05266-6
Corso di lingua latina. I. Fonetica, Morfologia, Sintassi. Lao Paletti, Torino PARAVIA 1974, 16ª rist. 1987 pp. 604. ISBN 88-395-0387-0
Propedeutica al latino universitario. Alfonso Traina e Giorgio Bernardi Perini, PATRON editore, Bologna 1995, V ed. pp. 528. ISBN 88-555-2307-4


== Voci correlate ==
Grammatica italiana
Parti del discorso
Gradi e alterazioni degli avverbi