 delle Punicaceae (melograno);
cabosside: frutto del cacao;
bacca deiscente, tipica della noce moscata (a maturità libera il seme con arillo), e dell'Ecballium (Cucurbitaceae)


=== Frutti composti ===
Sono quelli derivati da più pistilli dello stesso fiore che rimangono uniti anche nel frutto. Esempi:
polidrupa: deriva da tante piccole drupe inserite sul ricettacolo convesso del fiore (tipiche del genere Rubus); es. mora del rovo, lampone;
conocarpo: deriva dal ricettacolo carnoso e convesso su cui erano inseriti numerosi ovari trasformati in acheni; es. fragola (il vero frutto è composto dagli acheni, la parte carnosa deriva dall'ingrossamento del ricettacolo fiorale).


=== Infruttescenze ===
I singoli frutti derivano da pistilli di fiori diversi che formavano un'infiorescenza più o meno compatta.
sorosio: formato da tante false drupe originatasi dalla concrescenza dei calici carnosi (mora del gelso), da corta spiga (pseudodrupa), oppure l'ananas con asse brattee e frutti carnosi.
siconio: deriva da un ricettacolo semi- carnoso e concavo tappezzato al suo interno da fiori femminili che daranno degli acheni (Fico).


=== Falsi frutti ===
pomo: deriva da un ovario pentacarpallere infero sincarpico avvolto dal ricettacolo carnoso con il quale concresce (il vero frutto è il torsolo), calice persistente.
cinorrodo:è il "frutto" del genere Rosa; è un falso frutto a coppa carnosa, derivante dal ricettacolo. I frutti sono gli acheni in esso racchiusi.
arillo: ha la forma simile a una bacca e la polpa però non deriva dall'ingrossamento dell'ovario ma dai tegumenti seminali.


== Voci correlate ==
Frutta
Maturazione dei frutti


== Altri progetti ==

 Wikiquote contiene citazioni sul frutto
 Wikizionario contiene il lemma di dizionario «frutto»
 Wikimedia Commons contiene immagini o altri file sul frutto


== Collegamenti esterni ==
(EN) Fruits information
Frutto, in Tesauro del Nuovo soggettario, BNCF, marzo 2013.