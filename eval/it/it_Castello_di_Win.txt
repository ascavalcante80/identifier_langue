, il castello riassunse il ruolo originario di fortezza, ed il re e la regina assieme alle loro figlie Elisabetta e Margaret, preferirono vivere al sicuro all'interno del castello piuttosto che a Londra. Ad ogni modo il re e la regina si recavano a Londra ogni giorno, ritornando a Windsor per la notte, anche se a livello ufficiale la coppia continuava a risiedere a Buckingham Palace per questioni d'immagine e soprattutto di propaganda politica all'estero. A seguito della cessazione delle ostilità nel 1945, la famiglia reale lasciò Windsor e ritornò alla Royal Lodge. Fu sempre Giorgio VI, inoltre, a rivitalizzare le cerimonie relative ai cavalieri dell'Ordine della Giarrettiera che presero stabilmente annuale svolgimento proprio nella cappella del castello di Windsor.
Nel 1952 la regina Elisabetta II ascese al trono e decise di fare di Windsor la sua principale residenza per i week-end. Gli appartamenti privati ("D") che non erano stati propriamente occupati sin dall'epoca della regina Mary vennero rinnovati e modernizzati e qui prese residenza l'intera famiglia reale durante i soggiorni.
Il 20 novembre 1992, un incendio divampò nella cappella privata della regina (tra "C" e "D"), ma venne presto arginato. Il fuoco era bruciato per 15 ore, distruggendo ben nove delle sale di stato, e danneggiando oltre 100 ambienti in gran parte della corte alta. Il totale dell'area danneggiata corrispondeva a circa 9.000 m2, ovvero un quinto della grandezza del castello. I lavori di restauro vennero completati solo nel 1997, prendendo nel contempo la decisione di aprire il pubblico per la prima volta le sale di stato. Il costo totale dei ripari ammontò a 37.000.000 di sterline e vennero ricavati da una tassa addizionale imposta agli inglesi. Molti dei soffitti interni dovettero essere ricreati sul modello degli originali anche se altre stanze danneggiate vennero completamente ricostruite in stile moderno. Tra queste stanze vi era compresa anche la Cappella Privata della regina, la nuova Lantern Lobby e interamente il soffitto della St George's Hall. Quest'ultima venne realizzata in quercia verde, un materiale tipico dell'epoca medioevale. Ad ogni modo, cioè che è meno noto ai visitatori, furono le aree di sicurezza che vennero ricavate da questi restauri e i nuovi sistemi impiantati, con riserve anche sui quartieri di servizio.
Negli ultimi anni la regina ha significativamente incrementato l'uso del castello non solo come sua residenza estiva o dei fine settimana ma anche come vero e proprio palazzo reale. Il castello ospita sovente i banchetti di stato ufficiali.
Windsor è oggi anche una delle maggiori attrazioni artistiche di tutta l'Inghilterra, divenuto tale proprio sullo stimolo impartito dalla regina Elisabetta. Nel 1994, inoltre, venne scoperto un filone di petrolio sotto il castello e la regina concesse il permesso di inviare una squadra di esplorazione che decretò che la presenza poteva ammontare a circa un fatturato di un miliardo di dollari. La regina dispose ad ogni modo che gli eventuali profitti di questa riserva sarebbero dovuti andare alle casse dello stato anche se formalmente essi sarebbero stati di sua proprietà.


=== Il XXI secoloModifica ===
Il 30 settembre 2006 venne riportato che la regina, in merito alle riforme per le pari opportunità degli abitanti del Regno Unito, offrì degli spazi nel castello di Windsor per garantire un luogo di preghiera ai musulmani.


==== I grandi scavi realiModifica ====
Il castello di Windsor è una delle residenze reali inglesi che sono state più ampiamente sottoposte a scavi archeologici alla riscoperta del suo antico passato e grandi opere di scavo vennero portate avanti nel 2006 in occasione dell'ottantesimo compleanno della sovrana.
Windsor divenne così il sito della scoperta di due fondamentali ritrovamenti:
Nella corte alta vennero ritrovate le fondamenta della Torre Circolare erette nel 1344 da Edoardo III, oltre ad un'area affrescata in stile medioevale in situ. Ai tempi di Edoardo la Torre Circolare di circa 60 metri di diametro era utilizzata per le feste e i banchetti di stato oltre che per delle rappresentazioni teatrali che si rifacevano al ciclo arturiano.
Nella corte inferiore, venne trovata la collocazione originaria della Great Hall di Enrico III, con ancora delle mura perimetrali che vennero ritrovate. Questo permise agli archeologi di stabilire effettivamente dove si trovasse il primo palazzo reale usato come residenza a Windsor.


== Voci correlateModifica ==
Royal Collection


=== Persone nate al castello di WindsorModifica ===
Edoardo III d'Inghilterra
Enrico VI d'Inghilterra


== NoteModifica ==
^ Raymond South, The Book of Windsor, Barracuda Books, 1977, p. 35, ISBN 0-86023-038-4.
«Eodem anno [1110] rex curiam suam tenuit ad Pentecosam apud novam Windlesores».

^ William Lambarde, Dictionarium Angliæ topographicum & historicum, Fletcher Gyles, 1730.
^ a b c Neville Williams, Royal Homes, Lutterworth Press, 1971, ISBN 0-7188-0803-7.
^ Bubonic Plague - Black death in the Elizabethan Era and medical treatments
^ B J W Hill, Windsor Castle, Pitkin Pictorials Ltd., 1972.
^ Colin Ward, "Cotters & Squatters", publ Five Leaves 2002, William Hepworth Dixon, "Royal Windsor, Vol 4", publ. Hurst & Blackett 1879, citazione dal XXIX capitolo, “Windsor Uncrowned”, pp 269etc..
^ Bob Wilcock, The 1908 Olympic Marathon, Journal of Olympic History, Volume 16, Issue 1, March 2008.
^ 1994: Royal approval for oil drilling at Windsor, BBC. URL consultato il 22 luglio 2007.
^ a b Queen Elizabeth, Wildcatter, Time Magazine, 19 dicembre 1994. 
^ Queen grants Muslim prayer room, BBC News Online, 30 settembre 2006.
^ Upper Ward complete decorated medieval floor tile, su Big Royal Dig - Time Team, Channel 4.
^ Latest from Windsor Castle, su Big Royal Dig - Time Team, Channel 4.


== Altri progettiModifica ==

 Wikimedia Commons contiene immagini o altri file su Castello di Windsor


== Collegamenti esterniModifica ==
Residenze Reali: Castello di Windsor
Sito ufficiale di Windsor