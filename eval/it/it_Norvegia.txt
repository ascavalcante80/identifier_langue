ca ===
Il più celebre compositore classico norvegese è Edvard Grieg, la cui musica è stata la prima proveniente dalla Norvegia unita, anche se precedentemente, durante l'unione con la Svezia, erano vissuti Halfdan Kjerulf e il violinista Ole Bull i quali ebbero successo sia in Europa sia negli Stati Uniti d'America. Oggi i più importanti rappresentanti della musica classica norvegese sono le due orchestre filarmoniche di Oslo e di Bergen.
Nati negli anni ottanta sono saliti alla ribalta internazionale il gruppo degli A-ha, esploso in tutto il mondo nel 1985 con il brano Take on Me; gli A-ha, sciolti nel 2010, dopo venticinque anni di successi, sono considerati a livello mondiale la più importante band norvegese di esportazione e per tale motivo i suoi membri hanno ricevuto il più alto riconoscimento concedibile dalla Corona norvegese: la Croce di S. Olav.
Per la musica elettronica, il più conosciuto è sicuramente Ørjan Nilsen, DJ e produttore di musica trance, ormai famoso in tutto il mondo, supportato da moltissimi grandi DJ e produttori del genere come Armin van Buuren, Ferry Corsten e John o' Callaghan. Nato a Kirkenes, piccola cittadina nel nord della Norvegia, il 14 giugno 1982.
Nell'ambito del rock alternativo grande riscontro europeo ha avuto la band Motorpsycho formatasi a Trondheim nel 1989 e oggi ancora attiva; noti all'estero, in ambienti di nicchia, sono i Supersilent, quartetto (e poi trio) di un personalissimo jazz d'avanguardia, totalmente improvvisato e ricco di elettronica.
Negli anni novanta, i Röyksopp, una band synth-pop originaria di Tromsø, ha raggiunto il palcoscenico internazionale, mentre della stessa città possiamo citare Lene Marlin, la quale ha avuto enorme successo negli anni 2000 sulla scena pop internazionale.
Nella musica contemporanea sono conosciuti anche gruppi musicali del genere black metal, tra cui i Mayhem, gli Emperor, Burzum, i Dimmu Borgir, i Gorgoroth, i Darkthrone, gli Ancient, i Limbonic Art, i Carpathian Forest, i Satyricon, gli Immortal, i Gehenna, i 1349, i Borknagar, i Taake, i Kampfar, i Windir, i Keep of Kalessin, gli Enslaved e altri ancora. Da ricordare che alcuni esponenti di tali gruppi furono a capo del Black Metal Inner Circle, che si rese responsabile di molti roghi di chiese, anche storiche, negli anni novanta. Nel paese molto diffuso è anche il Gothic metal con artisti come Theatre of Tragedy, Sirenia, Tristania, e molte altre.
La Norvegia è stata protagonista dell'Eurovision Song Contest in tre occasioni: vincendo nell'edizione del 1985 con il brano La det swinge cantato dal duetto Bobbysocks, nell'edizione del 1995 con il delicato brano strumentale Nocturne del duo Secret Garden e nell'edizione del 2009 con Fairytale di Alexander Rybak.
Un altro gruppo norvegese, i Mhoo, sta acquistando notorietà grazie alle apparizioni sulla televisione nazionale. Il suo genere è bluegrass/country/latino.
Un altro gruppo che ha raggiunto il successo internazionale è il gruppo indie pop Kings of Convenience.


== SportModifica ==
Lo sport in Norvegia è abbastanza praticato, soprattutto nell'ambito degli sport invernali. Infatti, la Norvegia detiene il record di medaglie conquistate e la prima posizione nel medagliere dei Giochi olimpici invernali con un totale di 303 medaglie (107 d'oro, 106 d'argento e 90 di bronzo), davanti anche agli Stati Uniti,. Nell'ambito invernale, particolarmente popolari sono il Biathlon e lo Sci di fondo; infatti, i due atleti più titolati ai Giochi olimpici invernali, Ole Einar Bjørndalen, vincitore di 6 medaglie d'oro, 4 d'argento e 1 di bronzo, e Bjørn Dæhlie, vincitore di 8 medaglie d'oro e 4 d'argento, sono entrambi norvegesi. Sempre Bjørn Dæhlie, tra le altre cose, ha conquistato 6 Coppe del Mondo di sci di fondo tra il 1991 e il 1999, mentre Ole Einar Bjørndalen ha conquistato 36 medaglie ai Campionati del mondo di biathlon (16 d'oro, 11 d'argento e 9 di bronzo), con in aggiunta 6 Coppe del Mondo, di cui 5 tra il 2002 e il 2009. In ambito estivo, solamente negli ultimi anni sono emersi atleti norvegesi capaci di mettersi in luce nelle manifestazioni internazionali più importanti. Tra questi rientrano il nuotatore Alexander Dale Oen, specializzato nei 100 metri rana e vincitore della medaglia d'argento ai Pechino 2008 e della medaglia d'oro ai Shanghai 2011, l'atleta Andreas Thorkildsen, specializzato nel tiro del giavellotto, e vincitore di due medaglie d'oro alle Olimpiadi, rispettivamente ai Atene 2004 e Pechino 2008, 1 medaglia d'oro e tre d'argento ai Campionati mondiali e due medaglie d'oro ai Campionati europei rispettivamente a Göteborg 2006 e Barcellona 2010, e il canottiere Olaf Tufte. Il calcio ha raggiunto una discreta popolarità in ambito maschile, il cui miglior risultato è la conquista della medaglia di bronzo ai Giochi Olimpici di Berlino 1936, mentre è abbastanza praticato in ambito femminile, la cui rappresentativa nazionale è arrivata a conquistare l'oro olimpico ai Giochi Olimpici di Sydney 2000.


== TradizioniModifica ==


=== FestivitàModifica ===
La Festa dell'Indipendenza, celebrata il 17 maggio (data in cui nel 1814 la Norvegia ottenne una Costituzione propria), è la ricorrenza più importante del calendario norvegese.


== NoteModifica ==


== Voci correlateModifica ==
Linea di successione al trono di Norvegia
Corona del principe Carlo di Norvegia
Corona di Norvegia
Corona della regina di Norvegia
Croce Rossa norvegese
Cucina norvegese
Andreas Aabel
Dorotea di Danimarca
Gro Hammerseng
Norwegian Space Centre
Attentati del 22 luglio 2011 in Norvegia
Istruzione in Norvegia
Lista dei CAP della Norvegia


== Altri progettiModifica ==

 Wikiquote contiene citazioni di o su Norvegia
 Wikizionario contiene il lemma di dizionario «Norvegia»
 Wikinotizie contiene notizie di attualità sulla Norvegia
 Wikimedia Commons contiene immagini o altri file sulla Norvegia
 Wikivoyage contiene informazioni turistiche sulla Norvegia


== Collegamenti esterniModifica ==
Norvegia, in Open Directory Project, Netscape Communications. (Segnala su DMoz un collegamento pertinente all'argomento "Norvegia")
Scheda sulla Norvegia dal sito Viaggiare Sicuri - Sito curato dal Ministero degli Esteri e dall'ACI
(DA, DE, EN, ES, FR, IT, NL, NO) VisitNorway - La guida ufficiale della Norvegia.
(DE, EN, FR, IT, NO) Il sito dell'Ambasciata di Norvegia
Paesaggi della Norvegia
Altfornorge