onarca Britannico moderno. I precedenti sovrani avevano avuto un ruolo molto più attivo di lei nel governo del Paese. Una serie di riforme videro l'aumento del potere della Camera dei Comuni a scapito della Camera dei Lord e della Corona stessa, con il ruolo del monarca sempre più simbolico dell'unione del Paese. Dal regno di Vittoria in avanti il monarca aveva, usando le parole di Walter Bagehot, "il diritto di essere consultato, il diritto di consigliare ed il diritto di avvisare".
La monarchia di Vittoria divenne più simbolica che politica, con forte enfasi sulla moralità e sui valori della famiglia vittoriana, in contrasto con gli scandali sessuali, finanziari e personali legati ai precedenti membri della famiglia degli Hannover che avevano portato discredito alla monarchia. Il regno di Vittoria creò per i britannici il concetto di 'monarchia di famiglia' in cui anche la crescente (anche di importanza) classe media potesse identificarsi.
Vittoria fu la prima portatrice conosciuta di emofilia e di porfiria nella famiglia Reale, per verosimile mutazione spontanea, potrebbe anche aver ereditato l'allele emofilico A da sua madre. L'emofilia per questo motivo è anche nota come "emofilia reale". Si mormora anche che il Duca di Kent non fosse il padre biologico della Regina, ma che invece sia stata figlia del segretario personale di sua madre, ritenuto l'amante di lei, l'irlandese Sir John Conroy. Mentre ci sono prove della relazione fra la Duchessa di Kent e Sir Conroy (Vittoria stessa dichiarò al duca di Wellington di essere stata testimone di un incontro fra i due), la storia medica di Conroy non mostra segni di emofilia nella sua famiglia.
Comunque, portatrice sana, lei passò la malattia ad almeno tre dei suoi figli, di cui un maschio malato e due portatrici certe. Il più famoso emofilico della sua discendenza fu il suo bisnipote, il piccolo zarevič Alessio Romanov, ma vi sono anche: Federico, zio materno di zarevič Alessio Romanov; il principe Leopoldo, duca di Albany; la zia materna di zarevič Alessio Romanov, principessa Irene d'Assia e del Reno era anch'essa una portatrice del gene e, attraverso il suo matrimonio con il cugino Enrico di Prussia, portò l'emofilia nel ramo cadetto della famiglia reale prussiana. La principessa Vittoria Eugenia di Battenberg, un'altra nipote della regina Vittoria e prima cugina di Alessandra Feodorovna, madre di zarevič Alessio Romanov, fu anch'essa una portatrice del gene dell'emofilia: sposò il re Alfonso XIII di Spagna e due dei suoi figli nacquero emofiliaci.
La regina Vittoria fu impopolare durante i primi anni della vedovanza, ma divenne estremamente amata durante gli anni '80 e '90 del XIX secolo. Nel 2002 la BBC condusse una ricerca sui 100 Britannici più importanti e Vittoria ottenne il diciottesimo posto.
Le innovazioni che furono introdotte durante il Regno di Vittoria includono: il francobollo (il primo dei quali fu il celeberrimo Penny Black, prodotto nel 1840 e riproducente un'immagine della Regina) e il trasporto ferroviario.


=== Luoghi dedicati a VittoriaModifica ===
Molti luoghi sono stati dedicati alla memoria di Vittoria, tra cui lo stato australiano di Vittoria, la capitale della Columbia Britannica Victoria e quella della Provincia Canadese del Saskatchewan, Regina. Inoltre la città di Port Victoria, capitale delle Seychelles, il Lago Vittoria, il più grande lago africano, e le Cascate Vittoria, che sono le più grandi al mondo, devono il loro nome alla sovrana britannica. Infine a Londra c'è il Victoria and Albert Museum.


=== Monumenti a VittoriaModifica ===
La regina Vittoria rimane il monarca britannico più commemorato nella storia, con statue che vennero erette in sua memoria in tutto l'impero. La statua più grande è quella di fronte a Buckingham Palace che fu eretta come parte del rifacimento della facciata del palazzo una decade dopo la sua morte.
La statua che ha avuto una storia più controversa è quella che fu eretta a Kildare Street davanti a Leinster House a Dublino, l'allora quartier generale della Royal Dublin Society. Fu inaugurata da Edoardo VII. Nel 1924, dopo aver affittato la proprietà per scopi parlamentari, il palazzo fu comprato e convertito nella sede del Dail Eireann, il parlamento del Libero stato d'Irlanda. Dopo molte discussioni sull'opportunità di avere di fronte alla sede del parlamento una statua della Regina della carestia, la statua venne spostata nel 1947. Dopo decenni di declino la statua fu regalata all'Australia negli anni ottanta.
Un monumento molto significativo è quello eretto a Calcutta in India, il Victoria Memorial Hall: una grande costruzione in marmo, progettata secondo uno stile che si rifà al rinascimento italiano ma anche al moghul, circondata da giardini e inaugurata nel 1921.
Va citata la statua della regina a La Valletta, capitale dell'isola di Malta, al centro dell'omonima piazza.


=== FilmografiaModifica ===
L'amore di una grande regina (Mädchenjahre einer Königin) di Ernst Marischka (1954)
La mia regina (Mrs. Brown) di John Madden (1997)
The Young Victoria di Jean-Marc Vallée (2009)


== DiscendenzaModifica ==
Vittoria e Alberto ebbero nove figli, otto dei quali sposarono membri di famiglie reali europee e l'ultima, la principessa Luisa, sposò un duca scozzese.
Internazionalmente Vittoria fu una figura di primo piano, e non solo come rappresentante dell'influenza dell'impero britannico, ma anche a causa dei legami familiari attraverso tutta l'Europa che le fecero guadagnare l'affettuoso soprannome di "nonna d'Europa". Un esempio di questa situazione può essere trovato nel fatto che tre dei maggiori regnanti coinvolti nella prima guerra mondiale su lati opposti fossero o suoi nipoti o sposati a suoi nipoti:
il kaiser Guglielmo II di Germania era figlio della figlia Vittoria;
re Giorgio V del Regno Unito era figlio del figlio Edoardo;
lo zar Nicola II di Russia era sposato con la zarina Alessandra, figlia della figlia Alice.
Altre sue nipoti sedevano come regine consorti sui troni di Grecia, Norvegia e Romania.
Nel 2015 quasi tutti i regnanti europei sono discendenti di Vittoria: ovviamente Elisabetta II del Regno Unito e poi Filippo VI di Spagna, Margherita II di Danimarca, Harald V di Norvegia e Carlo XVI Gustavo di Svezia. Sono pure suoi discendenti gli ex re Guglielmo II di Germania, Costantino II di Grecia, Pietro II di Jugoslavia e Michele I di Romania.


== AscendenzaModifica ==


=== Ascendenza patrilineareModifica ===

Alberto Azzo II, signore di Este
Guelfo, duca di Baviera
Enrico il Nero, duca di Baviera
Enrico l'Orgloglioso, duca di Baviera e di Sassonia e margravio di Toscana
Enrico il Leone, duca di Sassonia e di Baviera
Guglielmo, signore di Lüneburg
Ottone I di Brunswick-Lüneburg, duca di Brunswick-Lüneburg
Alberto I, duca di Brunswick-Lüneburg
Alberto II, detto il Grasso, duca di Brunswick-Lüneburg
Magnus I, detto il Pio, duca di Brunswick-Lüneburg e principe di Wolfenbüttel
Magnus II, duca di Lüneburg e Wolfenbüttel
Bernardo, duca di Brunswick-Lüneburg
Federico II, duca di Brunswick-Lüneburg
Ottone V, duca di Brunswick-Lüneburg
Enrico, duca di Brunswick-Lüneburg
Ernesto, duca di Brunswick-Lüneburg
Guglielmo, duca di Brunswick-Lüneburg
Giorgio, duca di Brunswick-Lüneburg
Ernesto Augusto, elettore di Hannover
Giorgio I, re di Gran Bretagna e Irlanda
Giorgio II, re di Gran Bretagna e Irlanda
Federico, principe del Galles
Giorgio III, re di Gran Bretagna e Irlanda
Edoardo Augusto, duca di Kent
Vittoria


== OnorificenzeModifica ==


=== Onorificenze inglesiModifica ===


=== Onorificenze straniereModifica ===


== NoteModifica ==


== BibliografiaModifica ==
(EN) Cecil Algernon, Queen Victoria and Her Prime Ministers, Londra, Eyre and Spottiswode, 1953.
Simonetta Barbeglia, Alcune pagine dal giornale della vita di S.M. la Regina Vittoria nell’Alta Scozia (1862-1882). Storia di una traduzione, Journal of Anglo-Italian Studies, 2008.
(EN) T. E. May Farnborough, Constitutional History of England since the Accession of George the Third, Londra, Longmans, Green and Co., 1896.
(EN) Christopher Hibbert, Queen Victoria: A Personal History, Londra, HarperCollins, 2000, ISBN 0-00-638843-4.
(EN) Elisabeth Longford, Victoria R.I, Londra, Weidenfeld & Nicolson, 1964, ISBN 0-297-17001-5.
Elisabeth Longford, Vittoria R.I., Collana Storica, Milano, Dall'Oglio, 1967.
Doroty Marshall, The Life and Times of Queen Victoria, Londra, Weidenfeld & Nicolson, 1972 (ristampa 1992), ISBN 0-297-83166-6.
Anka Muhlstein, Victoria Regina, Milano, Bompiani, 1970.
(EN) Giles St Aubyn, Queen Victoria: A Portrait, Londra, Sinclair-Stevenson, 1991, ISBN 1-85619-086-2.
Lytton Stratchey, La Regina Vittoria, Milano, Mondatori, 1930.
Edith Sitwell, La Regina Vittoria, Milano, Longanesi, 1979.
(EN) Stanley Weintraub, Albert: Uncrowned King, Londra, John Murray, 1997, ISBN 0-7195-5756-9.
(EN) Cecil Woodham-Smith, Queen Victoria: Her Life and Times 1819–1861, Londra, Hamish Hamilton, 1972, ISBN 0-241-02200-2.
(EN) Victoria, Encyclopaedia Britannica, britannica.com. URL consultato il 13 agosto 2014.
(EN) The Official Website of The British Monarchy, royal.gov.uk. URL consultato il 13 agosto 2014.
Karl Heinz Wocker, La Regina Vittoria, Milano, Garzanti, 1979.
(DE) Karina Urbach, Queen Victoria. Eine Biografie, Monaco, C.H. Beck, 2011.


== Voci correlateModifica ==
Inghilterra vittoriana
Letteratura vittoriana
Alberto di Sassonia-Coburgo-Gotha
Giubileo d'oro
Giubileo di diamante
Christian Friedrich von Stockmar
Leopoldo I del Belgio
Francesco Paolo Tosti


== Altri progettiModifica ==

 Wikiquote contiene citazioni di o su Vittoria del Regno Unito
 Wikimedia Commons contiene immagini o altri file su Vittoria del Regno Unito


== Collegamenti esterniModifica ==
La Regina Vittoria nel Museo Virtuale Delle Arti Tessili