diffuse nel Medioevo col titolo di Teologia di Aristotele. Cita infatti, in uno dei suoi scritti, la descrizione fatta da Plotino dell'ascesa estatica del filosofo verso il mondo dell'intelligenza pura e della sua visione dell'Uno. Ma allo stesso tempo l'autore zohariano viene sempre più attratto dall'aspetto mistico dell'Ebraismo, che gli appare come suo vero nucleo centrale, e gradualmente viene a riflettere sul mistero della Divinità nella maniera presentata dalla teosofia cabalistica del suo tempo.


=== Misticismo cristiano ===
Secondo la Jewish Encyclopedia "l'entusiasmo provato per lo Zohar veniva condiviso da molti studiosi cristiani, come Giovanni Pico della Mirandola, Johannes Reuchlin, Egidio da Viterbo, e altri, i quali tutti credevano che il libro contenesse prove della verità del Cristianesimo. Erano portati a questa convinzione dalle analogie esistenti tra alcuni degli insegnamenti dello Zohar e di alcuni dogmi cristiani, come la caduta e la redenzione dell'uomo e il dogma della Trinità, che sembra essere espressa nello Zohar nei seguenti termini:
Tuttavia, molti passi dello Zohar parlano dell'unità e unicità di Dio, nel significato inteso dall'ebraismo, piuttosto che della Trinità. Una delle frasi più comuni dello Zohar è "raza d'yichuda "il segreto della sua Unità" che descrive l'Unità di Dio come completamente indivisibile, anche in termini spirituali.
La succitata frase delle tre teste, secondo i cabalisti, ha connotazioni estremamente differenti, siccome è noto che lo Zohar è scritto in termini fortemente codificati secondo la tradizione ebraica, e il suo vero significato si rivela solo ai più giusti. Ciononostante, il significato semplice della suddetta frase, secondo le fonti ebraiche, non ha nessuna relazione con la Trinità. In rapporto all'Ebraismo, Dio stesso è incomprensibile.
Comunque, la nostra relazione con Dio è la Sua Presenza Divina. Ciò potrebbe esser paragonabile ad un uomo in una stanza - c'è l'uomo stesso, e c'è la sua presenza ed il suo rapporto con gli altri nella stanza. In ebraico, questa presenza è nota come "Shekhinah". È anche il concetto del Nome di Dio - è il Suo rapporto con noi e la Sua presenza nel mondo tra di noi. La Sapienza (letteralmente scritta come "Campo di Mele") in termini cabalistici si riferisce alla Shekhinah, la Presenza Divina. L'Inconoscibile (letteralmente scritto come la Presenza Infinitesimale) si riferisce ad eventi sulla terra quando tali eventi possono essere intesi come eventi naturali, invece che di atti di Dio, anche se in realtà sono atti di Dio. Ciò è illustrato come percezione della Shekhinah attraverso un cristallino sfocato, opaco. Con questo si vuol dire che, anche se vediamo la Presenza di Dio (non Dio stesso), attraverso eventi naturali, lo vediamo solo attraverso una lente sfocata, al contrario dei miracoli, nei quali vediamo chiaramente e riconosciamo la Presenza di Dio nel mondo. Il Santo Antico si riferisce a Dio stesso, Che è impercettibile. Questa è la semplice spiegazione ebraica di quella frase nello Zohar, tuttavia, come si sa, ci sono molte interpretazioni cabalistiche più profonde e segrete, che non sono dischiuse alla pubblica conoscenza.
In base alla Jewish Encyclopedia, "questa ed altre simili dottrine trovate nello Zohar sono ormai note per essere molto più antiche del cristianesimo, ma gli studiosi cristiani che sono stati guidati dalla somiglianza di questi insegnamenti a certi dogmi cristiani, hanno ritenuto loro dovere di propagare lo Zohar."


== Lo studio dello Zohar ==
Lo studio dello Zohar è paragonato ad un assaggio dall'Albero della vita in particolar modo in quanto sostegno per lo studioso per la rivelazione della Sefirah Binah. I Maestri insegnano come il miglior momento per il suo studio sia dalla mezzanotte, quando vengono aperti più facilmente i cancelli celesti e la porta del cielo e possibilità più ampia per il tikkun. Si ritiene inoltre che chi, del popolo d'Israele, studia lo Zohar abbia la possibilità di non essere colpito dai danni dell'esilio. Studiare lo Zohar è sentire la Presenza divina ed essere pronti all'esperienza interiore, fino a trasportare la coscienza in una rivelazione mistica.
Il libro giunge a seguito di una tradizione che comprende cinque parti:
la tradizione narrativa dell'Haggadah, attraverso il Talmud e il Midrash, ma anche i racconti, le massime e le parabole dei Rabbini
la tradizione normativo-legale dell'Halakhah
la tradizione liturgica che si allarga dalla precedente trasformando la preghiera in poesia
la pratica mistica della Merkavah
la tradizione esoterico-speculativa che ruota attorno al Sépher Yetziràh
e che si è trasmessa attraverso i cabalisti con i loro segreti: dal Bahir e i vari rabbi Abraham Ben David di Posquières, suo figlio Isaac il cieco, Moshe ben Nahman, Jonah Gerondi, e altri tra i circoli di Provenza, Catalonia, Castiglia (dove pare fu composto lo Zohar) e la città di Gerona il risultato finale della cui ricerca era la restaurazione dell'unità divina attraverso la congiunzione armonica delle Sefirot e la rivelazione (che è anche nascondimento) della Shekhinah (che qualcuno intendeva coincidesse con Israele stessa).
Lo Zohar, di circa 1.700 pagine, è diviso in 3 sezioni (su Genesi, su Esodo e la terza sui restanti tre libri della Torah, alle quali si aggiunge una quarta parte recuperata da omissioni precedenti e con commenti a Rut, Echa e al Cantico dei cantici. In alcune edizioni fanno parte del libro anche il Tiqquney Zohar (70 modi di commento ai versi d'apertura del Libro della Genesi) e lo Zohar Hadash (o nuovo Zohar) o altri brevi testi tutti di commento "amoroso" verso la Torah intesa meno come testo e più come presenza viva da corteggiare dinamicamente perché riveli i suoi segreti, l'ultimo dei quali non si potrà conoscere prima del tempo messianico.
Il libro racconta di Shimon bar Yohai e dei suoi 8 allievi che si sostengono vicendevolmente e che si fanno compagnia raccontandosi avventure, vagabondaggi e incontri con altri maestri e strane figure, come di fatto succedeva nei circoli medievali di iniziati alla Cabala. L'ambientazione storica è però evitata e si parla di alberi, strade e giardini piuttosto che di case e sinagoghe come luoghi d'incontro (questo fece dire allo Scholem che fosse una specie di "romanzo mistico"). Due incontri vengono però tenuti in stanze speciali dell'assemblea: l'Idra Rabba, o grande Idra, e l'Idra Zuta, o piccola Idra: nel primo tre dei nove studiosi muoiono di estasi e nel secondo, anni più tardi, sette studenti si raccolgono attorno al letto di morte del maestro.


== Edizioni ==
La prima edizione a stampa è uscita a Mantova nel 1558, quasi contemporaneamente a una di Cremona del 1560. Seguono una di Salonicco del 1597 (parziale) e una di Amsterdam del 1715. Quest'ultima è spesso la base delle edizioni più moderne, come quelle di Livorno e di Vilnius.


== Rabbini dello Zohar ==


== Riferimenti nell'immaginario moderno ==
Il testo è coinvolto nella trama del romanzo Rex tremendae maiestatis di Valerio Evangelisti.
Lo scrittore e rabbino Chaim Potok ha posto lo Zohar come sfondo spirituale del suo romanzo The Book of Lights (1981 - Il libro delle luci, tr. ital. di Mara Muzzarelli, Garzanti 2004).
Nella saga di videogiochi Xenosaga lo Zohar è un oggetto divino, fonte di inimmaginabile potere.


== Note ==
Jewish Encyclopedia, New York, Funk and Wagnalls, 1901–1906.


== Bibliografia ==
Giulio Busi (a cura di), Zohar. Il libro dello splendore, traduzione di Anna Linda Callow, Torino, Einaudi, 2008. ISBN 978-88-06-17549-8
(EN) Arthur Green, A Guide to the Zohar, Stanford University Press, 2004. ISBN 0-8047-4908-6
Maurice-Ruben Hayoun, Lo Zohar. Alle origini della mistica ebraica, Milano, Jaca Book, 2012. ISBN 978-88-16-40918-7
Moshe Idel, Cabala ed erotismo: metafore e pratiche sessuali nella Cabala, 1986, trad. Tiziana Villani, Milano: Mimesis, 1993. ISBN 88-85889-28-X
Giuseppe Laras, La mistica ebraica e il pensiero cabbalistico dello Zohar, Milano, CUEM, 2004. ISBN 978-88-6001-849-6
Elena Loewenthal (a cura di), Zohar. Il libro dello splendore. Passi scelti della Qabbalah a cura di Gershom Scholem, Torino, Einaudi, 1998. ISBN 978-88-06-14307-7
Matt, D.C., Zohar. Un'antologia commentata del massimo testo cabbalistico, La Giuntina, 2011. ISBN 978-88-8057-403-3
Gershom Scholem (a cura di), I segreti della creazione. Un capitolo del libro cabbalistico «Zohar», Milano, Adelphi, 2003. ISBN 978-88-459-1637-3
Gershom Scholem, Il nome di Dio e la teoria cabbalistica del linguaggio, Milano, Adelphi, 1998. ISBN 978-88-459-1314-3
Gershom Scholem I segreti della creazione. Un capitolo del libro cabbalistico «Zohar», La Giuntina, 2003. ISBN 978-88-459-1637-3
(EN) Gershom Scholem, Major Trends in Jewish Mysticism, Schocken Books, 1995. ISBN 978-0-8052-1042-2
(EN) Isaiah Tishby, Wisdom of the Zohar, tr. inglese David Goldsterin, 3 voll., Londra, Littman Library, 1989 e 1997. ISBN 1-874774-28-5
(EN) A.E. Waite, The Secret Doctrine in Israel. A Study of the Zohar and its Connections, Londra, 1913.
(IT) (HE) Rabbi Shimon bar Yochai, Sefer Ha-Zohar, Idra Rabba Kadusha-Il Libro dello Splendore, la Santa Maggiore Assemblea, Providence University Inc, ULC-ITALIA, 2006 (anche con traduzione in latino)


== Voci correlate ==
Cabala lurianica
Cinque Mondi
Creazione (teologia)
Ebraismo rabbinico
Ein Sof
Shekhinah
Esegesi mistica ebraica
Heikhalot
Lag b'omer
Miti di Dio nell'Ebraismo
Nomi di Dio nella Bibbia
Qabbalah
Shimon bar Yochay
Tempio di Gerusalemme
Tiqqun


== Altri progetti ==

 Wikisource contiene una pagina dedicata a Zohar
 Wikiquote contiene citazioni di o su Zohar


== Collegamenti esterni ==
F. Dal Bo, Tra la sabbia e le stelle: Scholem e la traduzione di Zohar 22a-26b, in "Materia Giudaica", VIII, 2, 2003, pp. 297-309 Un'analisi della traduzione del primo capitolo dello Zohar compiuta da Gershom Scholem
"L'aramaico dello Zohar" di A. L. Callow (IT)
Lo Zohar il Libro dello Splendore Breve introduzione allo Zohar in italiano con Rav Michael Laitman, Presidente del Centro Mondiale di Studi Kabalistici Bnei Baruch
L'Antico Testo interamente scaricabile in lingua originale e gratuitamente dal sito del Centro Mondiale di Studi Kabalistici Bnei Baruch
Articoli interpretati dal Rav Michael Laitman
I Misteri del Libro dello Zohar, Interpretati dal Rav Michael Laitman
Zohar Pages in English, at ha-zohar.net, including the Introduction translated in English, and The Importance of Study of the Zohar, and more
Sefer haZohar and Tikunei haZohar in various formats in PDF files; and related booklets
Sefer haZohar, ed. Mantova (1558), alla National Library of Israel, DjVu file
Sefer haZohar, ed. Cremona (1559), alla National Library of Israel, DjVu file
La Zohar scaricabile in ebraico (HE)
"The Zohar in English: Bereshith to Lekh Lekha" (EN)
"The Zohar in English: some mystical sections" (EN)
Il Centro Kabbalah di traduzione della Zohar (EN)
Zohar Originale con Commentario Sulam (EN) (HE)
"NOTES ON THE ZOHAR IN ENGLISH: An Extensive Bibliography" (EN)
7 Brevi videolezioni sulla Zohar del Kabbalah Education & Research Institute (EN)
Studio quotidiano della Tikunei Zohar in inglese (EN)