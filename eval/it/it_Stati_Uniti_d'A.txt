ende specializzate nel comparto delle nuove tecnologie e dell'informatica.


=== Servizi ===
Gli Stati Uniti d'America sono, insieme al Sud Africa e la Cina, le sole nazioni industrializzate a non avere una copertura sanitaria universale. Questo è causa di un forte dibattito in America sulla possibilità di ampliare a tutti le cure sanitarie.
Il 25 marzo 2010 il presidente Barack Obama firma la legge della riforma sanitaria.[1] Tra i cambiamenti che si dovrebbero verificare con la riforma vi sono: l'aumento del numero di persone tutelate dal sistema sanitario (32 milioni in più), la diminuzione della spesa governativa per la sanità (pari al 4% del pil nel 2007, il doppio della media delle nazioni facenti parte dell'OCSE). Inoltre si stima come la metà delle bancarotte individuali siano cagionate da spese mediche improvvise e non coperte da tutela assicurativa: tale fenomeno dovrebbe pertanto subire un decremento.[2]
Con circa 15,5 milioni di persone, il settore dell'assistenza sanitaria e assistenza sociale rappresentava il principale settore di occupazione. Circa il 12% dei lavoratori è sindacalizzato, contro il 30% dell'Europa occidentale. La Banca Mondiale classifica gli Stati Uniti nel primo posto per facilità nell'assunzione dei lavoratori. Tra il 1973 e il 2003, le ore lavorative medie per un lavoratore americano è cresciuto di 199 ore. Come risultato, gli Stati Uniti mantengono la più alta produttività del lavoro del mondo, sebbene non in termini di produttività per ora lavorata come fino ai primi anni novanta: i lavoratori di Norvegia, Francia, Belgio e Lussemburgo si trovano meglio piazzati in questo indicatore. Rispetto all'Europa, negli Stati Uniti le tasse su proprietà e reddito delle società sono in genere più elevate, mentre il lavoro sconta in genere aliquote fiscali più basse.
Il tasso di disoccupazione negli USA dovrebbe restare stabile nel 2012 ed essere intorno all'8,4% a fine anno.


=== Reddito e sviluppo umano ===

Secondo lo United States Census Bureau, il reddito medio lordo delle famiglie statunitensi nel 2007 è stato di 50 233 $, con medie che variano dai 68 080 $ nel Maryland ai 36 338 $ del Mississippi. A parità di potere d'acquisto la media è simile ai quella delle maggiori nazioni sviluppate. I tassi di povertà, dopo essere scesi bruscamente durante la metà del XX secolo, si sono stabilizzati dai primi anni settanta, ma sono decisamente aumentati dalla fine degli anni novanta. Ora la povertà affligge oltre il 30% della popolazione. Lo stato sociale è ormai tra i più austeri nel mondo sviluppato, ma mentre esso tutela e riduce la fascia debole tra la popolazione anziana, in proporzione poco è fatto per la fascia più giovane. Uno studio 2007 dell'UNICEF sul benessere dei bambini tra le 21 nazioni più industrializzate, pone gli Stati Uniti tra gli ultimi posti.

Nonostante i forti aumenti di produttività, la bassa disoccupazione e la bassa inflazione, gli incrementi di reddito a partire dagli anni ottanta hanno avuto una crescita lenta rispetto ai precedenti decenni, oltre a essere stato meno ampiamente condivisi, e accompagnati da una maggiore insicurezza economica.
Tra il 1947 e il 1979 il reddito medio è aumentato di oltre l'80% nell'insieme di tutte le classi di reddito, con i redditi più bassi cresciuti a un ritmo più elevato rispetto a quelli elevati. Il reddito familiare medio è aumentato dal 1980 in gran parte a causa di un doppio reddito all'interno delle famiglie, la riduzione del divario tra i sessi e per il maggior numero di ore lavorate, ma la crescita è stata più lenta e maggiormente concentrata nei redditi più elevati. Di conseguenza, i redditi di gran lunga più elevati, che corrispondono all'1% dei redditi, hanno generato il 21,8% del reddito totale prodotto nel paese nel 2005, cifra che è più che raddoppiata dal 1980, rendendo gli Stati Uniti uno dei paesi con la maggiore disparità di reddito tra nazioni sviluppate. La ricchezza, come reddito, è estremamente concentrata: il 10% della popolazione, la fascia più ricca, possiede il 69,8% della ricchezza del paese, la seconda quota più elevata tra le nazioni sviluppate. L'1% posto al vertice possiede il 33,4% del patrimonio netto.
Secondo le statistiche del 2012, il 24% degli statunitensi è ricco (ha cioè un reddito superiore ai 200 000 dollari annui), il 61% appartiene al ceto medio (ha un reddito che oscilla tra i 199 999 e i 28 000 dollari) e il 15% è povero (cioè guadagna in un anno meno di 28 000 dollari). La povertà colpisce soprattutto una parte degli afroamericani e gli immigrati arrivati da poco (ispanici, albanesi, slavi arrivati dopo il crollo del Muro di Berlino e Arabi. Nel corso degli anni il Governo Federale ha dato vita a numerose iniziative e strutture nel campo della solidarietà sociale, la più importante delle quali è la "Corporation for National and Community Service (CNCS)", una agenzia governativa nella quale a cominciare dal 1993 sono confluite, attraverso un complesso processo di progressivo accorpamento, numerose e diverse iniziative umanitarie e assistenziali interne, tra cui la AmeriCorps VISTA.


== Ambiente ==


=== Fauna e flora ===

L'ecosistema degli Stati Uniti è molto vario: circa 17 000 specie di piante vascolari sono presenti negli Stati Uniti contigui e nell'Alaska, e oltre 1800 specie di piante fiorite si trovano nelle isole Hawaii, alcune delle quali presenti anche nel continente. Gli Stati Uniti sono la patria di oltre più di 400 specie di mammiferi, 700 specie di uccelli, 500 specie di rettili e anfibi, e 90 000 specie di insetti. Sono presenti 60 parchi nazionali e centinaia di altri parchi, foreste e zone desertiche protette a livello federale. Nel complesso il governo gestisce il 28,8% del territorio, buona parte del quale è protetta.


=== Inquinamento ===
L'inquinamento negli Stati Uniti è sottoposto a controllo da parte di Uffici Federali come l’Environmental Protection Agency, o EPA.


==== Inquinamento atmosferico ====
Il governo degli Stati Uniti nel 2012 intende regolare le emissioni di CO2 dalle centrali elettriche. Il nuovo piano si chiama Greenhouse Gas New Standard Performance. L’Environmental Protection Agency, o EPA, ha segnalato come inquinanti, più di 450 aziende statunitensi.


==== Inquinamento del suolo ====
L'inquinamento del suolo è causato principalmente dai rifiuti solidi urbani. Secondo il World Watch Institute di Washington, nell'ambito del suo programma Vital signs, «segni vitali», segnala che gli Stati uniti producono, 621.000 tonnellate al giorno di rifiuti solidi urbani non totalmente riciclabili che causano un inquinamento delle acque, portando nella catena alimentare metalli pesanti come il cadmio, lo stronzio, il nichel, il cromo.


== Arte e cultura ==

Sebbene la classe dirigente abbia in maggioranza origini inglesi (i primi coloni giunsero sulla costa Est degli Stati Uniti a seguito della repressione dei Puritani dopo la restaurazione stuartiana), la maggior parte degli Americani ha origini tedesche. La composizione etnica della federazione varia molto a seconda della regione. La cultura statunitense nasce dalla fusione di numerose culture: europei, neri africani, ispanoparlanti e nativi americani.
Importanti da segnalare - cosa spesso poco capita dagli stranieri - sono le grosse differenze culturali e filosofiche fra le diverse regioni americane. Spesso visti dall'estero come un'entità unica e "unita", la realtà degli USA è tutt'altro. Sulle coste prevalgono gli americani "progressisti", mentre nel grande centro (con l'eccezione delle grandi città come Chicago e Denver) rimane una visione più tradizionale, più legata alla religione, che fanno parte della cosiddetta "Bible Belt" o cintura della bibbia, forse la regione meno accessibile alla mentalità filosofica prevalente in Europa.
Si usa l'acronimo WASP White Anglo-Saxon Protestant per indicare una tipologia di americano specifica, senza ambiguità: Bianco, Anglosassone, Protestante. Nonostante ciò la percentuale di americani cattolici è massiccia, composta in gran parte dai discendenti irlandesi, tedeschi, italiani e polacchi nel contesto europeo e di latinoamericani (principalmente dal Messico al primo posto seguito dalla Colombia e la Repubblica Dominicana).
Al momento della Rivoluzione americana (1775) oltre al rifiuto alle tasse imposte dal regime, la nuova federazione si pone il problema di avere una propria cultura distinta da quella dell'Inghilterra, che fino ad allora aveva governato quei territori. Questo problema è affrontato da Ralph Waldo Emerson in uno dei saggi cruciali della letteratura americana, "Lo studioso americano", che O. W. Holmes definì "la Dichiarazione d'Indipendenza intellettuale americana". Lo stesso problema è affrontato in tutta l'opera di Emerson, tanto che Harold Bloom lo definisce "la figura centrale nella cultura americana".
Nel corso dei decenni gli apporti di altre culture si sono fatti sentire, a seconda dei flussi migratori che si sono succeduti: hanno contribuito l'Irlanda, l'Italia, l'Europa orientale (soprattutto a seguito della forte immigrazione ebraica dalla Russia, Polonia, Ucraina, Bielorussia, ecc.), e in minor proporzione ma non di minor importanza- la Grecia.
Nel frattempo si è sviluppata in territorio statunitense, tra mille contraddizioni e lacerazioni, una cultura afro-americana, legata alla peculiare e travagliata storia degli americani discendenti degli schiavi. Una delle realizzazioni più rappresentative di questa cultura è il jazz, il più grande e innovativo contributo statunitense nel campo musicale. E in modo ancor più faticoso e drammatico, comincia a uscire dall'isolamento la cultura dei Nativi Americani, ridotti allo 0,8% della popolazione e confinati nelle riserve dove però hanno la possibilità di professare la loro religione e continuare a vivere secondo le proprie tradizioni.
L'immigrazione dal Messico soprattutto, e secondariamente dagli altri paesi latino-americani ispanofoni, quella dell'est asiatico e dell'India contribuiscono a far sì che la cultura americana assuma (non senza resistenze e incomprensioni) anche caratteri non-europei.
La più recente ondata immigratoria è quella dai paesi latinoamericani e islamici, che ancora non si può dire abbia segnato la cultura statunitense nel suo complesso (per quanto l'islam si sia diffuso già a partire dagli anni 1930 tra gli afro-americani), bisogna però considerare che nonostante l'origine il 55% degli immigrati dai paesi arabi è di fede cristiana.
Per quanto riguarda la cultura degli USA ciò che subito salta all'occhio è lo smodato utilizzo dell'entertainment (ovvero l'intrattenimento), la spettacolarizzazione degli eventi. Tutto, o quasi, negli USA è reso pubblico sotto forma di spettacolo. Anche le elezioni sono state estremamente spettacolarizzate, con fastose convention e raduni che sembravano più degli show televisivi.
Un importante componente della cultura americana si sta ponendo in questione tra i progressisti nel film e il sogno americano dove l'idea che con il duro lavoro, il coraggio e l'autodeterminazione una persona possa guadagnarsi una vita migliore.


== Sport ==

Lo sport è molto importante nella cultura statunitense. Le università statunitensi affiancano spesso alla funzione educativa primaria l'organizzazione di squadre sportive formate da studenti, con borse di studio per attrarre i giovani atleti più promettenti, e con la concessione di lauree per meriti sportivi. I tornei universitari per tutte le discipline sono organizzati dalla National Collegiate Athletic Association (NCAA).
Tra gli sport professionistici con il maggior numero di spettatori vi sono:
Arti marziali miste, la principale federazione è l'UFC (Ultimate Fighting Championship)
Baseball, il principale campionato professionistico è quello MLB (Major League Baseball)
Football americano (negli USA, Football), il principale campionato professionistico è quello NFL (National Football League), la cui finale, il Super Bowl, è uno degli eventi televisivi più seguiti d'America
Golf, lo sport negli Stati Uniti è gestito dall'associazione nazionale USGA (United States Golf Association)
Hockey su ghiaccio, il principale campionato professionistico è quello NHL (National Hockey League)
Lacrosse, il principale campionato professionistico è quello MLL (Major League Lacrosse)
NASCAR (Automobilismo), oltre a Indycar e ChampCar
Pallacanestro (negli USA, Basketball), il principale campionato professionistico è quello NBA (National Basketball Association)
Pugilato, le federazioni mondiali più importanti sono IBF, WBA, WBC e WBO.
Wrestling, la principale federazione è la WWE (World Wrestling Entertainment)
Il calcio (noto negli USA come soccer) è lo sport più praticato dalle ragazze (la rappresentativa statunitense ha vinto 3 dei 7 campionati del mondo femminili disputati, e 4 delle 5 Olimpiadi), ma non conta molti spettatori. Nonostante ciò, l'organizzazione da parte degli USA del Mondiale 1994 ha suscitato un discreto interesse per lo sport e per il locale campionato, la MLS (Major League Soccer), fondata nel 1993, la cui prima edizione si è svolta nel 1996.
Fra gli sport individuali, molto praticati negli Stati Uniti sono l'atletica leggera, il nuoto e il tennis.
Otto edizioni dei Giochi olimpici si sono svolte negli USA (4 olimpiadi estive e 4 olimpiadi invernali); gli Stati Uniti sono secondi nel medagliere di tutti i tempi ai Giochi olimpici invernali (prima è la Norvegia con 280 medaglie) con 216 medaglie vinte (78 d'oro, 80 d'argento e 58 di bronzo), e primi nel medagliere di tutti i tempi ai Giochi olimpici estivi, con 2400 medaglie vinte.


== Note ==


== Bibliografia ==
Maldwyn Jones, Storia degli Stati Uniti d'America, Milano, Bompiani, 1984, ISBN 978-88-452-3357-9
Samuel Eliot Morison - Henry Steele Commager, Storia degli Stati Uniti d'America, 2 voll., Firenze, La Nuova Italia, 1960,
Allan Nevins - Henry Steele Commager, Storia degli Stati Uniti, Torino, Einaudi, 1960, ISBN 978-88-06-04689-7
George B. Tindall E David E. Shi, La grande storia dell'America, 2 voll., Milano, Oscar Mondadori, 1992.
Furio Colombo, America e libertà. Da Alexis de Tocqueville a George W. Bush, Milano, Baldini & Castoldi, 2005, ISBN 88-8490-721-7
Sara Benson, Stati Uniti orientali, ETD,2010, ISBN 88-6040-558-0
Sara Benson, Stati Uniti occidentali, ETD,2010, ISBN 88-6040-286-7
Abdourahman A. Waberi, Gli Stati Uniti d'Africa, Morellini,2007, ISBN 88-89550-25-2
Bruno Cartosio, Gli Stati Uniti contemporanei: 1865-2002, Giunti Editore,2003, ISBN 88-09-02610-1
Valentina Valentini, Gli Stati Uniti e la religione. Separatismo e libertà religiosa nella democrazia americana, CEDAM,2010, ISBN 88-13-29906-0


=== Rapporti con l'Italia nel dopoguerra ===
Nico Perrone, De Gasperi e l'America, Palermo, Sellerio, 1995.


== Voci correlate ==


== Altri progetti ==

 Wikisource contiene una pagina su Stati Uniti d'America
 Wikiquote contiene citazioni di o su Stati Uniti d'America
 Wikizionario contiene il lemma di dizionario «Stati Uniti d'America»
 Wikinotizie contiene notizie di attualità riguardanti gli Stati Uniti d'America
 Wikimedia Commons contiene immagini o altri file su Stati Uniti d'America
 Wikivoyage contiene informazioni turistiche su Stati Uniti d'America


== Collegamenti esterni ==
Sito dell'ambasciata d'Italia a Washington DC
Sito dell'ambasciata USA a Roma
Scheda degli Stati Uniti d'America dal sito Viaggiare Sicuri - Sito curato dal Ministero degli Esteri e dall'ACI
Sito ufficiale della Fondazione Italia USA
(EN) Sito della Casa Bianca
(EN) Sito del CENSUS Americano
(EN) Sito della Federal Reserve
(EN) Il ruolo delle licenze Creative Commons in politica e la democrazia negli Stati Uniti
Sito degli sport americani