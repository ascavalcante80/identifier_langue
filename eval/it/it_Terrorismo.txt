 facendo in modo che vengano rifiutati dalle stesse persone che i terroristi pensano di aiutare.
Alla strategia del terrore, i governi dal canto loro reagiscono in genere emanando leggi speciali che, in forza dell'emergenza, limitano alcuni diritti dei cittadini anche in modo molto rilevante e con sensibili deviazioni dall'ideologia democratica. Lo furono, per esempio, le leggi speciali americane sugli interstate riots degli anni settanta, contro il Black Power e il movimento delle Pantere Nere, e anche le leggi speciali varate dopo l'attentato alle Twin Towers dell'11 settembre 2001, con la creazione del campo di prigionia di Guantánamo e tutta una serie di limitazioni alla privacy degli americani. Anche le leggi italiane contro il terrorismo emanate negli anni settanta e ottanta sono parzialmente contrarie alla Costituzione italiana, e furono ammesse dalla corte costituzionale solo in virtù dello stato di necessità allora vigente.


== Definizioni di terrorismo nella giurisprudenzaModifica ==
La Costituzione Italiana non dà una definizione di terrorismo, limitandosi a specificare nell'articolo 17, primo comma, che "I cittadini hanno diritto di riunirsi pacificamente e senz'armi"; il secondo comma dell'articolo 18 stabilisce che "Sono proibite le associazioni segrete e quelle che perseguono, anche indirettamente, scopi politici mediante organizzazioni di carattere militare".
Secondo il Codice degli Stati Uniti, il terrorismo “è l'uso illecito della forza e della violenza contro persone o beni, al fine di intimidire od influenzare i governi o la popolazione civile”.
Secondo la Legge contro il terrorismo approvata in Gran Bretagna nel 2000, l'attentato terroristico è "un'azione o la minaccia di un'azione, che comprende gravi forme di violenza contro persone e beni, mette in pericolo la vita dell'individuo e rappresenta una grave minaccia per l'incolumità e la sicurezza della comunità o una parte di essa".
In alcuni casi si introduce per legge il principio della azione repressiva preventiva che autorizza l'incarcerazione qualora vi sia il sospetto ed il pericolo che sia commesso un reato, anziché a posteriori dopo che sia stato commesso materialmente il fatto ed aver recato danno a qualcuno: ciò determina uno spostamento di poteri verso l'esecutivo, il giudiziario e le forze di polizia, che possono decidere in tempi rapidi restrizioni delle libertà costituzionali "necessarie" a garantire la sicurezza, l'incarcerazione o azioni di polizia contro sospette cellule terroristiche. Quando questo cambiamento assume caratteristiche rilevanti in una società, avviene il passaggio da uno Stato di diritto ad uno Stato di polizia.


== NoteModifica ==
^ Terrorista, in Treccani.it – Vocabolario Treccani on line, Istituto dell'Enciclopedia Italiana, 15 marzo 2011. URL consultato il 28 novembre 2015.
^ Giannantonio Stella, L'Orda. Quando gli albanesi eravamo noi, Milano, Rizzoli.


== Voci correlateModifica ==


== Altri progettiModifica ==

 Wikiquote contiene citazioni di o su terrorismo
 Wikizionario contiene il lemma di dizionario «terrorismo»
 Wikimedia Commons contiene immagini o altri file su terrorismo


== Collegamenti esterniModifica ==
Terrorismo, in Tesauro del Nuovo soggettario, BNCF, marzo 2013.
John Thornton, Terrore, terrorismo e imperialismo. Violenza e intimidazione nell'età della conquista romana, in Gianpaolo Urso (a cura di), Terror et pavor. Violenza, intimidazione, clandestinità nel mondo antico. Atti del convegno internazionale, Cividale del Friuli, 22-24 settembre 2005 (PDF), Cividale del Friuli, Fondazione Niccolò Canussio (Edizione Elettronica), Edizioni ETS (cartaceo), 2006, pp. 157-196, ISBN 88-467-1551-9. URL consultato il 5 settembre 2013.