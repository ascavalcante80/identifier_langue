po egli discese il fiume fino alla foce, scoprendo durante il viaggio le cascate Vittoria. Negli anni 1858-60, accompagnato da John Kirk, Livingstone risalì il fiume dalla foce Kongone fino alle cascate, tracciò il corso del suo affluente Shire e scoprì il lago Malawi.
Nei successivi 35 anni poche esplorazioni ebbero luogo nella regione del fiume, ma nel 1889 fu scoperto il canale Chinde, a nord delle principali foci del fiume. Le esplorazioni guidate dal Maggiore A. St Hill Gibbons nel 1895-96 e nel 1898-1900 furono una prosecuzione del lavoro iniziato da Livingstone nella parte superiore del bacino e nel corso centrale del fiume. L'esploratore portoghese Serpa Pinto nel 1878 esplorò alcuni affluenti occidentali e fece misurazioni delle cascate Vittoria.


== Ecologia ==
Le acque del fiume in prossimità dei centri urbani sono in gran parte inquinate a causa dell'inadeguata presenza di sistemi di trattamento delle acque reflue, che porta a scaricare liquami non trattati direttamente nel fiume. Questo ha portato a una eutrofizzazione delle acque del fiume ed è stato veicolo di diffusione di malattie legate all'igiene come colera, tifo e dissenteria.
La costruzione di due grandi dighe, che regolano il flusso del fiume, ha avuto un impatto negativo sulla vita animale e sulle popolazioni umane nella regione bassa dello Zambesi. Quando la diga Cahora Bassa fu costruita nel 1973, i suoi gestori permisero che essa venisse riempita in una sola stagione delle piogge, andando contro le raccomandazioni di riempirla nell'arco di almeno due anni. La drastica riduzione della porta d'acqua del fiume ha portato a una riduzione del 40% della copertura delle mangrovie, aumentando l'erosione della regione costiera e riducendo del 60% la pesca di gamberetti a largo della foce del fiume. Le zone umide al di sotto della diga si sono ridotte in modo considerevole.


== I grandi affluenti ==
Lo Zambesi ha numerosi affluenti, alcuni dei più importanti sono elencati di seguito in ordine di confluenza, dalla sorgente alla foce:
Affluenti dello Zambesi superiore:
Kabompo
Lungwebungu
Luanginga
Luena
Cuando

Affluenti dello Zambesi medio:
Kafue
Luangwa

Affluenti dello Zambesi inferiore:
Shangani
Sanyati
Hanyani
Mazoe
Shire


== Città principali ==
Lungo gran parte del corso del fiume la densità abitativa è bassa, tuttavia il fiume bagna alcune importanti città, tra queste vi sono:
Mongu
Lukulu
Katima Mulilo (Namibia), Sesheke (Zambia)
Livingstone (Zambia)
Kariba
Songo
Tete


== Voci correlate ==
Fiumi dell'Africa in ordine di lunghezza


== Altri progetti ==

 Wikimedia Commons contiene immagini o altri file su Zambesi