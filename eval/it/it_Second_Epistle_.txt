La comunità ===
Anche con la comunità del Corinzi Paolo è molto severo.
afferma di avere autorità su di loro (10,268, 13,8),
ironizza sul fatto che abbiano accolto con tanta facilità le parole dei nuovi venuti(11,4),
chiede il ravvedimento, (10,1-2, 12,20-21),
minaccia di essere duro e inflessibile alla prossima sua venuta (10,9-11; 13,1-6);
spera comunque che i Corinzi si ravvedano e tornino in sé (13,7-10).
Tutta la sua severità è dettata solo dal fatto che Paolo vuole conservare gelosamente la comunità di Corinto nella fede vera e nell'adesione totale a Cristo(11,1-3).
L'apostolo termina la lettera dicendo: «Noi preghiamo per la vostra perfezione» (13,9).


== La lettera della "riconciliazione" (1,1-2,13;7,5-16) ==
È lo scritto inviato da Paolo già in viaggio da Efeso verso Corinto, quando a Troade gli giunse Tito con buone notizie dalla comunità: i Corinzi si sono riavvicinati e riappacificati con Paolo. Paolo inizia il suo scritto con un commosso inno di ringraziamento a Dio: ora egli si sente davvero consolato, e si sente pure in grado di consolare i Corinzi.
Più disteso d'animo con loro, riesce a parlare di quanto sia stato grave quel momento di sofferenza per lui, sia a causa dei contrasti con la comunità sia per altre tribolazioni sopportate in Asia Minore (1,8-1 I; 2,4); parla dei progetti fatti e non potuti mantenere (1,15-18); ritorna sull'offesa ricevuta da una persona della comunità (probabilmente nella visita-lampo fatta a Corinto), e dice che a quella persona la comunità deve perdonare (2,5-11). Infine parla della gioia provata all'arrivo di Tito con buone notizie da Corinto (2,12-13, 7,5-7), e quasi si scusa d'essere stato severo nelle precedenti lettere con loro: ma fu necessario per il loro ravvedimento e il loro vero bene (7,8-12), La lettera è piena di profondo affetto per i Corinzi (2,4; 7,16).


== La colletta (8-9) ==
In due biglietti, scritti probabilmente uno alla comunità di Corinto (8) e uno alle comunità della Grecia (cap. 9), Paolo invita i cristiani ad essere generosi nella raccolta di denaro che egli aveva indetto tra le comunità della Galazia, della Macedonia e della Grecia a favore della comunità povera di Gerusalemme (Gal2, 10).
Tale raccolta è chiamata «servizio» (diakonia 8,4 e 9,1), «grazia» (chàris, 8,4) a cui partecipare, «culto» reso a Dio (leitourghìa: 9,12). Tale gesto, che sembrerebbe profano, è in realtà un gesto sacro di culto a Dio. Ricordarsi dei poveri è dare culto al Signore, celebrare una sacra liturgia. Due sono i grandi motivi che Paolo porta per sollecitare la generosità dei fedeli: l'esempio di Cristo che da ricco si fece povero per noi (8,9) ed il fatto che chi dà con generosità con abbondanza poi anche raccoglierà (9,6) e sarà ricompensato da Dio.


== Note ==
^ Si veda, ad esempio, Georg Kummel, Introduction to the New Testament, pp. 287-293.
^ Edgar J. Goodspeed, An Introduction to the New Testament, pp. 58-59. Norman Perrin (The New Testament: An Introduction, pp. 104-105) considera questa lettera l'unione di cinque frammenti di epistole paoline e di una interpolazione non-paolina.


== Bibliografia ==
Giovanni Unterberger, Le lettere di San Paolo Belluno 1999.
Franco Manzi, Seconda Lettera ai Corinzi (= I Libri Biblici. Nuovo Testamento 9), Milano, Paoline, 2002, 462 pp.


== Voci correlate ==
Papiro 46, un papiro del III secolo contenente la lettera.
Lettere di Paolo
Prima lettera ai Corinzi
Terza lettera ai Corinzi


== Altri progetti ==

 Wikiquote contiene citazioni dalla Seconda lettera ai Corinzi
 Wikimedia Commons contiene immagini o altri file sulla Seconda lettera ai Corinzi