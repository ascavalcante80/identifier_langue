anciuria e di altri uccelli che vi trascorrono l'inverno. Queste paludi sono anche di grande valore per la raccolta di canne, la maggior parte delle quali viene trasformata in pasta per carta. Gli uccelli acquatici possono vivere nei terreni di raccolta delle canne, almeno ai livelli attuali, dando vita, quindi, ad uno splendido connubio tra conservazione della natura e sviluppo economico. Nel Sichuan occidentale, le paludi offrono terreno di nidificazione alle gru collonero e alle oche indiane.
Tra i laghi della Cina vi sono le più famose zone umide dello Stato: il Poyang Hu, nel Jiangxi, e il Dongting Hu, nell'Hunan. Il Dongting Hu, il secondo lago d'acqua dolce più grande della Cina, è di estrema importanza per varie specie di animali selvatici, come il delfino di fiume del Fiume Azzurro e lo storione cinese, ma anche per molti uccelli acquatici che vi svernano. Il Poyang Hu è formato da un complesso di laghetti e zone paludose la cui estensione varia stagionalmente; le inondazioni estive rendono fertilissimo il terreno circostante in autunno e tale caratteristica attrae sia i contadini che gli uccelli migratori. L'importanza dell'area è difficile da sopravvalutare, dato che questi laghi costituiscono l'habitat di svernamento per la quasi totalità della popolazione globale di gru siberiana (circa duecento esemplari), così come per cinquecentomila uccelli che fanno del Poyang Hu la propria dimora durante i mesi invernali. Dal 2000, tuttavia, alcuni dei più grandi laghi del Poyang sono rimasti in secca alla fine dell'autunno e gli uccelli acquatici si sono ritrovati con una minore disponibilità di cibo.


=== Laghi d'acqua salataModifica ===
Circa metà dei laghi della Cina sono salati e anche questi, come quelli d'acqua dolce, offrono rifugio a moltissimi uccelli acquatici. Quasi tutti sono concentrati nella Cina nord-occidentale, nei bacini endoreici dell'altopiano tibetano settentrionale e del bacino dello Zaidan. Il più grande di essi è il Qinghai, uno specchio d'acqua di 4.426 chilometri quadrati che ogni estate attrae migliaia di uccelli, compresi i cormorani, i gabbiani del Pallas, le oche indiane e le avocette bianche e nere. Allo stesso modo, il bacino del Tarim, nello Sinkiang, dà sostentamento ad una delle più grandi popolazioni di cicogne nere della Cina. La zona dell'altopiano di Ordos, in Mongolia Interna, così come il Taolimiao-Alashan Nur (un lago dello Sinkiang), offre terreno di nidificazione al raro gabbiano relitto. La maggior parte di questi laghi e paludi varia di livello a seconda delle stagioni ed è minacciata dal sempre più consistente bisogno d'acqua per l'utilizzo umano.


=== Zone umide costiereModifica ===

La linea costiera della Cina si snoda per circa 18.000 km e si estende dal Golfo di Bohai, gelato in inverno, alle acque tropicali del Mar Cinese Meridionale. Le zone umide costiere sono un'importante zona di sosta per gli uccelli che seguono la rotta migratoria tra la Siberia e l'Australia. L'isola di Chongming, nel delta dello Fiume Azzurro, presso Shanghai - la più grande città della Cina ed una delle regioni a maggior sviluppo demografico - gioca un'importanza vitale per questi migratori.


== CulturaModifica ==

Fin dai tempi antichi, la cultura cinese è stata fortemente influenzata dal confucianesimo e dalle correnti filosofiche. Per gran parte del periodo dinastico, la possibilità di scalare la piramide sociale era correlata all'ottenere un buon risultato nel prestigioso esame imperiale, istituzione che risale alla dinastia Han. L'enfasi dell'esame scritto ha influenzato la percezione generale della raffinatezza culturale portando, quindi, a ritenere che la calligrafia, la poesia e la pittura fossero forme d'arte superiori alla danza e al teatro. La cultura cinese ha sempre sottolineato un profondo senso della storia e della prospettiva dell'introspezione nazionale. Gli esami meritrocratici sono ancora molto apprezzati nella Cina odierna.
I primi leader della Repubblica Popolare Cinese erano nati durante il tradizionale ordine imperiale, ma furono influenzati dal Movimento del 4 maggio e dagli ideali riformisti. Pertanto cercarono di modificare alcuni aspetti tradizionali della cultura, come il possesso della terra, il sessismo e il sistema di istruzione di stampo confuciano; conservando invece altre caratteristiche come la struttura familiare e l'obbedienza allo Stato. Alcuni osservatori hanno visto il periodo successivo alla costituzione della Repubblica Popolare del 1949 come continuazione della tradizionale dinastica cinese, mentre altri hanno sostenuto che il Partito comunista abbia danneggiato le fondamenta della cultura cinese, in particolare attraverso la Rivoluzione Culturale del 1960 che ha radicalmente modificato molti aspetti tradizionali della cultura, classificandoli come "regressivi o dannosi" e "vestigia feudali". Molti aspetti importanti della cultura e morale cinese, come il confucianesimo, l'arte, la letteratura e le arti dello spettacolo, come l'opera di Pechino, hanno subito modifiche per essere conformi con le politiche governative e di propaganda.
Il governo ha accettato numerosi elementi della cultura tradizionale cinese come parte integrante della società. Con l'ascesa del nazionalismo e la fine della Rivoluzione Culturale, si è assistito ad una forte ripresa delle varie forme d'arte, della letteratura, della musica, del cinema, della moda e dell'architettura, e l'artigianato ha suscitato un grande interesse nazionale e internazionale.


=== ArteModifica ===

L'architettura cinese tradizionale è stata influenzata dall'arte greco-buddista del I secolo d.C. Le costruzioni erano realizzate generalmente in legno e mattone, le colonne solitamente erano dotate di una base molto alta e prive di capitello. I tetti presentavano spesse gronde leggermente ricurve e rivolte verso l'alto. Vi sono varie decorazioni policrome, come piastrelle, tegole, intarsi, campane e stucchi, dotati di una vasta varietà di dettagli. Dopo l'avvento della Repubblica popolare, l'architettura ha subito un processo di rimodernamento e dal 1980 ha iniziato a diversificarsi.

La nascita della pittura cinese si stima sia avvenuta circa 5000 anni fa, quando i cinesi disegnavano immagini di esseri umani e animali nelle rocce grazie a coloranti minerali e compivano delle decorazioni su vari oggetti di ceramica. I disegni si sono poi evoluti in motivi mistici su pezzi bronzo. Le prime pitture su seta che sono giunte fino a noi, si presume che siano state dipinte circa 2000 anni addietro. I primi dipinti avevano come soggetto figure umane a raffigurazioni di paesaggi con uccelli e piante. A partire dal XVII secolo i dipinti provenienti dall'Europa sono stati introdotti nella Cina e questo tipo di arte venne chiamata "pittura occidentale" mentre l'arte nazionale assusne la denominazione di "pittura tradizionale cinese". In Estremo Oriente, la rappresentazione dei paesaggi rurali è stata l'oggetto predominante dell'arte.
Il cinema ha fatto il suo ingresso in Cina nel 1896. La prima produzione cinese è stata realizzata 9 anni più tardi, nel 1905: la "battaglia di Dingjunshan" una registrazione di un'opera di Pechino. Mentre durante ventesimo secolo il cinema è progredito in occidente, in Cina in pochi decenni è passato dal successo iniziale alla decadenza, riflettendo la situazione politica del paese. Con la liberalizzazione del 1970, i film cinesi cominciarono ad apparire all'estero. Nel 1997, la "Fabbrica dei Sogni" di Feng Xiaogang è diventato il primo film cinese ad ottenere successo commerciale e di critica in occidente. Tutti i film, anche stranieri, prima di essere proiettati nel paese devono essere approvati dal Consiglio di Stato, il quale spesso interviene censurando alcune scene. Sette dei dieci film di maggior successo sono produzioni nazionali. L'industria cinematografica è in continua ascesa; Lost in Thailandia (2012) è stato il primo film a incassare più di un miliardo di yuan.


=== LetteraturaModifica ===

La letteratura cinese è nata come un modo per preservare le memorie e le divinazioni sugli ossi oracolari. La vasta collezione di libri che sono stati conservati a partire dalla dinastia Zhou dimostrano la loro prestigio intellettuale. L'epoca della dinastia Zhou è spesso vista come un importante sviluppo culturale della Cina. I cinque punti cardinali erano alla base di quasi tutti i principali studi. I concetti trattati dai testi classici cinesi presentano una vasta gamma di argomenti, tra cui la poesia, l'astrologia, l'astronomia, il calendario e le costellazioni. Molti dei concetti tipici cinesi, come lo yin e yang, il qi e i quattro pilastri del destino in relazione con il cielo e la terra, sono stati teorizzati nei periodi dinastici. Alcuni dei più importanti scritti antichi sono I Ching e Shujing nei Quattro Libri e nei Cinque classici.
Il periodo di regno della dinastia Song fu anch'esso ricco di produzione di letteratura scientifica e ha visto la realizzazione di opere come Xin Yixiang Fayao di Su Song e Mengxi Bita di Shen Kuo. Sono state realizzate anche molte opere di storiografia e grandi enciclopedie, come Zizhi Tongjian di Sima Guang (1084) e i Quattro Grandi Libri dei Song completamente compilati e modificati nel secolo XI.
Molti dei personaggi della letteratura cinese facevano parte del governo del paese o ricoprivano importanti posizioni. Essi parlavano consapevolmente e, talvolta, proponevano ed dirigevano nuove forme di governo.459 Nel XVII secolo gli autori cinesi produssero sa soli più testi che il resto del mondo. Molti romanzi come i Quattro grandi romanzi classici fecero nascere innumerevoli storie di finzione. Alla fine della dinastia Qing, la cultura cinese si avviò verso una nuova era in cui la scrittura era alla portata dei cittadini comuni. Hu Shih e Lu Xun sono stati pionieri della letteratura moderna. Nel 2000, Gao Xingjian ha vinto il Premio Nobel per la letteratura grazie ai suoi romanzi, come La montagna dell'anima, che è stata tradotta in diverse lingue.


== Scienza e tecnologiaModifica ==


=== Nella storiaModifica ===
La Cina è stata leader mondiale nel campo della scienza e della tecnologia fino dalla dinastia Ming. Antiche scoperte e invenzioni cinesi, come la la carta, la stampa, la bussola e la polvere da sparo, si diffusero poi in Asia e in Europa. I matematici cinesi sono stati i primi ad utilizzare i numeri negativi. Tuttavia, dal XVII secolo, il mondo occidentale ha superato la Cina nello sviluppo scientifico e tecnologico. Le cause di questa grande divergenza continuano ad essere discusse.
Dopo le ripetute sconfitte militari da parte delle nazioni occidentali nel XIX secolo, i riformatori cinesi iniziarono la promozione della scienza moderna e della tecnologia come parte del movimento di auto-rafforzamento. Dopo che i comunisti presero il potere nel 1949, si è cercato di organizzare la scienza e la tecnologia basandole sul modello dell'Unione Sovietica, in cui la ricerca era in gran parte pianificata dal governo centrale. Dopo la morte di Mao nel 1976, la scienza e tecnologia sono state comprese nelle quattro modernizzazioni, e il sistema accademico di ispirazione sovietica è stato gradualmente riformato.


=== Nell'era modernaModifica ===

Dalla fine della rivoluzione culturale, la Cina ha fatto significativi investimenti nel campo della ricerca scientifica, con 163 miliardi dollari spesi in ricarca e sviluppo nel 2012. La scienza e la tecnologia sono considerati di vitale importanza per la realizzazione economica del paese e per i suoi obiettivi politici e talvolta esse vengono prese come fonte di orgoglio nazionale tanto che a volte si descrive come "tecno-nazionalismo". Nonostante l'aumento delle spese in questo campo, il sistema di finanziamento non è ancora trasparente e la quota del bilancio si sta restringendo. Nel 2011, la Cina ha dedicato il 4,7% e l'11,8% del suo bilancio totale rispettivamente per la ricerca di base e la ricerca applicata, una percentuale significativamente inferiore alle principali potenze tecnologiche come gli Stati Uniti e il Giappone.
La Cina sta rapidamente sviluppando un sistema di istruzione con che ponga l'accento sulla scienza, sulla matematica e sull'ingegneria; nel 2009, ha prodotto oltre 10.000 laureati in ingegneria e ben 500.000 laureati scienze, più di qualsiasi altro paese. La Cina è anche il secondo più grande editore al mondo di pubblicazioni scientifiche, la produzione nel solo 2010 è stata di 121.500 articoli, tra cui 5.200 apparsi sulle principali riviste scientifiche internazionali. Società tecnologiche cinesi come Huawei e Lenovo sono diventati leader mondiali nel settore delle telecomunicazioni e dei personal computer, e i supercomputer cinesi sono costantemente classificati tra i più potenti al mondo. La Cina sta inoltre vivendo una significativa crescita nell'uso di robot industriali; tra il 2008 e il 2011, l'installazione di robot multiruolo in fabbriche cinesi è aumentato del 136%.
Il programma spaziale cinese è uno dei più attivi al mondo ed è fonte importante di orgoglio nazionale. Nel 1970, la Cina ha lanciato il suo primo satellite, Dong Fang Hong I, diventando il quinto paese a farlo in modo indipendente. Nel 2003, la Cina è diventata il terzo paese ad inviare autonomamente esseri umani nello spazio, grazie alla missione di Yang Liwei a bordo della Shenzhou 5; al 2015, dieci cittadini cinesi hanno viaggiato nello spazio, tra cui due donne. Nel 2011, primo modulo della stazione spaziale cinese, Tiangong 1, è stato lanciato, e questo segna il primo passo di un progetto per assemblare una grande stazione abitata dai primi anni del 2020. Nel 2013, la Cina ha fatto atterrato con successo la sonda Chang'e 3 e il rover Yutu sulla Luna; vi è la previsione di raccogliere campioni di suolo lunare entro il 2017.


== SportModifica ==

La Cina vanta una delle più antiche culture sportive al mondo. Vi sono testimonianze che il tiro con l'arco (Shèjiàn) sia praticato fin dalla dinastia Zhou occidentale. Il gioco con la spada (Jianshu) e (Cuju) è uno sport che risale anch'esso alle prime prime dinastie. Oggi, alcuni degli sport più popolari del paese includono; le arti marziali, la pallacanestro, il calcio, il ping pong, il nuoto e il biliardo. Giochi da tavolo come il Go (noto in Cina come weiqi), lo Xiangqi, il Mahjong e più recentemente gli scacchi, sono praticati a livello professionale.
La forma fisica è ampiamente sottolineata nella cultura cinese, con ginnastica mattutina, con il qigong e il taijiquan che sono ampiamente praticati e le palestre e centri di fitness guadagnano sempre più popolarità. I giovani cinesi apprezzano anche il calcio e il basket, in particolare nei centri urbani. La statunitense National Basketball Association ha un enorme seguito tra i giovani cinesi, con giocatori cinesi come Yao Ming e Jeremy Lin tenuti in grande considerazione. Inoltre, la Cina è la patria di un gran numero di ciclisti, con circa 470 milioni di biciclette registrate nel 2012. Molti sport più tradizionali, come il Dragonboat, il wrestling in stile mongolo e le corse dei cavalli sono molto popolari.


== TradizioniModifica ==


=== GastronomiaModifica ===

La cucina cinese è molto varia ed è il risultato di millenni di storia e di sviluppo. Gli imperatori dell'antica Cina possedevano molte stanze adibite al pranzo nei loro palazzi, ognuna delle quali divisa in diverse zone dove vi era servito un piatto diverso. L'alimento base della cucina cinese è il riso, mentre il maiale è la carne più mangiata che rappresenta i tre quarti del totale svolgendo pertanto un ruolo fondamentale. La cucina cinese, tuttavia, non può considerarsi unica, ma coesistono numerosi stili, come la cucina di Hong Kong e il cibo cinese americano.
I principali ingredienti utilizzati nella dieta cinese sono il pollame, il maiale, il manzo, il vitello o l'agnello, le verdure, la frutta e i semi di soia. Tra le spezie più utilizzate vi è lo zenzero, e l'aglio; inoltre si trovano spesso le arachidi, il lardo, l'aceto, il vino giallo, il brodo di pollo e maiale e la pasta di sesamo.
La Cina è considerata il paese di origine del tè, poiché vi sono stati sviluppati metodi di coltivazione e produzione antichi di questo prodotto. Al contrario dell'Occidente, i principali utensili per magiare sono le bacchette; questa tradizione è nata in seguito alla consuetudine di avere pezzi di cibo molto piccoli e che non potevano essere presi con una forchetta. Tra i piatti più popolari della cucina cinese vi sono: carne di maiale con ananas, germogli di soia saltati, pollo con peperoncino piccante, uova fritte con fungo nero o di maiale con pezzi di aglio.


=== FestivitàModifica ===
Il governo cinese riconosce sette festività per tutto il popolo e altre quattro dedicate solo ad una categoria. Per questo, viene utilizzato sia il calendario gregoriano che il calendario cinese. Annualmente il Consiglio di Stato pubblica le date delle feste un paio di giorni prima del 1º gennaio. Dal 2011, le giornate di vacanza vengono correlate con il fine settimana, quindi le feste durano tre giorni.


== NoteModifica ==


== BibliografiaModifica ==
Storia
Enrica Collotti Pischel, Storia della Rivoluzione Cinese, Editori Riuniti, ISBN 978-88-359-5704-1.
Linda Benson, La Cina dal 1949 a oggi, Bologna, Il Mulino, 2011, ISBN 978-88-15-24725-4.
Marie-Claire Bergère, La Repubblica Popolare Cinese dal 1949 ai giorni nostri, Bologna, Il Mulino, 1994.
J.A.G. Roberts, Storia della Cina, 3ª ed., Bologna, Il Mulino, 2011, ISBN 978-88-15-24152-8.
Luigi Tomba, Storia della Repubblica Popolare Cinese, Milano, Mondadori, 2002.
Kai Vogelsang, Cina: Una storia millenaria, Torino, Einaudi, 2014, ISBN 978-88-06-21718-1.
Economia e Politica
Ignazio Musu, La Cina contemporanea, Bologna, Il Mulino, 2011, ISBN 978-88-15-23295-3.
Alessandro Spaventa e Salvatore Monni, Al largo di Okinawa Petrolio, armi, spie e affari nella sfida tra Cina e Usa, Laterza, 2009.
Archeologia e storia dell'arte
Marco Meccarelli, Cina Antica, archeologia sulla via del Tao, Archeo Monografie, settembre 2014, n.3, ISBN 977-11-23-63800-5.
Geografia
Letteratura
Saggi e reportage
Vilma Costantini, Pechino. Biografia di una capitale, Editori Riuniti, ISBN 9788835960515
Pierre Loti, Gli ultimi giorni di Pechino. Reportage della rivolta dei Boxer, Editori Riuniti, ISBN 9788835952466
Renata Pisu Cina, Il drago rampante
Federico Rampini, Il secolo cinese. Storie di uomini, città e denaro dalla fabbrica del mondo, Mondadori, 2005.
Federico Rampini, L'impero di Cindia, Mondadori, 2006.
Tiziano Terzani, La Porta Proibita, 1985
Periodici specializzati
Mondo Cinese, periodico della Fondazione Italia Cina.
Enciclopedie e Opere Generali
Maurizio Scarpari (a cura di), La Cina, Torino, Einaudi, 2009. (4 volumi, dalla preistoria al XXI secolo)


== Voci correlateModifica ==


== Altri progettiModifica ==

 Wikiquote contiene citazioni sulla Cina
 Wikizionario contiene il lemma di dizionario «Cina»
 Wikinotizie contiene notizie di attualità su Cina
 Wikimedia Commons contiene immagini o altri file sulla Cina
 Wikivoyage contiene informazioni turistiche su Cina


== Collegamenti esterniModifica ==
Cina, in Open Directory Project, Netscape Communications. (Segnala su DMoz un collegamento pertinente all'argomento "Cina")
La muta del dragone, sul portale RAI Storia
Cultura, Economia e Diritto nei processi di Internazionalizzazione verso la CINA - CEDIC
Sito curato dal Ministero degli Esteri e dall'ACI, Scheda della Cina dal sito Viaggiare Sicuri, su viaggiaresicuri.it. URL consultato il 1º ottobre 2014.