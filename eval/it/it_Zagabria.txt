abria organizza anche molti eventi sportivi ed è dotata di molti impianti alcuni dei quali costruiti da poco.


=== ClubModifica ===


==== CalcioModifica ====
Il principale club calcistico è la Dinamo Zagabria, formazione di punta del campionato di calcio croato. Altri club nella massima serie sono il Nogometni klub Lokomotiva Zagreb e il NK Zagreb. Nelle serie minori ci sono poi: il NK Croatia Sesvete, NK Hrvatski dragovoljac Zagabria, HŠK Concordia Zagabria, 1. HŠK Građanski Zagabria, HAŠK Zagabria, NK Dubrava, NK HAŠK, NK Maksimir, NK Ponikve, NK Rudeš, NK Trešnjevka.


==== Football americanoModifica ====
Zagabria è rappresentata da diverse società nel football americano; gli Zagreb Patriots e gli Zagreb Raiders hanno vinto una volta ciascuno la Croatian Football League, mentre gli Zagreb Thunder sono arrivati due volte in finale senza mai vincere il titolo.


==== Hockey su ghiaccioModifica ====
Il KHL Medveščak Zagreb è la squadra di hockey più titolata della Croazia e l'unica che gioca nella Kontinental Hockey League.


==== PallacanestroModifica ====
Nella pallacanestro il club più importante è il Cibona Zagabria, seguito a ruota dal Cedevita Zagabria, mentre club minori sono il Zagabria e il Zrinjevac.


==== PallamanoModifica ====
Le squadre di pallamano sono il RK Medveščak e il RK Zagreb.


==== PallanuotoModifica ====
Il HAVK Mladost, con 13 coppe europee e 16 titoli nazionali complessivi, è uno dei club più titolati del mondo della pallanuoto.


==== PallavoloModifica ====
Il HAOK Mladost è la squadra di pallavolo di Zagabria. Creato il 9 dicembre 1946 è il club che ha ottenuto più successi all'interno del campionato jugoslavo e dopo la dissoluzione della Jugoslavia è il club più competitivo della Croazia.


=== EventiModifica ===
Durante gli anni della Jugoslavia socialista, Zagabria è stata la città ospitante di diversi eventi sportivi alcuni dei quali molto importanti, in altre occasioni è stata la sede di alcune partite di tornei che si svolsero in diverse città della nazione. Gli europei di pallacanestro del 1989 e la XIV Universiade si svolsero a Zagabria, mentre gli europei di calcio 1976 videro la capitale croata ospitare la fase finale insieme a Belgrado. Dopo la scissione dalla Jugoslavia, Zagabria ospita ancora diversi eventi sportivi come: il Golden bear e il Golden Spin (pattinaggio su ghiaccio), il Meeting di Zagabria (atletica), il PBZ Zagreb Indoors (tennis), lo Snow Queen Trophy (sci) e nel 2009 sono state organizzate alcune partite dei mondiali di pallamano maschile.


=== StruttureModifica ===
Dei diversi impianti sportivi di Zagabria uno dei più famosi è lo stadio Maksimir, stadio storico della Dinamo Zagabria. Aperto nel 1912 è in grado di ospitare ben 40.000 persone. Lo stadio è tristemente famoso perché nel 1990 fu teatro di violenti scontri fra la tifoseria della Dinamo e quella della Stella Rossa Belgrado.
Altri impianti sportivi "storici" sono la Dom Sportova e il palazzetto del Basket Dražen Petrović. La Dom Sportova venne costruita nel 1972, formata da sei arene è utilizzata per la pallacanestro, pallamano, pallavolo, hockey, ginnastica, tennis e concerti musicali. Il palazzetto del Basket Dražen Petrović venne costruito nel 1987 ed era conosciuto come Cibona Sports Center, nel 1993 venne intitolato a Dražen Petrović. Il palazzetto ha una capacità di 5.400 posti, ospita le partite del KK Cibona e viene utilizzato anche per concerti musicali.
L'Arena Zagreb è un impianto sportivo polivalente costruito a cavallo tra il 2007 e il 2008 per ospitare i mondiali di pallamano. La struttura può ospitare più di 22.000 persone e viene utilizzata per diverse competizioni sportive ma anche per concerti, congressi ed eventi.


== Galleria fotograficaModifica ==


== GemellaggiModifica ==
 Bologna, dal 1963
 Magonza, dal 1967
 San Pietroburgo, dal 1968
 Tromsø, dal 1971
 Varsavia, dal 2011
 Kyoto, dal 1972
 Cracovia, dal 1975
 Lisbona, dal 1977
 Pittsburgh, dal 1980
 Shanghai, dal 1980
 Budapest, dal 1994
 Vienna, dal 1994
 Sarajevo, dal 2001
 Lubiana, dal 2001
 Podgorica, dal 2006
 Cluj Napoca
 Tirana


== NoteModifica ==
^ da www.zarez.hr
^ World Gazetteer Zagreb url consultato il 14 maggio 2009
^ Censimento etnico 2001
^ Zagreb Tourist Board
^ javno.com
^ www.zet.hr
^ Zagreb population by city districts (Census 2001), dzs.hr, 2001.
^ Città gemellate con Tirana dal suo sito ufficiale (PDF), tirana.gov.al. URL consultato il 26 luglio 2010.


== BibliografiaModifica ==


== Voci correlateModifica ==
Vincenzo Arecchia
Arcidiocesi di Zagabria
Zágráb
Regione di Zagabria
Zagabria foto


== Altri progettiModifica ==

 Wikizionario contiene il lemma di dizionario «Zagabria»
 Wikimedia Commons contiene immagini o altri file su Zagabria
 Wikivoyage contiene informazioni turistiche su Zagabria


== Collegamenti esterniModifica ==
Visitare Zagabria
Tutto Zagabria
Guida turistica di Zagabria - Wikivoyage