opshti i Skulpturës, Ndërtesa e Arteve dhe Industrive, S. Dillon Ripley Center, dhe Ndërtesa e Institucionit Smithsonian (e njohur edhe si "Kështjella"), e cila shërben si selia e institucionit.
Muzeu Smithsonian i Artit Amerikan dhe Galeria Kombëtare e Portretit ndodhen në Ndërtesën e Zyrës së vjetër për Patentat, në afërsi të lagjes së kinezëve në Uashingtonit. Galeria Renwick është zyrtarisht pjesë e Muzeut Smithsonian të Artit Amerikan, por është në një ndërtesë të veçantë pranë Shtëpisë së Bardhë. Muze dhe galeri të tjera Smithsoniane janë: Muzeu i Komunitetit Anacostia në Uashingtonin juglindor, Muzeu Kombëtar Postar pranë Union Station, dhe Kopshti Zoologjik Kombëtar në Parkun Woodley.
Galeria Kombëtare e Artit është në "National Mall" pranë Kapitolit dhe përmban veprat e artit amerikan dhe evropian. Galeria dhe koleksionet e saj janë në pronësi të qeverisë së SHBA-së, por nuk janë pjesë e Institucionit Smithsonian. Muzeu Kombëtar i Ndërtimit, e cila zë ish Ndërtesën e Pensionit pranë Sheshit Gjyqësor, u krijua nga Kongresi dhe ka ekspozita për arkitekturën, planifikimin urban dhe projektimin.
Në Distriktin e Kolumbias ka edhe shumë muzeume private të artit , të cilat kanë koleksione dhe ekspozita të mëdha të hapura për publikun të tilla si Muzeu Kombëtar i Grave në Arte, Galeria Corcoran e Arteve, muzeu më i madh privat në Uashington dhe Koleksioni Phillips në Unazën Dupont, muzeu i parë i artit modern në Shtetet e Bashkuara. Muze të tjera private në Uashington janë Njuzeum, Fondacioni Museum i Rrugës O, Muzeu i Spiunazhit Ndërkombëtar, Muzeu i Shoqërisë National Geographic, dhe Muzeu i Shkencës Marian Koshland. Muzeu Përkujtimor i Holokaustit i Shteteve të Bashkuara pranë "National Mall" ka ekspozita, dokumentacion, dhe objekte të lidhura me Holokaustin.


=== Artet ===
Washington DC, është një qendër kombëtare për artet. Në Qendrën John F. Kennedy për Artet ndodhet Orkestra Simfonike Kombëtare, Opera Kombëtare e Uashingtonit, si dhe Baleti i Uashingtonit. Nderimet e Qendrës Kennedy jepen çdo vit për artistët që kanë kontribuar në masë të madhe në jetën kulturore të Shteteve të Bashkuara. Teatri historik i Fordit, ku u vra Presidenti Abraham Linkoln, vazhdon të veprojë si një vend shfaqjesh, si dhe si muze.
Gazermat e Marinsave pranë Kapitol Hill kanë Bandën e Marinsave të Shtetet e Bashkuara. E themeluar në vitin 1798, ajo është organizata më e vjetër muzikore profesionale në vend. Kompozitori i marshit amerikan dhe vendasi nga Uashingtoni John Philip Sousa udhëheoqi Bandën e Marinsave nga 1880 deri më 1892. E themeluar në vitin 1925, Banda Detare e Shtetve të Bashkuara e ka selinë e saj në Oborrin Detar të Uashingtonit dhe jep shfaqje në ngjarjet zyrtare dhe koncerte publike në mbarë qytetin.
Uashingtoni ka një traditë të fortë lokale në teatër. E themeluar në vitin 1950, Skena Arenë ka arritur vëmendjen kombëtare dhe nxiti rritjen e lëvizjes së teatrit të pavarur të qytetit që tani përfshin organizata të tilla si Kompania e Teatrit Shakespeare, Kompania e Teatrit Woolly Mammoth, dhe Teatri Studio. Skena Arenë hapi ndërtesën e saj të sapo rinovuar në zonën jugperëndimore të qytetit në vitin 2010.