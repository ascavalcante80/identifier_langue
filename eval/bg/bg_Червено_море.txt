а египетския текст; Хетиу — стълба, а „анти“ е тамяна или благовонията). „Стъпалата към благовонията“ са област в „Та Нутир“. В действителност това е „област на насладите“, обяснява надписът, който показва египетски богини, въведени в тази страна, където египтяните товарят корабите си с ароматни дървета и всички превъзходни продукти на тези земи. Изглежда че „Стъпалата на Тамяна“ отговарят на бъдещите пристанища, които гърците ще посещават по време на птолемейската епоха, и които се простират по сомалийския бряг при днешния изход на Червено море.
От същите надписи се знае и за още една област по крайбрежието на Червено море, която египтяните посещавали — това е страната Илим, която може би съответства на част от Абисиния, и в чиито обитатели Масперо разпозна, не без основание, предтечите на племето гала. През птолемейската епоха надписите споменават също така и То Нутир и Пунт, а от гръцките автори се знае, че по това време Червено море е египетско море, където пристанищата се множат — от Миос Хормос на север до Адулис, като се минело през Береника.