идентство – почти два часа (неговият приятел от партията на вигите Даниел Уебстър я редактира, за да намали дължината). Като последица от това той получава настинка, която се развива в пневмония и жълтеница, а всичко това довежда до мащабно отравяне на кръвта. Така той става първият американски президент, умрял по време на мандат. Последните му думи са „Сър, искам да разберете истинските принципи на държавно управление. Искам да ги схванете. Нищо повече.” Харисън има най–краткият президентски мандат от всички досегашни президенти на САЩ – 32 дни, 12 часа и 30 минути. Джон Тейлър го замества кратко след това, Според някои легенди, възникнали по–късно, причината за смъртта на Харисън е проклятието на индианския вожд Текумсе, което той му отправя на смъртното си ложе.
Синът на Харисън – Джон Скот Харисън, също е избран за Камарата на представителите от Охайо и служи там от 1853 до 1857 година. Внукът на Харисън – Бенджамин Харисън става 23–я президент на САЩ в 1889 година, като това е единствената двойка президенти с връзка дядо – внук до момента. В 1889 година президентът Харисън (внука) изнася своята реч за встъпване в длъжност по време на дъжд. Като се съобразява с грешката на своя дядо, той моли отиващия си президент Грувър Кливланд да му държи чадър и изнася втората по дължина реч за встъпване в длъжност, след тази на дядо си.