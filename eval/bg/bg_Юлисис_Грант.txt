ането. Той поддържа тезата за настаняване на ограничен брой военни части в Юга, които да се грижат за спазването на правата на чернокожото население и да подтискат насилието на Ку Клукс Клан. От 1869 г. до 1871 г. Грант подписва закони за избирателните права и преследва и осъжда лидерите на Клана. Петнадесетата поправка на Американската Конституция относно избирателните права е ратифицирана през 1870 г.
През 1876 г. Колорадо е приет в Съюза. От външнополитическа гледна точка най – значимото постижение на Грант е Договорът от Вашингтон, договарян от най–доброто назначение на Грант – държавният секретар Хамилтън Фиш.
Знаело се е, че за да избяга от суматохата в Белия Дом Грант е посещавал Хотел Уилард. Той е наричал хората, които се опитват да го спрат в лобито на хотела „Тези проклети лобисти” и може би така се създава модерният термин лобист.


== Късни години ==
След края на втория си мандат Грант прекарва две години в обикаляне на света. Той посещава Съндерланд, където отваря първата общинска библиотека в Англия, Грант също така посещава и Япония. През 1879 година правителството на Япония обявява анексирането на островите Рюкю. Китай се противопоставя и Грант е помолен да бъде арбитър в спора. Той преценява, че аргументите на Япония за собственост над островите са по–силни и отсъжда в нейна полза.
През 1883 г, Грант е избран за осмият президент на Националната асоциация на притежателите на огнестрелно оръжие („National Rifle Association”).
През 1881 г. Грант инвестира почти цялото си състояние в банковото инвестиционно съдружие с Фердинанд Уард, това става по предложение на сина на Грант – Бък, който по това време е изключително успешен на Уолстрийт. Уард е бил известен като „Младият Наполеон на финансите”. Уард измамва Грант в 1884 г., банкрутира компанията и изчезва. И за да станат нещата още по–лоши Грант разбира по същото време, че страда от рак на гърлото. Грант и семейството му изпадат в пълна мизерия (това става преди да се предостави пенсия на бившите президенти).
В един от най – ироничните преврати на съдбата , предателството на Уорд е основната причина за написването от Грант на неговите мемоари, който се считат за шедьовър на литературата и извор на история. Преди да банкрутира президентът твърдо е отказвал да ги напише. Едва след като бъдещото финансово състояние на семейството му е поставено под въпрос той се съгласява да се заеме с писане.
Той пише няколко статии за списание „Сенчъри”, които са приети доста добре. След това издателите правят оферта на Грант да напише своите мемоари. Това е стандартен договор, който издателството предлага на всички нови автори. Независимо от списанието писателят Марк Твен се свързва с Грант. Твен , който по принцип е подозрителен към издателите се ужасява от тяхната оферта. Той с право разбира, че по онова време Грант е най–великият жив американец и му предлага изгоден договор , който включва и уговорката, че генералът ще получава 75 % от продажбите като роялти. Грант приема офертата на Твен.
По това време Грант е смъртно болен, а според някой историци и в тежка депресия, но въпреки това намира сили да довърши мемоарите си. Въпреки, че е разпъван от болка и не може да говори той завършва книгата си едва няколко дена преди смъртта си. Мемоарите са изключителен успех , продават се над 300 000 копия , които носят на семейството на Грант 450 000 долара (или 9,5 милиона долара към 2005 година). Твен нарича мемоарите „най–забележителната творба от този род от времето на „Коментарите” на Юлий Цезар” и те често се смятат за най–добрите мемоарни произведения, някога писани.
Юлисис С. Грант умира в 8 и 6 сутринта, вторник 23 юли 1885 г. в Маунт Макгрегър, Саратога Каунти, Ню Йорк. Тялото му е погребано в Ню Йорк до това на жена му, гробницата на Грант е най – големият мавзолей в Северна Америка.
През Втората световна война британската армия произвежда бронирана кола, известна като „танка на Грант”, който е версия на американския танк М# иронично наречен „Лий”.
Портретът на Грант е на банкнотата от 50 долара.