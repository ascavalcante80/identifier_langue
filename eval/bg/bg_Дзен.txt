 баща на син, а функциите на духовниците са сведени до участие в погребални церемонии.


=== Дзен в Западния свят ===
В Европа, експресионистите и движението дадаизъм в склонността си към изкуството имат много общо тематично с изследването на коаните и актуалния дзен. Ранният френски сюрреалист Рене Дамал превел Сузуки както и санскритски будистки текстове.
Книгата на Ойген Херигел „Дзен и изкуството на стрелба с лък“ (1953) описва тренировката в повлияно от дзен военно изкуство Кюдо (японска стрелба с лък), вдъхновило много от ранните западни практикуващи.
Британско-американският философ Алън Уотс е заинтересован от дзен будизма; той написва няколко книги и изнася лекции през 50-те години. Уотс разбира Дзен като колело за мистична трансформация на съзнанието и също като исторически пример за незападен, нехристиянски път към живота, който е благоприятстван от практиката и изящните изкуства.
От дзен се заинтересуват и мнозина психоаналитици като Карл Юнг (написал предисловието към книгата на Дайсецу Тейтаро Судзуки „Увод в дзен будизма“), Ерих Фром (публикувал книга в съавторство със Сузуки и Ричард де Мартино на име „Зен будизъм и психоанализа“), Карен Хорни и други.


== Учение и практики ==


=== Принципи и доктрина ===


=== Дзен медитация ===
Дзадзен Както името Дзен загатва, дзен седящата медитация е сърцевината на дзен практиката и се нарича дзадзен на японски. По време на дзадзен, практикуващите обикновено застават в седяща позиция също като лотос, полу-лотос. За да регулира ума, усещането е насочено директно към броенето или наблюдаването на дишането или енергията да се поставя в центъра под пъпа (китайски дан тиян, японски танден или хара). Често се седи на квадратна или кръгла възглавничка (зафу) поставена върху квадратно килимче (забутон); в някои случаи, може да бъде използван стол. В японската Риндзай традиция практикуващите обикновено седят с лице към центъра на стаята; докато в японската Сото традиция седят с лице към стена. В Сото дзен медитацията шикантадза ("просто седене") е медитация без обекти, опори или съдържание, тя е основна форма на практика. Медитиращият се стреми да осъзнава потока от мисли, като им позволява да идват и отминават без намеса. Вместо това Риндзай дзен насочва вниманието си към дишането и практиката с коани.


=== Практика с коани ===

Дзен-будистите могат да практикуват с изследване на коани по време на седящата медитация (дзадзен), вървяща медитация (кинхин) или по време на действията си в ежедневния живот. Коан (буквално "обществен случай") е история или диалог, основно свързан с дзен или други будистки истории; най-типичната форма е анекдот включващ ранните китайски дзен учители. Практиката с коан е специфична за течението Риндзай, но също се появява и в други течения или разклонение на дзен в зависимост от линията на преподаване. Тези анекдоти, включващи известни дзен учители са практическа демонстрация на тяхната мъдрост и могат да бъдат използвани за да се тества прогреса на учениците в дзен практиката. Коаните често се явяват парадоксални или езиково безсмислени диалози или въпроси. Но за дзен-будистите коана е "мястото и времето, и събитието където истината се разкрива сама" невъзпрепятствана от противодействието и диференциацията на езика. Отговарянето на коан изисква ученика да изостави концептуалното мислене и логическия начин по който мислим за света, също както творчеството в изкуството, подходящото прозрение и отговора изниква есествено и спонтанно в ума.


== Дзен естетика и дзен изкуство ==
Комплексът от културни форми, който възниква с появата на философската система Дзен, е наречен Дзен-ки или Дзен -активност. Терминът едновременно означава изблик, движение, динамика, импулс, жажда, спонтанност, неотложност. Дзен-ки включва кратките диалози между учител и ученик, наречени коани, движенията на тялото, жестовете, контролирания глас, различни форми на изящните изкуства като поезията, драмата, архитектурата, градинарството, занаятите, специфичните цветове, звуци, метафори и пр.


== Бележки ==


== Вижте също ==
Дзадзен
Коан


== Външни препратки ==
((en)) Дзен в проект „Отворена директория“
Търсене на "дзен, зен" в електронния каталог на български и чуждестранни книги, постъпили след 1992 година, поддържан от НБКМ
Търсене в Моята библиотека
Сайт на първия дзен център "Дайшин" в България