 също ще ти се върне трикратно.
Числото три обозначава и действието на използваните магически процедури:
1. Заклинанието се изпраща в селенията на Незримото.
2. Заклинанието се завръща обратно в Света на формите.
3. Заклинанието отеква като ехо в живота на този, който го е изрекъл.
Законът за трикратността е характерен за Вещерството и е в основата на вещерската Магия.
Традиционните вещерски празници се наричат Сабат. Има два типа Сабат: редовни (празнувани обикновено всеки месец на пълнолуние и наричани още Есбат) и извънредни (осем пъти годишно). Те се наричат още “малки” и “големи” Сабати. Големите Сабати са следните:
Самхейн, денят на Вси Светии, Хелоуин, на 31 октомври
Зимно слънцестоене, най-дългата нощ и най- късият ден, на 20-23 декемри
Празник на свещите, на 2 февруари
Пролетно равноденствие, отбелязващо изравняването на деня и нощта, на 22-23 март
Белтейн, празникът на огньовете, на 1 май
Лятно слънцестоене, най-дългият ден и най-кратката нощ, на 20-23 юни
Ламас, празникът на жътвата, на 1 август
Есенно равноденствие, изравняването на деня и нощта, на 20-23 септември.
Сабатите се провеждат по традиционен сценарий, включващ очертаване на кръга, вдигане Конуса на силата (чрез ритуален танц по посока на часовниковата стрелка или чрез медитация), свободни забавления и заключителен ритуал. Между тези Сабати се празнуват Есбатите (по-малки събори, свързани с фазите на Луната). Някои Ковъни вместо на пълнолуние ги провеждат на новолуние.
Като правило ритуалите на Уичкрафта носят празничен, развлекателен характер. Те включват много песни и танци в свободен и фестивен дух. Участниците се събират, освен всичко друго, и да се забавляват пълноценно близо до Природата. Обикновено ритуалите се извършват през лятото на открито, вечер, на пълнолуние, на подходящо място — най-често закътана горска поляна, далеч от “лоши” очи, а през зимата на закрито.
Понякога тези събирания включват и сексуални ритуали, тъй като се смята, че ритуалният секс освобождава енергията на участниците. Уичкрафтът не е пуританска секта и затова не се придържа към лицемерния морал. Поради това някои недоброжелатели свързват пряко Вещерството със секса. И до днес е в сила обвинението към последователите на Занаята за пристрастеността им към разюздани сексуални оргии. Съвременните социологически изследвания обаче ясно показват, че мнозинството от хората с удоволствие се отдават на сексуални забавления, без каквато и да е идея за Вещерство, Дяволопоклонничество или каквато и да е друга форма на Магия.