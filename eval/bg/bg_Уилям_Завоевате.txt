дадено на Робърт Късоногия, но той ще бъде васал на графа на Анжу. Но, докато Уилям се занимава с Мен, източната част от Вексен, графство Мант пада изцяло в ръцете на крал Филип I през 1077. През 1087 след френско нападение от гарнизона в Мант, Уилям на свой ред нахлува в града. Но по време на опожаряването и плячкосването на Мант, Уилям е ранен в корема от седлото при падане от коня.


== Смърт, погребение и наследство ==
Раната се оказва смъртоносна, но кралят агонизира в продължение на цели пет седмици, след като е пренесен до едно предградие на Руан. Там до смъртния му одър са природеният му брат, граф Робер от Мортен, и двамата му по-малки сина Уилям Руфус и Хенри. По същото време разбунтувалият се по-голям син Робърт Късоноги е при френския крал Филип I. Уилям може би дотогава е смятал да направи Робърт свой единствен наследник. След предателството му обаче той вероятно се изкушава да завещае всичко на лоялния Уилям Руфус. В крайна сметка умиращият крал се решава на компромис: Нормандия, която самият той е получил като наследство, според обичая, остава за първородния му син, който става следващият херцог под името Робер II; Англия обаче, като свое завоевание, Уилям I може да остави на когото поиска и така за свой наследник на английския престол той обявява Уилям II Руфус. Това става повод за въстание през следващата, 1088 г. На най-малкия си и любим син Хенри, също впоследствие крал на Англия, Уилям завещава огромна сума пари.
Уилям I Завоевателят умира на 60-годишна възраст в манастира Сен Жерве, близо до Руан, на 9 септември 1087. Той е погребан в църквата „Св. Петър“ в Каен, Нормандия. Това става по един съвсем не царствен начин. В края на живота си той е доста напълнял и се оказва, че тялото му не може да се побере в каменния саркофаг. При опитите да бъде напъхано в него, то се пръсва и изпълва църквата със зловоние.


== Деца на Уилям и Матилда ==
Броят на дъщерите не е напълно изяснен – съществуването на някои е спорно.
Робер II Кюртоз („Късоноги“) (ок. 1054–1134), херцог на Нормандия
Аделиза (или Алис) (ок. 1055–?), вероятно сгодена за Харолд Годуинсон (Съществуването ѝ не е доказано.)
Сесилия (или Сесили) (ок. 1056–1126), игуменка на манастира Света Троица, Каен
Уилям II Руфус (1056–1100), крал на Англия
Ричард (1057-ок. 1081), загинал при ловен инцидент
Адела (ок. 1062–1138), омъжена за Етиен Анри, граф на Блоа
Агата (ок. 1064–ок. 1080)
Констанс (ок. 1066–1090), омъжена за Алан IV Млади, херцог на Бретан; отровена, вероятно от собствените си слуги
Матилда (Съществуването ѝ не е доказано.)
Хенри I Боклер (1068–1135), крал на Англия


== Източници ==
↑ ((en))  William the Conqueror. //   Посетен на 10.2.2015.


== Външни препратки ==
((en)) хронология за Уилям I Завоевателя в World History Database
((en)) Животът и царуването на Уилям I Завоевателя Официална страница на британската монархия.
((en)) Уилям I Завоевателя от Е. А. Фрийман (1823-1892). E-book, публикуван в проекта Гутенберг.
((en)) Уилям I Завоевателя в секцията „Исторически личности“ на страницата на BBC.