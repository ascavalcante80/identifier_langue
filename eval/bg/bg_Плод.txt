ративни елементи, самостоятелно или в съчетание с изсушени цветя. От плодовете на опиумния мак се получава опиум, продукт, съдържащ наркотичните вещества морфин и кодеин. Плодовете на маклурата се използват за борба с хлебарките, а тези на растенията от рода Myrica – за извличане на восък за свещи.
Много плодове, като орех, шмак, череша, черница, съдържат естествени оцветители. Изсушените кратуни служат за съдове, за украса или за музикални инструменти. От кокосовите влакна се изготвят въжета, дюшеци, четки, подови настилки, съдове и други.


== Болести при плодоветеРедактиране ==
При плодовете се срещат следните няколко вида болести:
Мокро гниене – представлява ензимно разграждане на междуклетъчните ламели.
Сухо гниене – плодовете са сбръчкани с куха вътрешност, поради което са леки.
Сърцевидно гниене – централната част на семковите плодове е разрушена, придобива кафяв цвят.
Горчиво гниене – заразяването на плодовете става преди брането им, а заболяването се проявява през периода на съхраняването.
Кафяво гниене – заразяването се предава от плод на плод, като се засягат предимно семкови и костилкови плодове. Поразените участъци са меки, от начало светли, а по-късно стават тъмно кафяви.
Зелено гниене – често се среща при семковите зрели плодове, съхранявани продължително време.
Сиво гниене – когато има пряк контакт, заразените плодове бързо заразяват здравите.
Фитофтора – развива се на различни места по повърхността на плодовете. Заразените места придобиват черно кафяв цвят и стават леко воднисти.
За предпазване от микробни вредители се извършва химична обработка на плодовете. Съзряването на плодовете, растежът и развитието на микроорганизмите в складовете могат да се забавят чрез повишаване на концентрацията на въглероден диоксид и понижаване тази на кислород.


== БележкиРедактиране ==