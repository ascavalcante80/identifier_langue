 с манихейството, което също е иранска религия, но корените му са в близкоизточния гностицизъм. Причина за сравненията е подчертаният дуализъм на двете религии и възприемането на много от зороастрийските язати в манихейския пантеон. В същото време по отношение на своите принципи те силно се различават. Манихейството приравнява злото с материята, а доброто - с духа, поради което става доктринална основа на различни форми на аскетизъм и мистицизъм. В същото време зороастризмът отхвърля аскетизма и не разграничава рязко материята от духа, разглеждайки духовния свят като подобен на материалния. Основната доктрина на манихейството, че светът и материалните тела са изградени от субстанцията на злото, е противоположна на зороастрийската представа за света, създаден от изцяло добрия Бог, в който всяко несъвършенство се дължи на злото. Съдейки по запазените манихейски и зороастрийски източници, привържениците или поне духовенството на двете религии се намират в остър конфликт.
Много черти на зороастризма присъстват в културата и митологията на народите на Иран и Средна Азия, поради силното влияние на религията в региона в продължение на векове. Дори след навлизането на исляма и премахването на неговото пряко влияние, зороастризмът остава част от културното наследство на ираноезичния свят - в празниците и обичаите, но също и в литературата. Така Фирдоуси включва някои авестийски образи и сюжети в своята епическа поема „Шах-наме“, която става ключова за формирането на иранската идентичност.


== БележкиРедактиране ==
↑ ((en)) Goodstein, Laurie. Zoroastrians Keep the Faith, and Keep Dwindling. //   The New York Times, 2008. Посетен на 3 октомври 2009.
↑ ((en))  Buddhism in China: A Historical Sketch. //  The Journal of Religion.
↑ ((en)) Hoschander, Jacob. The Book of Esther in the Light of History: Chapter IV. //  The Jewish Quarterly Review, New Series 10 (1). Jul. 1919. с. 87-88.
↑ Boyce 1982, с. 202.
↑ Duchesne-Guillemin 1988, с. 815.
Цитирани източници


== Вижте същоРедактиране ==
Парси
Абрахам Хиацинт Анкетил-Дюперон
Документална хипотеза


== Външни препраткиРедактиране ==
Сайтове за Зороастризъм в проект „Отворена директория“