ити, стотици тежко ранени българи, напълно разрушени са 1500 сгради само в София. Бомбардирани са и Враца, Дупница, Скопие.
На 6 февруари 1944 г. американското посолство в Анкара информира президента, че посланикът на България в Турция Н. Балабанов е разисквал възможността за промяна на българската политика, без да поставя никакви предварителни условия с изключение на едно единствено – да бъдат запазени границите на България от преди Втората световна война. От българска страна е отправено искането да бъдат прекратени бомбардировките над страната до пристигането в Анкара на официална българска мисия, упълномощена да преговаря със съюзниците от антихитлеристката коалиция по въпроса за излизането на България от войната., След получаването на тази информация Рузвелт се обръща към Чърчил с предложение да бъдат прекратени бомбардировките над България. В своята ответна телеграма Чърчил пише:


=== Дрезденските бомбардировки ===

Между 13 и 15 февруари 1945, британски и американски бомбардировачи нападат германския град Дрезден, в който са стълпени германски ранени и бежанци. Заради културното значение на града и големия брой цивилни жертви (около 135 000) близо до края на войната, бомбардировката става едно от най-спорните съюзнически действия през войната, макар че е породена от стремежа да се подпомогнат руснаците на Източния фронт (на Ялтенската конференция те специално молят за унищожаването на комуникационния център Дрезден). След акцията Чърчил заявява в свръхсекретна телеграма:
Размишлявайки под натиска на главния щаб и в отговор на мненията на Чарлс Портал (началник на военно-въздушните сили) и Артър Харис (главнокомандуващ на бомбардировачите) Чърчил оттегля първия меморандум и издава нов. В крайната версия на меморандума от 1 април 1945, се казва:
В крайна сметка отговорността за британското участие в това нападение е на Чърчил, което става и причина за критиките по негов адрес. Германският историк Йорг Фридрих смята, че „решението на Уинстън Чърчил да бомбардира зоново съкрушената Германия между януари и май 1945 г. е военно престъпление.“


=== Втората световна война приключва ===

През юни 1944 съюзническите сили нахлуват в Нормандия и през следващата година отблъскват германските сили на широк фронт. Германия в крайна сметка е победена, след като е нападната на три фронта от съюзниците, макар че има и провали като операция Маркет Гардън и германски контраатаки като Арденската офанзива. На 7 май 1945 в щабквартирата на Съюзниците в Реймс е подписана германската капитулация. В същия ден журналистът Джон Снаг обявява по Би Би Си, че 8 май ще бъде Ден на победата в Европа. В Деня на победата Чърчил съобщава на нацията, че Германия е капитулирала и че една минута след полунощ ще настъпи окончателно примирие на всички фронтове. След това Чърчил казва на множеството пред Уайтхол: „Това е ваша победа.“ Хората извикват: „Не, твоя е.“ и Чърчил тогава ги повежда в пеенето на Land of Hope and Glory. Вечерта той прави друго изказване към нацията, изразявайки увереност в победата над Япония в идните месеци. Японците капитулират на 15 август 1945.
Докато Европа празнува мира след шест години война, Чърчил е зает с нови предизвикателства. Той смята, че Великобритания и САЩ трябва да се подготвят за нарушение на договорените преди това граници и споразумения в Европа и да се подготвят да „наложат на Русия волята на Съединените щати и Британската империя.“ Според плана на Операция Немислимо, заповядан от Чърчил и развит от Британските въоръжени сили, Третата световна война е можела да започне на 1 юли 1945 с внезапно нападение срещу съюзническите съветски войски. Планът е отхвърлен от британските началник-щабове като военно неосъществим.


== Начело на опозицията след войната ==

Въпреки че ролята на Чърчил във Втората световна война е генерирала много подкрепа за него сред британското население, той е победен в парламентарните избори от 1945. Много са причините за това, като ключови сред тях са, че у населението има желание за следвоенни реформи и че не е задължително човекът, водил Великобритания през войната, да я води в мир. Очаквало се е, че Чърчил ще сдаде поста на Антъни Идън, който става негов заместник след загубата на изборите, но Чърчил (макар да е над седемдесет) е решен да се пребори като лидер и Идън е твърде лоялен, за да оспорва лидерския му пост. Така изминават десет години преди Чърчил най-сетне да предаде властта на Идън.

В продължение на шест години той е лидер на опозицията и продължава да оказва влияние върху световните дела. По време на пътуването си през март 1946 до САЩ, Чърчил губи много пари от Хари Труман и неговите съветници в прочута игра на покер. По време на това пътуване той изнася и своята реч за Желязната завеса за Съветския съюз и създаването на Източния блок. Говорейки на 5 март 1946 във Фултън, Мисури, той заявява:
Чърчил също настоява за британска независимост от Европейската общност за въглища и стомана, на която гледа като на френско-германски проект. Той вижда мястото на Великобритания отделно от континента, с много повече общо със страните от Британската общност и със Съединените щати, така наречената Англосфера.


== Втори мандат като министър-председател ==


=== Връщане в правителството и упадък на Британската империя ===
След парламентарните избори през октомври 1951 Чърчил отново става министър-председател до оставката си през април 1955. Вътрешните му приоритети са засенчени от поредица кризи във външните отношения, които отчасти са резултат на продължителния упадък на британския военен и имперски престиж и сила. Бидейки силен привърженик на Великобритания като световна сила, Чърчил често посреща такива кризи с директни действия. Един пример е изпращането на британски войски в Кения, за да се справят с бунта на Мау Мау. Опитвайки се да задържи каквото може от империята, той веднъж заявява, че „Аз няма да председателствам разчленяване.“


=== Война в Малая ===
Следват събития, известни като Малайското извънредно положение. От 1948 в Малая има бунт срещу британското управление. Отново правителството на Чърчил наследява криза и той избира да използва директни военни действия срещу бунтовниците, докато се опитва да изгради съюз с лоялните жители. Докато бунтът бавно се потушава, става пределно ясно, че колониалното управление от Великобритания отива към края си.


=== Отношения със Съединените щати ===
Чърчил посвещава много от времето си и на англо-американските отношения и въпреки че не винаги е съгласен с президента Дуайт Айзенхауер, се опитва да поддържа специалните двустранни отношения. Той прави четири официални визити в САЩ по време на втория си мандат като министър-председател.
През юни 1953 Чърчил получава инсулт на Даунинг Стрийт 10, който е втори след 1949 г, (тогава получен по време на почивка във Франция). Новините за здравословното му състояние се пазят в тайна, но усещайки, че се влошава както физически, така и умствено, през 1955 той сам подава оставка и е наследен на поста от Антъни Идън. Получава още един слаб инсулт през декември 1956.


== Оттегляне и смърт ==

Кралица Елизабет II предлага да направи Чърчил херцог на Лондон, но това се отхвърля поради протестите на сина му Рандолф, който ще трябва да наследи титлата при смъртта му. След като напуска премиерското място, той прекарва по-малко време в парламента и се оттегля окончателно през 1964. През 1963 американският президент Джон Ф. Кенеди, упълномощен от Конгреса, обявява Чърчил за Почетен гражданин на Съединените щати, но той не е в състояние да посети церемонията в Белия дом. На 15 януари 1965 г. Чърчил получава тежък удар. Той умира в дома си девет дни по-късно на 24 януари 1965 г., на 90-годишна възраст.

По декрет на кралицата тялото му е изложено за поклонение за три дни и на 30 януари се провежда държавна погребална служба в катедралата Сейнт Полс. Необичайно за случая кралицата присъства на погребението. При погребалното шествие Кралската артилерия стреля с 19 оръдия, както подобава на глава на правителство, а КВВС прелитат с шестнадесет изтребителя. По молба на Чърчил той е погребан в семейното място в църквата Сейнт Мартинс, Блейдън, близо до Уудсток, недалеч от родното му място, двореца Бленъм. По-късно през 1965 г. в Уестминстърското абатство е поставен мемориал на Чърчил, създаден от гравьора Рейнолдс Стоун. През 1973 на площада пред парламента е поставен паметник на Чърчил в цял ръст, дело на скулптора Робърт-Джоунс 


== Чърчил като художник, историк и писател ==

Уинстън Чърчил е талантлив художник и с удоволствие рисува, особено след оставката си като първи лорд на адмиралтейството през 1915. В изкуството той открива убежище от депресията или както той я нарича „черното куче“, от която страда през целия си живот. Както Уилям Рийс Мог заявява, „В собствения си живот той трябва да страда от „черното куче“ на депресията. В неговите пейзажи и натюрморти няма признак на депресия.“ Чърчил е убеден и научен да рисува от приятеля му художник, Пол Мейз, когото среща през Първата световна война. Мейз оказва голямо влияние върху рисуването на Чърчил и става доживотен спътник в изкуството. Чърчил е най-известен със своите импресионистки пейзажни сцени, много от които са нарисувани докато е на почивка в Южна Франция, Египет или Мароко. Той продължава хобито си през целия си живот и рисува стотици картини, много от които са показани в студиото в Чартуел, както и в частни колекции. Повечето му картини са маслени пейзажи, но той прави също така множество интериорни сцени и портрети.
Поради ограниченото време той опитва само една картина по време на Втората световна война от кулата на Вила Тейлър в Маракеш.
Въпреки славата си и произхода си от висшето общество Чърчил винаги се мъчи да поддържа дохода си такъв, че да може да живее в екстравагантния си стил. Преди 1946 г. членовете на парламента получават само номинална заплата (и всъщност не получават нищо до 1911), така че мнозина си изкарват прехраната с други професии. От първата си книга (Историята на Малакандското поле) през 1898 до втория си мандат като министър-председател, доходът на Чърчил идва почти изцяло от писането на книги и статии с мнения за вестници и списания. Най-известните му вестникарски статии се появяват в Evening Standard от 1936 и предупреждават за възхода на Хитлер и опасността от политиката на помирение, възприета от тогавашното правителство.
Чърчил е плодовит писател, написвайки освен вестникарските си статии един роман, две биографии, многотомни мемоари и няколко исторически труда. Награден е с Нобелова награда за литература през 1953 „за своето майсторство в историческото и биографично описание, както и за брилянтно ораторство в защитата на възвишени човешки ценности“. Две от най-известните му книги са публикувани след първия му мандат като министър-председател и му донасят международна слава: мемоарите в шест тома Втората световна война и История на англоговорящите народи – четири тома, покриващи историята от походите на Цезар в Британия (55 пр.н.е.) до началото на Първата световна война (1914).
През 2002 в програмата на BBC „100-те най-велики британци“, той е обявен за „Най-великият от всички“ на базата на приблизително един милион гласа на зрители на BBC . Чърчил също е обявен за един от най-влиятелните лидери в историята от Time. Колежът Чърчил в Кеймбридж е основан през 1958 г. в негова чест.


== Вижте също ==
Чърчил, Хитлер и ненужната война
Операция Катапулт
Битка за Гърция
Додеканезка операция
Джон Чармли, британски историк, критичен към Чърчил


== Избрана библиография ==
1898 – The Story of the Malakand Field Force
1899 – The River War
1900 – Savrola (единствената новела на Чърчил)
1908 – My African Journey
1930 – My Early Life
1932 – Thoughts and Adventures
1937 – Great Contemporaries
1948-1953 The Second World War
1956-8 – A History of the English-speaking Peoples


== Бележки ==


=== Цитирани източници ===


== Външни връзки ==

Произведения на Уинстън Чърчил в проекта Гутенберг
Winston Churchill Memorial and Library at Westminster College, Missouri
Churchill College Biography of Winston Churchill
FBI files on Winston Churchill
The Real Churchill (critical) and a rebuttal
A Rebuttal to „The Real Churchill“
Online bibliography of books on Churchill
Online gallery of Churchill's numerous oil paintings
Key records about Winston Churchill at The National Archives of the United Kingdom
Collected Churchill Podcasts and speeches
The Churchill Centre website
Churchill and the Great Republic Exhibition explores Churchill's relationship with the US
War Cabinet Minutes (1942), (1942-43), (1945-46), (1946)
Locations of correspondence and papers of Churchill at The National Archives of the UK
The History Channel: Winston Churchill
EarthStation1: Winston Churchill Speech Audio Archive
Imperial War Museum: Churchill War Rooms. Comprising the original underground War Rooms preserved since 1945, including the Cabinet Room, the Map Room and Churchill's bedroom, and the new Museum dedicated to Churchill's life.