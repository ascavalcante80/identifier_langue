ранение на бронза.
В периода между 12 и 10 век пр.н.е. в Близкия Изток станала рязка промяна в производството на инструменти и оръжия – от използването на бронз към желязо. Вероятно такъв бърз преход се е наложил не толкова заради прогреса в производството на желязо, колкото заради проблемите при доставката на калай – един от компонентите на бронза. Този исторически период някои автори наричат „Железен век“.


== Добив ==
В промишлеността желязото се получава от желязна руда, най-често хематит (Fe2O3) и магнетит (Fe3O4).
Първи етап на производство – в доменна пещ се подават рудата и въглеводороди, за да се получи чугун.
Втори етап – в мартенова пещ се премахва излишният въглерод и се получава стомана или желязо.
Fe2O3 + 3CO → 2Fe + 3CO2 – Q (получаване в горната част на пещта)
FeO + C → Fe + CO + Q (получаване в долната част на пещта)
Химически чисто желязо се получава с помощта на електролиза от разтвори на негови соли.


== Приложение ==

Желязото е най-употребяваният метал, като заема 95% от световния добив на метали.
Основен компонент на стоманата и чугуна – едни от най-важните строителни материали. Желязото се използва основно за строителни конструкции, а също и в машиностроенето.
Оксидите му са важен елемент в производствата на устройства за запис на данни: касети, дискети, твърди дискове.
Сулфатите на желязото в смес с меден сулфат се използват за борба с вредителите в селското стопанство.


== Биологична роля ==
Желязото играе важна роля в живота на практически всички организми, с изключение на някои бактерии.
В организма на животните желязото влиза в състава на много ферменти и белтъчини (протеини), участващи в окислително-редукционните реакции, например в процеса на дишането, тъй като то влиза в състава на хемоглобина.
Потребността на човек от желязо на 1 kg тегло е: деца – 0,6 mg, възрастни – 0,1 mg и бременни – 0,3 mg желязо на денонощие. Като правило, желязото, което приемаме с храната, е напълно достатъчно, но в някои специални случаи (като анемия, донорство на кръв) е необходимо да се приемат желязосъдържащи хранителни добавки.
Внимание! Предозирането с желязо вреди на организма! Ето защо на здрави хора не се препоръчва употребяването на препарати, съдържащи желязо!
Легендата, че спанакът съдържа много желязо, се ражда след печатна грешка. При описване резултатите от направено през 1870 г. немско изследване на съдържанието на желязо в различни храни, десетичната запетая в стойността за спанака била отместена по грешка надясно, като в резултат била публикувана десет пъти по-висока стойност. Грешката била поправена през 1937 г., но чрез пресата и филмите за „Попай Моряка“ (започнали през 1929 г.) в масовото съзнание вече се бил утвърдил митът за богатия на желязо спанак.


== Бележки ==

Цитирани източници


== Външни препратки ==

Mineralienatlas:Желязо, Mineralienatlas
Mineralienatlas:Mineralienportrait/Желязо, Mineralienatlas
Eisengewinnung im Hochofen, www.ta7.de
Eisenherstellung in der Römerzeit, die-roemer-online.de
Eisengewinnung in vorgeschichtlicher Zeit, Landschaftsmuseum Obermain