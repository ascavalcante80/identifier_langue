посланието: "Както слънцето е едно на небето, така и императора трябва да е един на Земята!" - символично така Зенон е признат за единствения император.
Приема се, че тези събития бележат падането на Западната Римска империя, 476 е пределна година на Античната епоха и начало на Средновековието. В действителност детронирането на Ромул Августул преминало почти незабелязано за съвременниците му. Той е бил жив през 511 г. когато основава манастир, но умира преди 536 г., когато се възстановява властта на Източната Римска империя в Италия.
Съществува и друго становище. Тъй като Орест е узурпатор, прогоненият от него Юлий Непот официално все още владее титлата император, по времето когато Одоакър взема властта. Непот, който управлява Далмация до 480 г., би трябвало да бъде считан за последния император на Западната империя, дори и формално, поради факта, че Одоакър сече монети с образа на Непот и не взема императорската титла.


== Население на Римската империяРедактиране ==
Население на римската държава през различните периоди
56 800 000 души — 25 г. пр. Хр.
55 млн. души — население от времето на Късната Република преди периода на гражданските войни (70 г. пр. Хр.)
45 млн. души — намаляване населението на Римската империя по време на управлението на император Август поради граждански войни, смутове и др. (30 г. пр. Хр.)
88 000 000 души — 117 г.
65 млн. души — население на Римската империя след период на двувековно процъфтяване (160 г.)
40 млн. души — до такава степен се намалява населението след чумата и многобройните войни в края на управлението на император Марк Аврелий (180 г.)
55 млн. души — възстановяване числеността на населението при управлението на император Константин Велики (337 г.)
Социално разпределение на населението на Римската империя към средата на II в.
Общо населението от 65 млн души може условно да се раздели на следните групи (числеността на населението на всяка група включва освен самите представители и членовете на техните семейства):
1) 2,5 млн. души имат добри условия на живот:
2 хил. души — сенаторско съсловие
100 000 души — конници
200 000 души — общинска аристокрация
700 000 души — чиновници, ветерани
1000 000 души — търговци, занаятчии и др.
500 000 души — войници (легиони, спомагателни войски, гвардия, флот, градска стража)
2) 12,5 млн души имат средни условия на живот:
4 млн. души — роби, живеещи в градовете (500 хил. от тях се живеят в самия Рим)
8,5 млн. души — градски пролетариат
3) 50 млн. души имат минимални условия на живот:
3 млн. души — свободни фермери
40 млн. души — арендатори, живеещи и работещи на земя притежавана от други
7 млн. души — роби заети в селското стопанство и в добива на полезни изкопаеми


== Площ на Римската империяРедактиране ==
25 г. пр. Хр. — 2 750 000 km2 (1 061 781 sq mi)
50 г. — 4 200 000 km2 (1 621 629 sq mi)
117 г. — 6 500 000 km2 (2 509 664 sq mi)
390 г. — 4 400 000 km2 (1 698 849 sq mi)


== Наследство на Римската империяРедактиране ==
Няколко държави се приемат за наследници на античната Римска империя. Нейно пряко продължение на изток е така наречената Византийската империя. Император Юстиниан I завладява значителни части от Западната Римска империя през средата на VI в., но неговите наследници не могли да задържат тези завоевания. На мястото на разпадналата се Западна Римска империя възникват множество малки държави. През 962 г. Ото I (Отон Велики) е провъзгласен от папа Йоан XII за император на Свещената Римска империя която просъществува под различни форми до 1806 г.
Търново е обявено от самите ромеи за Трети Рим и наследник на погубената временно Източна Римска империя (т.нар. Византия) след завладяването на Константинопол в 1204 г. от кръстоносците.
Руската империя, двете френски империи (Наполеон I и Наполеон II) и Османската империя също се наричат наследници на Рим. В Великото московско княжество по времето на Иван III се заражда теорията за Третия Рим.
В края на XVIII век бащите основатели на САЩ провъзгласяват създадената от тях страна за продължител на републиканския Рим. Държавните институции на САЩ се създават под влияние на древноримските образци. Понастоящем в САЩ е популярно да се сравнява страната с Римската империя на базата на култа към свободата. Критично настроените автори сравняват с Римската империя прехода на САЩ към „имперско президентство“. Те правят аналогия на промените в американската държавна система с прехода на Рим от република към ранна империя. В Германия през XIX и началото на XX Бисмарк и Хитлер говорят за „втора“ и „трета“ империи имайки предвид като първа Свещената Римска империя.


== Вижте ощеРедактиране ==
Списък на римските императори
Западна Римска империя
Източна Римска империя
Третия Рим
Римска провинция
Армия на Римската империя
Древноримска култура


== ПрепраткиРедактиране ==
↑ Св. Амвросий Медиолански и Библията


== ЛитератураРедактиране ==
Karl Christ, Geschichte der Römischen Kaiserzeit. Von Augustus bis zu Konstantin. 6. Aufl. mit aktualisierter Bibliogr., Beck, München 2009, ISBN 978-3-406-59613-1.
Werner Dahlheim. Geschichte der Römischen Kaiserzeit. 3. überarb. und erw. Aufl. Oldenbourg, München 2003, ISBN 3-486-49673-5.
Albino Garzetti, From Tiberius to the Antonines. London 1974.
Dietmar Kienast, Römische Kaisertabelle. Grundzüge einer römischen Kaiserchronologie. Wissenschaftliche Buchgesellschaft, Darmstadt 1990, 1996, 2004 (3. Aufl.), ISBN 3-534-18240-5.
Michael Sommer, Römische Geschichte II. Rom und sein Imperium in der Kaiserzeit. Kröner, Stuttgart 2009.
The Cambridge Ancient History. 2. Aufl., Bd. 10–14
Fergus Millar, The Emperor in the Roman World (31 BC–AD 337). London 1977.
David S. Potter, A Companion To The Roman Empire. Blackwell, Oxford 2006, ISBN 0-631-22644-3.
Klaus-Peter Johne, Die Zeit der Soldatenkaiser: Krise und Transformation des Römischen Reiches im 3. Jahrhundert n. Chr. (235–284). Akademie Verlag, Berlin 2008.


== Външни препраткиРедактиране ==

Къси биографии на римските императори при De Imperatoribus Romanis
Римляните