бъде премахнат поне от стъклата за да бъде възможно безопасно пътуване.
Когато температурите на открито се задържат ниски за дълъг период от време, е възможно образуването на дебел слой лед върху езера и други неподвижни водните площи (за замръзване на подвижните води като реките са необходими много по-ниски температури). Ледът може да стане достатъчно дебел за да е възможно преминаването му с автомобил или камион. За да е безопасно преминаването, ледът трябва да е с дебелина поне 30 см. Човешката ненаситност за силни усещания дори доведе до възникването на автомобилни състезания върху лед, при които състезателят трябва да кара бързо, като едновременно с това да успява да контролира машината.
За жалост често се случва хора да пропадат през тънкия лед образуван върху водни площи, като много умират всяка година. Изследователи и различни организации продължават да търсят начин за помощ на хора изпаднали в подобно положение, както и да предпазят тялото от шока, съпътстващ рязката промяна в температурата при подобни ситуации.


== Вижте също ==
Сняг


== Източници ==
Ресурси: Лед. В: Л. Иванов и Н. Иванова. Антарктика: Природа, история, усвояване, географски имена и българско участие. София: Фондация Манфред Вьорнер, 2014. с. 81-82. ISBN 978-619-90008-1-6