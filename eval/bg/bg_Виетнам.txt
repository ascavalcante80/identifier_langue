децентрализация на плановата система и подобряване на кадровото образование и ръководни умения. Тази реформа идва след провала на първите два петгодишни плана след края на войната срещу САЩ.
Днес икономическата дейност е съсредоточена в малки и средни частни предприятия, докато големите предприятия със стратегическа важност остават в държавни ръце. През 2001 година Виетнамската комунистическа партия одобрява нов 10-годишен план, според който трябва да се засили ролята на частните предприятия, а в същото време да се запази водещата роля на държавата в икономиката. Голям проблем продължава да е ширещата се корупция, както и ефективността на управлението на пазарите. Икономическият растеж на Виетнам е силен, но започва от много ниско ниво заради Виетнамската война, станала причина за смъртта на милиони виетнамци.
Основен отрасъл е селското стопанство, като в него са заети 77 % от трудоспособното население. Основна култура – ориз (две реколти годишно – 30 млн. т. г.). Отглеждат се още батати, царевица, маниока, добитък – говеда и биволи – общо 4 млн. свине. Риболовът по традиция е добре застъпен.
Основа на промишленото производство е нефтената промишленост – 9.8 млн. т. добив (нефтените залежи на Виетнам са разположени в Южнокитайско море). Виетнам има голям запас от висококачествени въглища – 10.5 млн. т. Добивът на минерали и метали генерира 9,4% от БВП (за 2003), но като цяло в тази област са заети едва 0,7% от общата работна ръка.


== Население ==

Жителите на Виетнам възлизат на 86,5 милиона души.
Около 87% от населението на страната са виетнамци. Мнозинството от тях обитават областите около крайбрежието и устията на реките Меконг и Червената река. Във Виетнам съществуват около 60 малцинства (10-12% от цялото население), живеещи в планинските области на страната. Поради последното често са наричани планински народи. Китайците (на виетнамски „хоа“), с около 1 милион жители, както и етносите тай, кхмерите, мео, муонг и нунг са най-големите малцинства във Виетнам. Отношението на етническите виетнамци към малцинствата си остава проблемно, тъй като културата, езикът и начинът на живот на различните етноси в страната се различават значително едно от друго. По време на водените в миналото войни различните страни са се опитвали да използват малцинствата за своите военни цели. Демографският ръст в равнините и намесата на комунистическата партия и на държавната политика в живота на хората оставят малко място за съхранението на малцинствените групи и тяхната идентичност.
Със средно повече от 235 жители на кв. км. Виетнам е една от най-гъсто населените страни на Земята. Най-големите градове са Хо Ши Мин( с около 3,9 мил. жители) и столицата Ханой( с около 2,2 мил. жители).Пренаселеността и политическата ситуация в страната прогонват стотици хиляди виетнамци в чужбина, предимно в САЩ, след края на Виетнамската война. Голяма част от виетнамските емигранти напускат страната нелегално чрез допотопни плавателни средства. Именно тези хора стават известни като „хората от лодките“ или „boat people“.
Етнически състав – виети – 87.5 %, мъонг – 1.3 %, кхмери – 1.4 %, мео-яо – 1.5 %, тайски народи – 4.5 %, китайци – 1.7 %, зярай, еде, чам – 0.9 %, други – 1.2 %
Официален език – виетнамски с азбука до XVII в. – йероглифна, придобита от китайците, след това – латиница, принесена в страната от французите. Три диалекта – северен, централен и южен.
Конфесонален състав – будисти – 72.8 %, християни – 9.8 % (от тях католици – 93.7 %, протестанти – 6.3 %), мюсюлмани (сунити) – 0.1 %, индуисти – 0.1 %, конфуцианци и даоисти – 4.8 %, местни традиционни вярвания и култове – 3.7 %, синкретични (смесени) секти – 8.7 %. Извън страната живеят над 2 милиона виетнамци, които са не само бежанци от гражданската война, но и икономически емигранти, се заселват главно в САЩ (около 1,500,000 души), Канада (около 150,000-200,000 души), Франция (250,000), Германия (80,000), Австралия (150,000 души) и Русия. Градско население – 22 %.


== Култура ==


== Транспорт ==

Шосета – 93 хил. км, 24 хил. км асфалтирани; ж.п. линии – 2.7 хил. км, 6 хил. км речни пътища. Главни пристанища – Хошимин, Хайфон, Дананг, Хонгай, Камфа. Международни летища – Ханой и Хошимин.


== Туризъм ==

Страната се посещава годишно от 4 милиона и 180 хил. туристи (за 2007), което я прави на 46 място в света по посещаемост.
От София до Ханой – 7 847 км

Прекрасни гледки от Виетнам


== Вижте още ==
Комуникации във Виетнам
Транспорт във Виетнам
Въоръжени сили на Виетнам
Външна политика на Виетнам


== Библиография ==


== Бележки ==
↑ http://vnexpress.net/GL/Kinh-doanh/2010/12/3BA24D1C/
↑ а б Woods 2002, с. 38.
↑ Moses 2008, с. 213.
↑ а б CIA 2010.
↑ Asia.msu.edu 2010.
↑ Đình Hoà 1999, с. 79.
↑ Đình Hoà 1999, с. 81.
↑ Đình Hoà 1999, с. 13.
↑ Quang 2006, с. 95.
↑ Countrystudies.us 2010.
↑ Quang 2006, с. 2.
↑ Bowman 2000, с. 528.
↑ Bowman 2000, с. 528, 529.
↑ а б в Bowman 2000, с. 529.
↑ Radbruch 1999, с. 1031.
↑ Radbruch 1999, с. 1032.
↑ Bowman 2000, с. 529, 530.
↑ а б Ray 2009, с. 31.
↑ а б Ray 2009, с. 32.
↑ Bowman 2000, с. 530.
↑ Bowman 2000, с. 530, 532.
↑ а б Ray 2009, с. 33.
↑ Bowman 2000, с. 532.
↑ Bowman 2000, с. 535.


== Външни препратки ==