ради при използване на мощна арматура и изливане на железобетон. Земетресенията през 80-те и 90-те години са достигали до 6.2 по Рихтер, като последното земетресение през април 2006 е продължило ежедневно за период от цял месец, като най-мощният трус е достигал сила до 5,6 по Рихтер, а щетите по новите сгради са били минимални.


== Забележителности ==


=== Заливът на корабокрушенците (Навагио) ===
Една от най-посещаваните туристически атракции е достъпният само откъм морето Залив на корабокрушенците. Корабокрушението на каботажния (крайбрежен) кораб е станало на малкия плаж, ограден от високи 200 м отвесни скални стени, върху които е изградена малка площадка. Това е единственото обгледно място, откъдето може да се види мястото на корабокрушението откъм сушата. Инцидентът е станал през октомври 1980, когато при бурно море е възникнала повреда в машинното отделение, и корабът, натоварен с контрабандни цигари, се е оказал неуправляем. Той бил насочен от вълните към залива, който дотогава се наричал „Свети Георги“ (Agios Georgios). Екипажът на кораба бил спасен.


=== Проект „До източниците“ ===
Проектът „До източниците“ е създаден от руски художник Люси Новокрещина през 2015 г. Намира се в село Литакия, в южната част на острова. Картината на стената е с размери 6x6 m2, с основна тема – Акропола, като културен символ на страната. Идеята на проекта е насочена към възстановяването и поддържането на гръцката култура.


== Личности ==
Родени в Закинтос
Дионисиос Соломос (1798-1857), поет
Починали в Закинтос
Йоанис Варвакис (1745-1825), революционер и търговец
Андреас Везалий (1514-1564), брабантски лекар