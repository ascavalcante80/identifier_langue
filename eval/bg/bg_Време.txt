онятието четиримерно пространство на Минковски (където четвъртата ос е времето) в случай не неинерциална отправна система.. Метричните свойства на пространство-време във всяка точка под влияние на гравитацията стават различни. Влиянието на гравитационното поле на свойствата на четиримерното пространство се описва с метричния тензор. В близост до масивни тела ходът на времето се забавя в точки с голям по абсолютна стойност гравитационен потенциал.


== Време във философията ==

Сред известните философи се ширят две гледни точки по отношение на възгледите за време. Едната е че времето е част от фундаменталната структура на вселената, измерение в което събитията се случват последователно. Това е и виждането на Исак Нютон, затова тази гледна точка понякога се нарича нютоновска. Друга гледна точка противоположна на тази е, че времето не се отнася до никакво реално съществуващо измерение, през което могат да „пътуват“ предмети и събития. Привържениците на това становище вярват, че това е интелектуална концепция, която позволява на хората да проследяват, сравняват и подреждат събитията. Това второ виждане, в традицията на Готфрид Лайбниц и Имануел Кант, заявява, че пространството и времето не съществуват сами по себе си, а са следствие от това как хората представят нещата, защото човек може да познае даден обект единствено по начина по който го възприема.
Веди, най-ранните текстове в индийската философия и хиндуизма, които датират от 2000 пр.н.е. описват древна космология, в която вселената преминава през цикли на създаване, разрушаване и раждане отново, като всеки цикъл продължава 4320 милиона години.
Древните гърци вярват, че вселената има безкрайно минало, без начало. Древногръцките философи включително Парменид и Хераклит пишат есета за природата и същността на времето. Средновековните теолози и философи развиват концепцията, според която вселената има начало и ограничено минало. Те вярват в сътворението на света и единственото безкрайно и вечно нещо според тях е Господ, а всичко останало, включитено времето, е крайно.
Имануел Кант описва времето като интуиция, която ни помага да разберем света около нас. При него нито времето, нито пространството са веществени. Той ги разглежда като елементи на систематична умствена рамка, която е изградена на базата на нашия опит. Кант разглежда времето като фундаментална част от абстрактна структура, заедно с пространство и число, с помощта на които можем да установим последователността на събитията, тяхното времетраене и сравним движението на различните обекти.
Анри Бергсон вярва, че времето не е нито среда, нито умствена конструкция, но притежава времетраене.


== Време в религията ==
Древните цивилизации и култури като тези на инките, маите, древните гърци, вавилонците, по-късно хиндуизмът и будизмът съдържат концепцията за така нареченото колело на времето, което разглежда времето като циклично, състоящо се от повтарящи се събития. В християнството, библейската концепция е, че времето е линейно, започва със сътворението на света и завършва с края на света. Някои други религии вярват, че времето има начало, но не и край.


== Външни препратки ==

Венцеслав Константинов: „Изваянията на времето през погледа на Маргьорит Юрсенар“, В: „Писатели за творчеството“, изд. ЛИК, София, 2007 (LiterNet)


== Източници ==