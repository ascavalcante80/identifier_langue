ася благоденствието отново на острова. Във Вилемстад започва кипеж на усилено строителство и скоро градът се сдобива с високо функционална инфраструктура. Формиралото се различие между отделните социални групи на острова прераства във вражда. Конфликтът кулминира в протестните акции от 30 май 1969 г. В резултат от създалото се движение за социална справедливост, местното афро-карибско население получава повече влияние върху политическите процеси.
Същевременно все повече започва да се развива туристическата дейност. Води се политика за ниски търговски данъци и такси, което усилва инвестиционния поток към острова.
До 10 октомври 2010 г. Кюрасао е в състава на Нидерландските Антили.


== Население ==
Населението на острова е мултиетническо. Преобладаваща част са така наречените афрокарибци. Останалата част са потомци на португалци, нидерландци, испанци, източноазиатци, араби. Има и много имигранти от съседни държави като Доминиканската република, Хаити, Колумбия.