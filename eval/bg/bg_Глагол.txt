форма - самият спрегаем глагол, докато при сложните времена се употребяват и спомагателни глаголи. Простите времена в българския език са сегашно, минало свършено и минало несвършено време. Всички останали времена са сложни - три с двучленни форми(бъдеще, минало предварително и минало неопределено), две с тричленни (бъдеще в миналото и бъдеще предварително) и едно с четиричленна форма (бъдеще предварително в миналото).
В българския език съществуват и така наречените разултативни времена, които изразяват резултата от приключило предварително действие спрямо ориентационния момент. Тези времена се образуват от минало свършено деятелно причастие на -л и спомагателния глагол съм.


=== Вид ===
Видът на глагола е характерна черта на славянските езици и в частност на българския. По вид глаголите биват свършени и несвършени и отразяват съответно дали глаголното действие се представя като цяло или в процеса на извършването му, например видя-виждам, кажа-казвам, дам-давам
В българския език всяко действие може да бъде представено от два глагола - един в свършен и един в несвършен вид. Голяма част от българските глаголи са видови двойки представящи едно и също действие по различен начин. При видовете двойки несвършеният вид се получава от свършения чрез наставки. Възможно е и образуване на глагол от свършен вид чрез представки добавени към глагол от несвършен вид.


=== Преизказни глаголни форми ===
Една от най-забележителните черти на съвременния български език е наличието на преизказни глаголни форми. Те се използват, когато говорещото лице не е било свидетел на действието, а съобщава за него по информация на друго лице, например: Той си взел чантата и заминал в неизвестна посока. (Подразбира се, че говорещият не е бил свидетел). Преизказни форми имат всички времена на изявителното наклонение, простите форми на условното наклонение и сложните форми на повелителното наклонение.
Съществуват и по-сложни, засилени преизказни форми (двойнопреизказни форми), които се използват при повторно преизказване на преизказни форми. Те се употребяват, когато говорещото лице пресъздава действието по информация от друго лице, което също не е било свидетел, например Той си бил взел чантата и бил заминал в неизвестна посока.


=== Основна форма ===
Основна форма на глагола за 1 л., ед.ч., сег.вр. Например: писа → писах → пиша.


== Източници ==
↑ Български етимологичен речник, том I, София, Издателство на Българската академия на науките


== Външни препратки ==
Наклонение на глагола от Радка Влахова