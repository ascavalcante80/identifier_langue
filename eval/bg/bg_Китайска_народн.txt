рвите газопроводи, а в областта на бита, четката за зъби, тоалетната хартия, кибритa и много други. За първи път в Китай е започнало използването на природен газ и въглища за осветление и като гориво, използването на коприната за производство на дрехи, използването на огнестрелни оръжия по време на война, пиенето на чай. В Древен Китай са измислени и много различните видове игри и спортове като: играта на карти, домино, го, маджонг и футбола.
Китай изпробва първото си атомно оръжие през 1964, а първата си водородна бомба – едва три години по-късно, през 1967. Отделно притежава и разработва неутронни, биологични и химически оръжия. В гражданската сфера, Китай активно разработва източници на ядрена енергия, и бързо разширява атомната си промишленост за мирни цели.
През 2003 г. Китай става третата нация, изпратила самостоятелно човек в Космоса. До 2020 страната планира да изпрати свой тайконавт до Луната.


== КултураРедактиране ==

Китайските празници са много пищни. Винаги има представления с участието на животните, в които китайците вярват, че носят късмет – драконите и лъвовете. Посрещането на Новата година е наистина забавно. Всяка година носи името на едно от 12 животни. Има година на Кучето и на Дракона. Китайците вярват, че всеки носи характера на животното, в чиято година е роден. Празненствата за посрещането на Новата година продължават цял месец. Най-весел е празникът на фенерите. Хората украсяват домовете си с различни по големина и форма фенери и организират шествия и фойерверки. Огромен дракон е начело на процесията. Той е направен от бамбуков скелет, покрит с коприна или хартия. В него влизат до 20 души, които го карат да танцува по улиците. На китайските празници има и танцуващи лъвове. Танцьорите в лъвския костюм са много атлетични. Подскачат нависоко, за да хванат пликовете с пари, които хората им подхвърлят. Понякога има танцьор, който се закача с лъва, за да демонстрира своята сръчност.


=== ЕзикРедактиране ===

Китайският език (汉语/漢語, pinyin: Hànyǔ; 中文, пинин: Zhōngwén) може да бъде разглеждан като език или езиково семейство и представлява съвкупност от местните езици, говорени от китайската етническа група Хан. Той е един от езиците, формиращи Сино-тибетското езиково семейство. Различните варианти на китайския са роден език за около една шеста от населението на света, или повече от един милиард души. Въпросът дали разновидностите на китайския са „езици“ или „диалекти“ е спорен. Като езиково семейство китайският език включва близо 1,2 милиарда души; Само разновидността мандарин включва около 851 милиона местни говорещи, с което превъзхожда числено който и да било друг език в света.
Говоримият китайски език се отличава с високо ниво на вътрешно разнообразие, въпреки че всички говорими разновидности са тонални и аналитични. Основните регионални групи са между шест и дванадесет (в зависимост от схемата на класификация), от които най-многочислена (до този момент) е групата мандарин (850 милиона), следвана от групата ву (90 милиона), мин (70 милиона) и кантонски (70 милиона). Разликата между повечето от тези групи е по-голяма, отколкото между отделни европейски езици, въпреки че някои, като диалектите сианг и югозападен мандарин, имат общи изрази и до някаква степен са взаимно разбираеми.


=== ПандаРедактиране ===
Едно от най-редките животни в света се намира в Китай – пандата. Има два вида панди, които живеят в китайските гори. Първият и по-известен вид е Голяма черно-бяла панда, а другият е Малка червена панда. Козината на голямата панда на цвят е в черно и бяло. Тя е гъста, непромокаема и пази животните от студа и влагата. Китайците ги наричат байсюн, което означава бяла мечка. Хората убивали пандите заради козината им. Вярвали, че притежават магическа сила за закрила от злите духове. Днес пандите се срещат само в няколко района с гъсти бамбукови гори. Тези животни изяждат огромни количества бамбукови листа и клонки. На ден поглъщат около 30 kg бамбук. На свобода има само около 500 панди. В Китай за тях са създадени специални резервати. В зоологическите градини по света живеят още около сто панди.


== Интересни фактиРедактиране ==
Пекинските власти са наложили ограничителна политика, която забранява притежаването на повече от един домашен любимец, който пък трябва да е с ръст до 35 cm.
Китайската петролна фирма „Petro China“ е втора в света по най-висока пазарна капитализация.
Най-голямата банка в света е китайската „Industrial & Commercial Bank of China“.
China Mobile е най-големия мобилен оператор в света.
Броят на мобилните телефони в Китай се е увеличил от 87 млн. през 2000 г. до 432 млн. днес.
Китай е на първо място в света по брой на строителни обекти.
Китайската комунистическа партия (ККП) е най-голямата партия в света.


== Вижте същоРедактиране ==
Синофил
Транспорт в Китайската народна република
Комуникации в Китайската народна република
Народна освободителна армия
Списък на етническите групи в КНР


== ИзточнициРедактиране ==
↑ People's Republic of China. //   International Monetary Fund. Посетен на 21 април 2011.
↑ Human Development Report 2010. //   United Nations, 2010. Посетен на 5 ноември 2010.
↑ Constitution of the People's Republic of China. //  People's Daily Online. Посетен на 23 November 2009. Article 138. The capital of the People's Republic of China is Beijing.
↑ Country profile: China. //   BBC News, 1 July 2009. Посетен на 14 July 2009.
↑ Altucher, James. There's no stopping China. //  New York Post. 8 January 2010. Посетен на 2 August 2010.
↑ http://snippets.com/what-is-the-gdp-per-capita-for-every-country.htm
↑ Chinese economy slows to still sizzling 11.5% growth. //   USA Today, 2007-10-25. Посетен на 2007-10-30.
↑ http://www.ft.com/cms/s/0/3c301096-d37b-11dd-989e-000077b07658.html?nclick_check=1
↑ Fighting Poverty: Findings and Lessons from China’s Success (World Bank). Retrieved August 10, 2006.
↑ China jumps to world's No 3 economy The Australian. Взето на 21 януари, 2009.
↑ Reducing Inequalities in China Requires Inclusive Growth, Asian Development Bank, News Release, 9 август 2007.
↑ UNTWO Tourism Barometer. Брой за юни 2007
↑ 2 млрд. души достигнаха потребителите на интернет, статия в news.bg от 25 януари 2012 г.
↑ List of ethnic groups in China and their population sizes
↑ Известни и като народността „хан“.


== БиблиографияРедактиране ==
Робърт Темпъл. Геният на Китай. С., НСМ Медиа, 2007.
Надежда Христова. Индия, Китай и Япония през ІІІ-ХVІ век. Велико Търново, УИ, 2007.
Бамбър Гаскойн. Кратка история на китайските династии. С., Унискорп, 2008.
Ерик Израеллевич. Когато Китай променя света. С., Пулсио, 2008.
Жозе Фреш. Китай: някога и сега. С., Изток-Запад, 2008.
Джонатан Фънби. Седемдесетте чудеса на Китай. С., Рива, 2008.
Дж. А. Г. Робъртс. История на Китай. С., Рива, 2009.
Мариана Малинова. Генезис и развитие на китайската цивилизация. С., БАН Марин Дринов, 2009.


== Външни препраткиРедактиране ==
Всичко за Китай
Аз бях в Китай – Пътепис
Обща информация за Китай