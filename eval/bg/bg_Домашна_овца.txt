мер са череша, някои дъбови дървета и жълъди, домати, тис, ревен, картофи, и рододендрон.

Овцете са тревопасни животни, които пасат трева от пасищата. За разлика от тях козите и елените например освен, че пасат ниско по земята намират храна и сред храсти и дървета като откъсват листата от тях. Анатомичното устройство на устния апарат позволява на овцете да пасат ниско до земята като изпасват тревата доста по-бързо от говедата например. Поради тази в редица страни се прилага интензивна смяна на пасищата като се позволява на изпасаните земи да се възстановят в периоди, когато овцете са изместени на друго пасище. Освен от паша на овцете е нужно да се дава зърнена и обемиста суха храна като ливадно и люцернено сено, и царевичак. Сухата храна обикновено се прилага през зимните месеци, когато пашата в зависимост от района е невъзможна или ограничена. Зърнения фураж се прилага при лактиращи овце с цел да се осигури млечността. Дневните дажби от различни видове храни зависят от възрастта и породата. Допълнително на овцете е нужно да се прилагат минерални соли към дажбата с цел осигуряване на водно-солевия баланс на организма. За стадата от овце е нужен достъп до постоянен източник на питейна вода. Нужното количество вода варира от сезона, вида и качеството на храната, която консумират. Когато овцете се хранят с големи количества зелена и млада растителност се нуждаят от по-малко вода. В случаите, когата храната е груба, сеха или зърнена нуждите от вода се увеличават.
Овцете са един от малкото видове домашни селскостопански животни, отглеждани за месо, които и днес не са отглеждани по особено интензивен начин на хранене както при птиците и свинете например. Въпреки че е налице степен на породно увеличение на месодайните овце при този вид животно все още е застъпен пасищния начин на отглеждане за разлика от затвореното отглеждане и хранене с концентриран фураж на говеда, свине и птици с цел постигане на по-бърз ефект от угояването.


== ПоведениеРедактиране ==

Овцете са животни със силен стаден инстинкт. Сред представителите на род Ovis този инстинкт е добре застъпен, но е най-силен сред представителите на вида Ovis aries. Склонността на овцете да следват някого при пашата е причина те да бъдат и първият одомашнен вид селскостопанско животно. Освен това, за разлика от благородния елен и сърната (два други вида копитни животни от първостепенно значение за добив на месо в праисторически времена), овцете не са териториални животни и не пазят своя ареал на обитаване, който може и да варира. Всички овце имат тенденция да се събират в близост до други членове на стадото, въпреки че това поведение варира в зависимост от породата.


== РазмножаванеРедактиране ==
Бременноста трае около 5 месеца като се раждат по 1-3 малки. Майката ги кърми докато станат самостоятелни.


== Болести и естествени враговеРедактиране ==


== Стопанско значениеРедактиране ==


== Термини и фразеологизмиРедактиране ==
Според възрастта и категорията си овцете биват:
Коч – мъжко некастрирано животно в разплодна възраст.
Овца-майка – женска овца след първото раждане.
Дойна овца – овца в период на годината, през който се дои.
Агне – новородено и подрастващо малко на овцата.
Шиле – отраснало агне преминало изцяло на растителна храна.
Дзвизка – млада неродила женска овца.
Коч-дзвиздак, кочле – мъжки коч достигнал полова зрялост преди да бъде използван за разплод.


== ИзползванеРедактиране ==


== В културатаРедактиране ==


== ИзточнициРедактиране ==

Цитирани източници

((en)) Budiansky, Stephen. The Covenant of the Wild: Why animals chose domestication. Yale University Press, 1999. ISBN 0300079931.
((en)) Simmons, Paula и др. Storey's Guide to Raising Sheep. North Adams, MA, Storey Publishing LLC, 2001. ISBN 9781580172622.
((en)) Smith, Barbara и др. Beginning Shepherd's Manual, Second Edition. Ames, Iowa, Iowa State University Press, 1997. ISBN 081382799X.