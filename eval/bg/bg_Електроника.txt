ожение на веригите с цифров сигнал са интегралните схеми, в частност микропроцесорите и микроконтролерите, а съвременните компютри са съставени почти изцяло от цифрови електронни устройства. В наши дни цифровите вериги изместват все повече аналоговите, поради своята по-лесна разработка, по-висока степен на интеграция и по-гъвкава употреба. Така цифровата електроника постепенно измества аналоговата от нейни традиционни области на приложение, като аудиотехниката и видеотехниката. В областта на фотографията през последните години тя измества традиционните химически процеси на обработка на филми. В същото време много функции, като измерването на физични величини или усилването, са по същността си аналогови и не могат да бъдат изпълнявани от цифрови устройства.
Тъй като цифровите сигнали са дискретни във времето, цифровите вериги обикновено използват кварцов осцилатор (часовник) за да синхронизират работата на отделните си компоненти – такива вериги се наричат синхронни. Честотата на осцилатора задава броя на възможните промени в състоянието на веригата за единица време. В същото време някои цифрови вериги работят и без синхронизиращ часовник (асинхронно), като отделните компоненти се синхронизират помежду си чрез контролни сигнали.


=== Вериги със смесен сигнал ===
Веригите със смесен сигнал се отнасят към интегралните схеми (ИС), които съдържат аналогови и цифрови вериги, комбинирани в една полупроводникова подложка или върху една печатна платка. Смесените вериги обикновено се използват за управление на аналогови устройства с цифрова логика, например за регулиране на оборотите на двигател.


=== Вериги със силов сигнал ===


== Вижте също ==
Микроелектроника
Електронна схема
Електронна промишленост в България