 по размери от малки клубове до световноизвестни арени като Нипон Будокан.
В Токио се провеждат много различни фестивали. По-важните събития са Санджа в храма Асакуса и биеналето Канда. Всяка година, през последната събота на месец юли, се провежда фестивал на фойерверки над река Сумида, което привлича над един милион зрители.


== Спорт ==

Токио е домакин на Летните олимпийски игри през 1964 и 2020 г.
В Токио има разнообразие от спортни съоръжения. Традът е домакин на два професионални бейзболни клуба, „Йомиури Джайънтс“, които играят на „Токио Доум“, и „Токио Суолоус“ на „Мейджи-Джингу стейдиъм“. Японската асоциация по сумо също е със седалище в Токио, като ежегодно в града се провеждат три официални турнира (през януари, май и септември). Футболните клубове в Токио са ФК „Токио“ и „Токио Верди“ – и двата играят на Аджиномото стейдиъм в Чофу.


== Известни личности ==
Родени в Токио
Кобо Абе (1924-1993), писател
Инеджиро Асанума (1898-1960), политик
Укио Катаяма (р. 1963), автомобилен състезател
Кенджи Мидзогучи (1898-1956), режисьор
Ичиро Мидзуки (р.1948), певец и актьор
Тацуя Накадаи (р. 1932), актьор
Ясуджиро Озу (1903-1963), режисьор
Агури Сузуки (р. 1960), автомобилен състезател
Айя Уето (р. 1985), актриса и певица
Моритеру Уешиба (р. 1951), айкидист
Лив Улман (р. 1938), норвежка актриса
Хирохито (1901-1989), император
Починали в Токио
Масутацу Ояма (1923-1994), каратист
Кобо Абе (1924-1993), писател
Кристиан Биркеланд, норвежки учен
Акио Морита (1921-1999), предприемач
Ясуджиро Озу (1903-1963), режисьор
Гичин Фунакоши (1868-1957), каратист
Хирохито (1901-1989), император
Сакае Цубои (1899-1967), писателка и поетеса
Други личности, свързани с Токио
Харуки Мураками (р. 1949), писател, живее в града от 1970-те
Морихеи Уешиба (1883-1969), айкидист, живее в града през 1927–1942


== Градски пейзаж ==
Архитектурата на Токио е оформена основно от историята на града. Два пъти в по-новата си история, Токио е оставен в руини: първо през 1923 г. след Голямото земетресение в Канто и втори път след бомбардировките над Токио по време на Втората световна война. Поради това, сегашният градски пейзаж на Токио е с една от най-модерните и съвременни архитектури, докато старинните сгради са рядко срещани.
В японската столица има множество паркове и градини.


== Братски градове ==
Токио има единадесет побратимени града:

Освен това Токио има споразумение за „партньорство“ с Лондон, Великобритания.


== Други ==
Освен агломерацията на столицата, към префектура Токио спадат още редица отдалечени острови в Тихия океан, включително и безлюдният о. Окинотори (沖ノ鳥島), който е най-южната точка на Япония (20°25'31" с.ш.).


== Бележки ==

Цитирани източници


== Външни препратки ==

Официален сайт на Префектура Токио (на английски)