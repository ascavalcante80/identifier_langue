 икономика, създавайки 61% от БВП. Откриването на сериозни нефтени залежи и развитието на петролната индустрия, съчетано с високите цени на петрола отнемат лидерската роля на аграрния сектор. Приносът на селското стопанство към БВП се засилва единствено в случаите на резки понижения на световните цени на горивата. Брутният Вътрешен продукт на страната за 2001 г. е в размер на 41,2 милиарда долара. Страната се радва на добри темпове на икономически растеж от около 4 % годишно през последните няколко години. Инфлацията през 2001 г., е в размер на 5,9 %, което е прилично ниво, но само година по-рано е размер на 25,4 %.Индустрията участва с 46 % във формирането на БВП, аграрният сектор с 29,5%, а секторът на услугите с 24,5% /по данни от 2000 г./. През последните години се наблюдава тенденция за намаляване на ролята на аграрния сектор за сметка най-вече на услугите и в по-малка степен на промишлеността в създаването на БВП. Примерно земеделието дава 33,6 % през 1997 г., срещу 29,5 % през 2001 г.
Цялостния износ на Нигерия на стоки и услуги през 1997 г., е в размер на 45 милиарда долара срещу внос от 37,8 милиарда долара. Липсата на достоверни данни за състоянието на експорт-импорта на страната през последните години не позволява да се прецени дали положителния търговски баланс се запазва.
През 2013 г. трите най-големи африкански икономики според брутния вътрешен продукт (БВП) са :
1. Нигерия - 510 милиарда $ ; 2. Южна Африка - 370 милиарда $ ; 3. Египет - 262 милиарда $
Голямото население и нарастващите приходи от износа на нефт превръщат Нигерия във важен политически фактор от континентална и световна величина. При неотдавнашните дискусии за реформа на ООН Нигерия беше една от кандидатките за нов постоянен член на Съвета за сигурност.


=== Транспорт ===

Инфраструктурата на Нигерия е слабо развита, нещо което е типично за африканските държави, на 1000 човека се падат едва 4,6 фиксирани и мобилни телефонни линии, при персоналните компютри на 1000 човека се падат едва 6,6 /по данни от 2000 г./. Равнището на преките чуждестранни инвестиции е 1,1 милиарда долара през 2000 г., което е незадоволително за държава с мащабите на Нигерия. Тенденцията при инвестициите е неблагоприятна – през 97-ма са привлечени 1,5 милиарда долара. Причините са във високото ниво на корупцията и често нестабилната политическа ситуация.


=== Комуникации ===

Комуникационната мрежа е сравнително слабо развита. При население от около 150 милиона души, в наличност са едва 1,6 милиона стационарни телефона и 40,4 милиона мобилни телефона (по данни от 2007). Интернет потребителите са едва 10 милиона.


=== Туризъм ===


== Общество ==


=== Култура ===

Нигерия има уникална, богата и разнообразна култура, представляваща амалгама от традициите на стотиците народности, и в същото време носеща много белези на английското влияние. Основните земеделски култури, които се отглеждат тук са: просо, маслена палма, какао, фъстъци, захарна тръстика, ориз и други. В световен мащаб, Нигерия често е възприемана като символ на англоезична Африка.
Нигерийската филмова индустрия, наричана понякога „Ноливуд“, е най-мощната киноиндустрия в света след индийската. Според CNN, нигерийската киноиндустрия е на стойност $250 милиона, произвеждайки близо 200 филма ежемесечно.
Нигерийската литература също е значима в световен мащаб. През 1986 Уоле Шоинка става първият африканец, получил Нобелова награда за литература, и първият нигерийски нобелов лауреат.


=== Спорт ===

Националният отбор по футбол на Нигерия представя страната на международни срещи. Контролира се от Нигерийската футболна федерация. Известен е с прякора "суперорлите". През април 1994 г. достига до 5-о място в световната класация на ФИФА - най-високото постижение на африкански отбор. Участва на финалите на световните първенства през 1994, 1998, 2002, 2010, 2014 г., като през 1994 достига до четвъртфинал, а през 1998 - осминафинал. Печели златни медали на Олимпийските игри през 1996 г. и е единственият африкански отбор с това постижение. Носител е на Купата на африканските нации през 1980, 1994, 2013 г.
Най-добрите футболисти на Нигерия са играли в Аякс, Интер, Арсенал, Евертън, Андерлехт, Уест Бромич Албиън, Портсмут и др. Сред тях са Нванкво Кану, Джей-Джей Окоча, Амокачи, Амунике, Йекини, Икпеба, Обафеми Мартинс, Бабаяро , Якубу Айегбени и др.
Развити са още спортовете баскетбол, крикет и бокс. Петима нигерийски баскетболисти са играли в НБА на САЩ.


== Източници ==


=== Литература ===
Metz, Helen Chapin. Nigeria: A Country Study. Библиотека на Конгреса, 1991.