ел (15 000 души) и други.


=== Религии ===
Етиопия е една от ранните християнски страни, в които християнството не идва през Европа, а направо от Юдея през Египет нагоре по Нил. Александрийската патриаршия е била начело докъм средата на 20ти век, след което Етиопската църква става автокефална. Сирийският монах Фрументий е първият духовен водач на етиопците. Етиопците го наричат Абба Селами /Баща на Мира/. По времето на цар Езана 330 г. християнството се налага като основна религия. Коптското православие е основно за Етиопия. През VII век в източните райони на Етиопия прониква ислямът и се ислямизират народите сомали, афар, беджа и др. Ислямизацията обаче не се разпространява над християнизираните области по високите плата в западна и южна Етиопия.


=== Езици ===
Официален език в Етиопия е амхара. Писмеността е със сричкови знаци. Многобройни наречия и езици из труднодостъпните части са незасегнати от грамотност и литература.


== Икономика ==

През 2007 и 2008 година Етиопия е най-бързо развиващата се африканска страна, която не е зависима от износ на петрол. Въпрекия бързия растеж през последните години, БВП на глава от населението е един от най-ниските в света, а икономиката е изправена пред редица сериозни структурни проблеми. Усилията за реформи са налице от 1991 насам, но обхватът на реформите е скромен. Производителността в селското стопанство остава ниска и чести суши все още затрудняват стопанството на страната. Ефективността на реформите след 2000 година е отразена в 10% среден годишен икономически растеж в периода 2003 – 2008 година. Въпреки тези подобрения, бедността и в градските, и в селските райони остава проблем за страната.
По ирония на Етиопия често е наричана „водна кула“ на Източна Африка заради големия си брой основни реки (14). Страната има най-големите водни запаси в Африка, но напоителните системи за усвояването им са много малко. Само 1% от водите в Етиопия се използват за производство на електроенергия и 1,5% за напояване.
Далекосъобщителните услуги са оставени в ръцете на държавен монопол. Гледната точка на етиопското правителство е, че поддържането на държавна собственост в този жизненоважен сектор е от съществено значение да се гарантира развитието на телекомуникационната инфраструктура и услуги в селските райони, които се непривлекателни за частни инвеститори.
Според етиопската конституция правото на притежание на земя е само на „етиопската държава и народ“, но гражданите само могат да отдават под наем земя (за срок до 99 години), и не са в състояние да ипотекират или продават. Отдаването под наем на земя за максимален срок от двадесет години е позволено, като това се очаква да гарантира земята да отиде в ръцете на най-продуктивния потребител.
Земеделието генерира почти 41% от брутния вътрешен продукт, 80% от износа и заема 80% от работната ръка. Много други икономически дейности зависят от селското стопанство, включително покупко-продажбата, преработката и износа на селскостопански продукти. Добивите идват предимно от дребни производители и стопанства и голяма част от износа на продукция е осъществяван от дребни собственици. Основните култури включват кафе, боб, маслодайни семена, зърнени храни, картофи, захарна тръстика, плодове и зеленчуци. Най-голям приход осигурява износа на кафе. Етиопия е вторият по големина производител на царевица в Африка.


== Бележки ==

Цитирани източници


== Вижте още ==
Народно-демократична република Етиопия
Дерг
Абисиния