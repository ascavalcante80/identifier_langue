.
Бразилия разполага с железопътна мрежа с обща дължина 28 857 km, десетата по големина в света. Правителството се стреми да насърчава този вид транспорт, като пример за това е проектът за високоскоростен влак Рио – Сао Пауло, влак-стрела, който трябва да свърже двата основни града на страната. По отношение на водния транспорт, Бразилия разполага с 37 океански пристанища, от които най-голямото е в град Сантус, както и с 50 000 km вътрешни водни пътища.


== КултураРедактиране ==

Бразилската култура е тясно свързана с португалската, поради силното влияние на Португалската империя за трите столетия на колониално владение. Основните въздействия, оставили своя най-ярък отпечатък са португалският език, римокатолицизма и колониалните архитектурни стилове. В голяма степен тя е повлияна и от африканските, местните и други европейски (непортугалски) традиции и обичаи. В някои аспекти на бразилската култура важен принос имат италианци, германци и други европейски имигранти, които пристигат на големи вълни, особено в южните части на страната. Местните индианци оставят своята следа в езика и в кухнята на страната, а пък африканците – както в езика и кулинарията, така и в музиката, танците и религията.


=== ЛитератураРедактиране ===

Началото на бразилската литература е поставено по време на мисионерската дейност на йезуитите след откриването на страната през 16 век, като дълго време тя е силно обвързана с португалската. През 19 век тя започва да придобива самостоятелен характер, макар че продължава да е повлияна от водещите европейски течения на епохата – романтизъм и реализъм. Сред най-известните автори от този период са Кастру Алвис, Мануел Антониу ди Алмейда, Жузе ди Аленкар и Машаду ди Асис, често определян като най-значимият бразилски писател.
В края на 19 и началото на 20 век в поезията навлизат парнасизмът (Олаву Билак, Раймунду Кореия, Алберту ди Оливейра) и символизмът (Жуау да Круз е Соуза, Алфонсус ди Гимараинс). За момент на окончателно скъсване на бразилската литература с чуждите влияния понякога се сочи Седмицата на съвременното изкуство в 1922 година, доминирана от представители на модернизма и неговите подтечения, първите школи на наистина независими писатели. От това време са големите имена като Мануел Бандейра, Карлус Друмонд ди Андради, Жуау Гимарайс Роза, Клариси Лиспектор и Сесилия Мейрелис, както и най-изтъкната фигура на течението, Мариу ди Андради.
През втората половина на 20 век международна известност като част от латиноамериканската вълна в литературата получава повлияният от марксизма романист Жоржи Амаду. За най-иновативен автор през този период обикновено е определян Жуау Гимарайс Роза, сред по-известните поети са Жуау Кабрал ди Мелу Нету и Винисиус ди Морайс. В края на 20 век световна известност придобива Паулу Куелю.


=== ИзкуствоРедактиране ===

През колониалния период бразилското изкуство е доминирано от барока. След независимостта отражение в него намират повечето европейски течения – романтизъм, модернизъм, експресионизъм, кубизъм, сюрреализъм и абстракционизъм. В началото на 20 век импресионизмът придобива голямо значение. Известни автори от това време са Жузе Пансети, Бенедиту Калищу и Кандиду Портинари, смятан за един от най-големите творци на миналия век. По-късно известност придобива гравьорката Файга Островер.
В един от световните образци на архитектурния модернизъм се превръща проектираната през 50-те години от Лусиу Коща и Оскар Нимайер нова федерална столица Бразилия.
Бразилската музика обхваща различни регионални стилове, повлияни от африкански, европейски и индиански форми. Тя обхваща множество оригинални стилове, по-известните от които са самба, макулеле, шору, сертанежу, брега, форо̀, фреву, маракату, боса нова, бразилски рок и ашѐ. По-голяма международна известност получават самба и съчетаващата елементи на самба и джаз боса нова. Най-значимият бразилски композитор на класическа музика е Ейтор Вила-Лобос.
Основите на бразилското кино се полагат с рождението на аудиовизуалните средства в края на 19 век. В средата на 20 век най-успешният бразилски режисьор е Анселму Дуарти, а от края на века международно признание получават и режисьори като братята Фабиу и Бруну Барету, Валтер Салис, Фернанду Мейрелис.


=== КухняРедактиране ===

Бразилската кухня е много разнообразна и отразява съчетанието на местната и различните имигрантски култури. Това сливане е създало национална кухня, белязана от запазването на значителни регионални различия. Така в северната част на Бразилия ястията са повлияни от местните продукти, като алигаторско месо или рибата пираруко, докато на юг във вътрешността е доста силно германското влияние, а по крайбрежието – португалското с широкото използване на морски риби, скариди и стриди.
За национално ястие на Бразилия обикновено се определя фейжоадата. Известни регионални ястия са също ватапа̀, мокека, полента и афробразилското акаражѐ.
Националните напитки са кафето и типичната бразилска кашаса (силно спиртно питие). Тя се дестилира от захарна тръстика и е главната съставка на националния коктейл, кайпириня.


=== СпортРедактиране ===

Футболът е най-популярният спорт в Бразилия. Към 2012 година националният отбор по футбол е петкратен шампион на Световното първенство по футбол (1958, 1962, 1970, 1994 и 2002) и е единственият отбор с такъв брой титли. Сред най-известните бразилски футболисти са определяният като най-добър футболист на всички времена Пеле, Зико, Ромарио, Роналдо.
Баскетболът, футзалът, волейболът, автомобилните спортове и бойните изкуства също се радват на голяма популярност в страната. Макар и по-малко практикувани, тенисът, хандбалът, плуването и гимнастиката намират много последователи в Бразилия през последните десетилетия. Някои варианти на известни спортни дисциплини произхождат от Бразилия – плажният футбол, футзалът и футволеят произлизат от изменения във футбола. В бойните изкуства, бразилците развиват капоейра, вале тудо, и бразилското джиу джицу. В автомобилизма бразилски пилоти печелят световната титла във Формула 1 осем пъти: Емерсон Фитипалди през 1972 и 1974, Нелсън Пикет през 1981, 1983 и 1987 и Айртон Сена през 1988, 1990 и 1991.
Бразилия има традиция в провеждането мащабни международни спортни събития. Страната е домакин на Световното първенство по футбол през 1950 и е избрана да бъде домакин на Световното първенство през 2014. Пистата за автомобилни и мотоциклетни състезания Интерлагос в Сао Пауло е домакин на ежегодното автомобилно състезание Голяма награда на Бразилия. Сао Пауло е домакин на Панамериканските игри от 1963, а Рио де Жанейро организира Панамериканските игри от 2007. Също в Рио де Жанейро трябва да се проведат Летните олимпийски игри през 2016.


== Цитирана литератураРедактиране ==
Бележки

Библиография
((pt)) Azevedo, Aroldo. O Brasil e suas regiões. São Paulo, Companhia Editora Nacional, 1971.
((en)) Barman, Roderick J. Citizen Emperor: Pedro II and the Making of Brazil, 1825–1891. Stanford, Stanford University Press, 1999. ISBN 1-8047-3510-7.
((pt)) Boxer, Charles R. O império marítimo português 1415–1825. São Paulo, Companhia das Letras, 2002. ISBN 8535902929.
((pt)) Bueno, Eduardo. Brasil: uma História. São Paulo, Ática, 2003. ISBN 8508082134.
((pt)) Calmon, Pedro. História da Civilização Brasileira. Brasília, Senado Federal, 2002.
((pt)) Carvalho, José Alberto Magno de. Crescimento populacional e estrutura demográfica no Brasil (PDF). //   UFMG/Cedeplar, 2004.
((pt)) Carvalho, José Murilo de. D. Pedro II. São Paulo, Companhia das Letras, 2007.
((pt)) Coelho, Marcos Amorim. Geografia do Brasil. São Paulo, Moderna, 1996.
((pt)) Diégues, Fernando. A revolução brasílica. Rio de Janeiro, Objetiva, 2004.
((pt))  Enciclopédia Barsa. Volume 4: Batráquio – Camarão, Filipe. Rio de Janeiro, Encyclopædia Britannica do Brasil, 1987.
((pt)) Fausto, Boris и др. Brasil e Argentina: Um ensaio de história comparada (1850–2002). São Paulo, Editoria 34, 2005.
((pt)) Gaspari, Elio. A ditadura envergonhada. São Paulo, Companhia das Letras, 2002. ISBN 8535902775.
((pt)) Janotti, Aldo. O Marquês de Paraná: inícios de uma carreira política num momento crítico da história da nacionalidade. Belo Horizonte, Itatiaia, 1990.
((pt)) Lyra, Heitor. História de Dom Pedro II (1825–1891): Ascensão (1825–1870). v.1. Belo Horizonte, Itatiaia, 1977a.
((pt)) Lyra, Heitor. História de Dom Pedro II (1825–1891): Declínio (1880–1891). v.3. Belo Horizonte, Itatiaia, 1977b.
((pt)) Lustosa, Isabel. D. Pedro I: um herói sem nenhum caráter. São Paulo, Companhia das letras, 2006. ISBN 8535908072.
((pt)) Moreira, Igor A. G. O Espaço Geográfico, geografia geral e do Brasil. São Paulo, Ática, 1981.
((en)) Munro, Dana Gardner. The Latin American Republics; A History. New York, D. Appleton, 1942.
((pt)) Schwarcz, Lilia Moritz. As barbas do Imperador: D. Pedro II, um monarca nos trópicos. São Paulo, Companhia das Letras, 1998. ISBN 8571648379.
((pt)) Skidmore, Thomas E. Uma História do Brasil. São Paulo, Paz e Terra, 2003. ISBN 8521903138.
((pt)) Souza, Adriana Barreto de. Duque de Caxias: o homem por trás do monumento. Rio de Janeiro, Civilização Brasileira, 2008. ISBN 9788520008645.
((pt)) Vainfas, Ronaldo. Dicionário do Brasil Imperial. Rio de Janeiro, Objetiva, 2002. ISBN 8573024410.
((pt)) Vesentini, José William. Brasil, sociedade e espaço – Geografia do Brasil. São Paulo, Ática, 1988.
((pt)) Vianna, Hélio. História do Brasil: período colonial, monarquia e república. São Paulo, Melhoramentos, 1994.


== Допълнителна литератураРедактиране ==
((bg)) Шопов, Кирил. Бразилия: от Кастело Бранко до Дилма Русев : външна политика и вътрешен напредък. София, Рива, 2011. ISBN 978-954-320-372-7.


== Външни препраткиРедактиране ==
((pt)) Федерално правителство
((pt)) Федерален сенат
((pt)) Камара на депутатите
((pt)) Президентство на Федеративна република Бразилия
((pt)) Върховен федерален съд
((pt)) Бразилски институт по география и статистика
((en)) Бразилия в World Fact Book
((en)) Държавен глава и членове на кабинета
((en)) UCB Libraries GovPubs
((en)) Библиотеката на Конгреса на САЩ (1997)
Сайтове за Бразилия в проект „Отворена директория“