 идеологизирано изкуство по-късно широко използа образа на Волга, създаден от изкуството на дореволюционна Русия. Волга често е отъждествявана с Родината-майка.


=== Поезия ===
Връзката на Волга с руския народ, неговата история и култура, е отразена в творчеството на много писатели. За първооткриватели на темата в поезията се считат Николай Карамзин (стихотворението „Волга“, 1793 г.) и Иван Дмитриев, а по-късно излизат и произведения на автори и литератори като Аполон Коринтски, Александър Навроцки, княз Николай Мансирев. Широко се използва и фолклорната традиция, свързана с Волга, която привлича вниманието на много поети от XIX век – Николай Мансирев, Степан Скиталец, княз Александър Шаховски, Александър Ширяевец. Някои стихове на тези поети стават народни песни: „Меж крутых бережков...“ на Матвей Ожегов, „Из-за острова на стрежень...“ на Дмитрий Садовников, „Далеко, далеко степь за Волгу ушла...“ на Михаил Розенхайм, „Дубинушка“ на Леонид Трефолев, „Утес Стеньки Разина“ на Александър Навроцки.
В епохата на романтизма Волга присъства в творчеството на Константин Батюшков, Пьотър Вяземски („Вечер на Волга“ 1816 г.), Николай Язиков. В техните стихове Волга изпъква като символ на Русия и темата за реката при тях е свързана с темата Родина. Измежду всички руски лирици Язиков посвещава най-много стихотворения на реката – 6.
Александър Пушкин, който прекарва 1833 г. на Волга, продължава фолклорната традиция с „Песнями о Степане Разине“ и въвежда в поезията широко разпространения във фолклора образ на волжкия атаман Степан Разин, наричан „син на майчица Волга“, неин „жених“, а буйният характер на реката e описван като сроден на неговия свиреп и храбър нрав и широка душевност.
В средата на 19 век в руската поезия навлиза мотивът за „трудовата“ Волга, бурлачеството и романтичната традиция отстъпва място на епохата на реализма. В стихотворението „На Волга“ Николай Некрасов противопоставя реката и човека, а като народна закрилница и хранителница реката е представена в стиховете на Леонид Трефолев, Владимир Гиляровски, Николай Огарев.
В края на 19 век волжки легенди, приказки и предания се събират и пренареждат в стихотворна форма от редица поети като Дмитрий Садовников („На старой Волге“, 1906 г.), Аполон Коринтски („Бывальщины“, 1900 г., „Волга. Сказания, картины и думы“, 1903 г.), Александър Навроцки („Сказания минувшего“, 1906 г.), Степан Скиталец („Волжские легенды“, 1898 г.).
Волга присъства силно и в поезията на поети, родени или живели на бреговете ѝ като Спиридон Дрожин, Николай Гладков, Николай Благов (поемата „Волга“, 1956 г.) и Константин Балмонт, който в своите „Стозвучные песни“ пише:


=== Фолклор ===
В руския фолклор има много легенди, епоси, сказания, предания и песни за реката. По-известни народни песни за Волга са „Вниз по Волге-реке“, „Меж крутых бережков“, „Ах ты, Волга ли, Волга-матушка“, „Волга, реченька глубока“, „Вниз по матушке по Волге“, „Волга, моя матушка“.
Свързани с определена тема са „Из-за острова на стрежень“ и „Утёс“ – песни за Волга и Степан Разин, „Дубинушка“ – песен на волжките бурлаци, „Жигули“ – руска народна песен за Волга и Жигульовските планини и др.
Според народните легенди в Змейската пещера на Волга живеят митични същества - диви хора.


=== Литература ===
„Без зестра“, „Кузма Минин“, „Буря“ – пиеси от Александър Островски
„Егор Буличов и другите“, „Достигаев и другите“ – пиеси на Максим Горки
„Шир след шир“ (глава „Седем хиляди реки“) – поема на Александър Твардовски


=== Песни ===
„Тече Волга“ – Людмила Зикина
„Сормовска лирическа“ – Б. Мокроусов, Е. Долматовски
„Волга – речица дълбока“ – Н. Нолински, М. Зубова
„Как по Волге-Матушке“ – Владимир Висоцки
„Волга-Волга“ – песен от едноименния филм


=== Филми ===
„Волга-Волга“ (1938 г.) – музикална комедия
„Жесток романс“ (1984 г.) – филм по пиесата на Островски „Без зестра“, режисьор Елдар Рязанов


=== Живопис ===


== Бележки ==


== Източници ==
((ru)) Епщайн, М. Природа, мир, тайник вселенной.... Москва. „Высшая школа“. 1990 г.
((ru)) Потьомкин, Е. Волга в русской поэзии 19 века
Волга — информация за обекта в Държавен регистър на водата (ru)


== Допълнителна литература ==
((ru)) Рибаков, Б. Геродотова Скифия. Москва. 1979 г.