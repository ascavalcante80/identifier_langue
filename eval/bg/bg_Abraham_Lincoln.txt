н през септември драматично променя изборните нагласи и Линкълн печели втори мандат.


=== Възстановяването ===

Възстановяването на Съюза ангажира съзнанието на президента още докато се водят военните действия. Той е решен да провежда политика, която да не допусне пълно отчуждаване на бившите щати от конфедерацията и провежда бързи избори при облекчени условия в териториите, които остават зад фронтовата линия на силите на Съюза. Това раздразва републиканците в Конгреса, които са за налагането на по-стриктна политика по възстановяването. Линкълн рядко използва правото си на вето през време на военния период, но налага такова на опита на републиканците да вменят тежки условия за Възстановяване на конфедеративните щати. Те си отмъщават като отказват да седят заедно с представителите на Луизиана, Арканзас и Тенеси, избрани при облекчените условия на Линкълн.
„Нека го направим лесно“, казва президентът на своите военачалници – генерал Юлисис Грант (бъдещ президент), генерал Уилям Шърман и адмирал Дейвид Диксън Портър на среща през 1865 година. Когато Ричмънд, столицата на Конфедерацията, Линкълн отива там и прави символичен жест като сяда бюрото на Джеферсън Дейвис като по този начин дава знак на нацията, че президентът контролира цялата страна. Той е поздравен в столицата от освободените роби като завоевател, като тяхното отношение е отразено в една незабравима реплика „Разбрах, че съм освободен когато зърнах лицето на татко Ейбрахам и го почувствах”.
На 9 април 1865 година, генералът на Конфедерацията Робърт Лий се предава във Вирджиния и по този начин единствените сили, които остават в битката са тези на Джозеф Джонстън – на изток. Няколко седмици по-късно Джонстън няма да се подчини на Джеферсън Дейвис и ще се предаде на силите на Шърман. Разбира се Линкълн не доживява да види капитулацията на всички сили на Конфедерацията, защото едва няколко дни след като Лий се предава срещу президента е извършен успешен опит за покушение.


== Покушението ==

Към края на войната Линкълн често се среща с генерал Юлисис Грант. Двамата мъже планират решаването на проблеми по Възстановяването и било очевидно за всички, че изпитват един към друг изключително уважение. По време на тяхната последна среща на 14 април 1865 година (Разпети петък), Линкълн кани Грант на светско събитие същата вечер. Грант отказва (твърди се[кой го твърди?], че жена му изпитва изключителна неприязън към Мери Тод Линкълн). Най-големият син на президента Роберт Тод Линкълн също отклонява поканата.
В отсъствието на своя бодигард — Уард Хил Ламон, на когото е споделил прочутия си сън за своето покушение, Линкълн отива да гледа пиеса във Форд Тиътър. Пиесата е „Нашият американски братовчед”, музикална комедия от англичанина Том Тейлър. Когато Линкълн сяда в своята ложа, Джон Уилкс Бут, известен актьор и привърженик на Юга, се промъква зад балкона на президента и изчаква най-смешната реплика в пиесата с надеждата смеха да заглуши изстрела. На сцената актьора Хари Хоук казва последната реплика, която Линкълн чува в живота си. Когато публиката почва да се смее Джон Уилкс Бут се втурва в ложата на президента и произвежда един единствен изстрел от упор в главата му. Куршумът влиза зад лявото ухо на Линкълн и засяда зад очите му. Бут извиква "Sic semper tyrannis!" („Това застига тираните!”). Изречението е мото на щата Вирджиния и се приписва на Марк Юний Брут. Според някои Бут извиква и „Югa е отмъстен!” и скача от балкона на сцената долу. След като се приземява шпората на обувката му се закача в американския флаг, той се спъва и чупи крака си.
Въпреки своето нараняване Бут успява да се добере до коня си и да избяга, а смъртно ранения и парализиран президент е занесен до къща от другата страна на улицата, където остава в кома за известно време и след това умира спокойно. Ейбрахам Линкълн е обявен официално за мъртъв в 7:22 на следващата сутрин — 15 април 1865 година (Великден). След като го вижда мъртъв, военният министър Едувин Стентън промълвява „Сега той принадлежи на вечността”.
След като тялото на Линкълн е върнато в Белия дом служителите го подготвят и наскоро откритите фотографии показват Линкълн няколко часа post mortem. Няколко други конспиратори планират да убият по същото време и други политици, но по различни причини покушението срещу Линкълн е единственото, което се осъществява (при все, че държавният секретар Луис Пауел е лошо ранен). Няколко от заговорниците са заловени. Четирима са съдени от военен съд и са обесени — Дейвид Херолд, Джордж Атзрод, Луис Пейн и Мари Сюарт (първата жена екзекутирана от правителството на САЩ). Трима са осъдени на затвор в размер на 6 години – Майкъл О'Лафинн, Самюел Арнолд и др. Самюел Мъд. Джон Сюарт по-късно е оправдан от граждански съд. Справедливостта на присъдите — особено тази на Мари Сюарт често е била поставяна под въпрос има основателни съмнения за нейната съпричастност в деянието, ако въобще може да се говори за такава. Бут е застрелян, след като е обкръжен в един хамбар.
Тялото на Линкълн е положено във влак, който преминава през няколко щата в грандиозна погребална церемония по своя път към Илинойс. Нацията оплаква човека, който е смятан от мнозина за спасителя на САЩ. Той е погребан в Оук Ридж Семетри, Спрингфийлд, където за него е изградена през 1874 година 54 метрова гробница. За да се спрат множеството опити за кражба на тялото на Линкълн с цел откуп, Робърт Тод Линкълн го ексхумира и погребва наново в дебел няколко фута бетонен саркофаг.


== Завет ==
Смъртта на Линкълн го превръща в мъченик за мнозина. Днес е считан за втория най-добър президент, след Джордж Вашингтон. Неговите поклонници го виждат като фигура с класически ценности - честност, откровеност, уважение на личните и на правата на малцинствата, а и на човешката свобода като цяло. Много американски организации с различна насоченост продължават да го споменават под една или друга форма – от движението за права на гейовете „Републиканците от дървената колиба” (Log Cabin Republicans) до застрахователната компания Линкълн Фейненшъл.


== Любопитни факти ==
Линкълн е бил висок 6 фута и 4 инча или 192 сантиметра и до момента е най-високият американски президент.
Предполага се, че Линкълн е страдал от лека форма на синдром на Марфан.
Линкълн и Чарлз Дарвин са родени на една и съща дата;
Самюел Сеймур — Последният оцелял свидетел на покушението срещу Линкълн, който се появява по телевизията на 96 години. Като пет годишен той помислил, че самият той е прострелян, защото по време на убийството гувернантката му е шиела част от блузата и го набожда.
Според една от легендите, опонент на Линкълн го нарича двулик, чувайки това Линкълн казва: "Мислите ли, че ако имах две лица щях да нося точно това."
Ейбрахам Линкълн е бил избран за конгресмен през 1846 година, Джон Кенеди през 1946 година.
Линкълн е бил избран за президент през 1860 година, а Кенеди през 1960. Двамата президенти били смъртно ранени в петък с куршуми, попаднали в задната част на главата, в присъствие на жена.


== Бележки ==
↑ Jason Emerson (2012). Giant in the Shadows: The Life of Robert T. Lincoln. SIU Press. p. 420.
↑ Emerson, Jason. „Mary Todd Lincoln“. The New York Times, Dec. 13, 2010. Accessed Nov. 17, 2012