Отсъжда се при грубо нарушение на правилата на играта.


=== Пас ===
Пас (на английски: pass, подавам на) се нарича подаването на топката с удар към съотборник, а пасовете биват къси и дълги в зависимост от разстоянието.


== Техники (тактики) и схеми на игра във футбола ==
Стена – Подреждане на играчите един до друг от един до петима при изпълнение на опасен наказателен удар, който застрашава вратата им.
Персонално покритие – Игрова тактика, при която няколко от противниковите играчи (главно от нападението) се покриват с неотстъпно присъствие от подходящи състезатели.
Пласиране – Заемане на изгодна позиция за участие (намесване) в играта. Пласирането е колективно, когато засяга няколко играчи придвижващи се едновременно на позиция, в която могат да „очакват“ топката, и индивидуално.
Двойно подаване – Игра между двама играчи за преодоляване на противника – подаване от единия на другия и връщане обратно към него, след като той междувременно е пробягал известно разстояние. При това движение се образува „триъгълник“.
Италианска система – При този вид техника, двама защитници действат пред вратата. Двама странични (крайни) полузащитници, който покриват крилата на противника, а централния полузащитник играе изтеглен назад (либеро; метач), като покрива оголените от стоперите зони и изчиства преминалите през тях топки. Негова задача е също така да изнася топката. В съвременния футбол много малко отбори играят с либеро.
Шпагат – Шпагатът е футболен похват за отнемане на топката от противников състезател. При извършването му състезателят силно изнася напред крака си, а тялото си отмята назад.


== Футболно игрище ==

След като правилата са формулирани в Англия и са признати от четирите британски футболни организации, включително и от IFAB, първоначално стандартните размери на футболното игрище се изразяват в имперски единици. Днес размерите му се изразяват с приблизителни метрични еквиваленти (последвани от традиционни единици в скоби), въпреки че много от англоговорещите страни като Великобритания например запазват старите имперски мерни единици.
Дължината на игрището за международни мачове е от порядъка на 100-110 m, а ширината е в обхвата от 64-75 m. Игрищата за немеждународни мачове може да имат дължина 91–120 m и 45–91 m ширина, стига да не се получава квадрат. Очертанията по дължината на полето се наричат тъчлинии, сайдлинии или странични линии, докато тези по ширината се именуват голлинии. Гредата е елемент от вратата, която може да бъде (по сечение) кръгла, елипсовидна или четвъртита, но не по-дебела от 12 см. Вратата е ограничено с две вертикални и една напречна греда пространство, в което се вкарват головете. То има дължина 7,32 м (8 ярда) и височина 2,44 м. (8 фута) Вратите са с формата на правоъгълник и се поставят в средата на всяка голлиния. Средната линия е тази, която минава през центъра на игрището.
С термина наказателно поле се обозначава територията пред вратата, представляваща четириъгълник със странични линии, дълги по 16,5 м (18 ярда), всяка отстояща на 11 м (12 ярда) от страничната линия на игрището, съединени с линия, успоредна на линията на вратата. Нарушенията в тази част на игрището се наказват най-често с изпълнение на дузпа. Дъга се нарича очертанието пред наказателното поле, което осигурява спазването на правилата за изпълнение на дузпа. Дъгата представлява част от окръжност с радиус 9,15 м (10 ярда).
Централният кръг е част от игрището с радиус 9,15 м (10 ярда). Геометричният център на този кръг е и център на самото футболно игрище. Право на прав удар се получава след теглене на жребий (най-често с ези и тура), след което два играча застават в централния кръг и започват игра. Всички футболисти (освен тези два играча) трябва да бъдат извън централния кръг, преди да бъде направен първият пас с топката.
Ъглово поле е пространството от терена, очертано дъгообразно с радиус на дъгата 1 м и център – ъгловата точка. Ъгловата дъга се очертава с радиус 1 м от ъгловата точка, където е и мястото за изпълнение на ъгловия удар или така наречения корнер. Ъгловото знаме се забива в ъгъла на игрището и е високо около 150 см. Флагът (има се впредвид оцветената част от знамето, т.е. парчето плат) има размери 40х60 см, а дръжката на знамето е с незаострен горен връх.
Игрището може да е затревено със специална поддържана трева или да е с изкуствена трева която не се нуждае от поддръжка. Линиите, с които се очертават границите на игрището, са ярко видими (най-често бели на цвят) и с дебелина 12 cm.


== Ръководни структури, организации и първенства ==
Световно първенство по футбол
Европейско първенство по футбол
Шампионска лига
БФС
„А“ футболна група
„Б“ футболна група

Източна „Б“ футболна група
Западна „Б“ футболна група

Купа на България
Суперкупата на България

УЕФА
КЕШ
ФИФА
Английски футбол


== Източници ==