съпътствани от насилие.


=== Административно деление ===

Административно Република Южна Африка е разделена на 9 провинции:
1.Западен Кейп
2.Северен Кейп (главен град Кимбърли)
3.Източен Кейп (главен град Бишо)
4.Квазулу-Натал (главен град Питермарицбюрг)
5.Фрийстейт (главен град Блумфонтейн)
6.Северозападна провинция (главен град Мафикенг)
7.Гаутенг (главен град Йоханесбург)
8.Мпумаланга (главен град Нелспруйт)
9.Лимпопо (главен град Полокване)


== Икономика ==

Република Южна Африка е икономически най-развитата страна от Африка и сред двадесетте най-развити в света. На нея се пада 40% от стойността на промишлената продукция на африканския континент.
Водещ отрасъл на стопанството е добивът на полезни изкопаеми. РЮА е на първо място в света по добив на злато, платина, хром и манган. Водещи места заема и при добива на диаманти (първо място по стойност на продукцията), въглища (основно черни), уран и азбест. Други значителни суровини са ванадий, желязна руда, олово, титан, графит, сребро, медна руда. Енергетиката е развита въз основа на въгледобива. На топлоелектрическите централи на въглища се пада над 80% от произведената електроенергия в страната. Добре развита металургия, с водеща роля на производството на стомана, чугун и алуминий.
Широко развита с разнообразни отрасли е машиностроителната промишленост. Произвеждат се кораби, самолети, автомобили. Страната е най-големия производител на автомобили в Африка. Има предприятия на „Фолксваген“, „Тойота“, „Форд“, „Дженеръл мотърс“, „Крайслер“ и др. Главен център на автомобилостроенето е Порт Елизабет. Електротехническото и електронното машиностроене е представено от предприятия на „Сименс“, „Филипс“ и др. Въпреки, че липсват значителни нефтени находища се развива преработването на вносен суров нефт, основно от филиали на „Шел“, „Мобил“ и „Калтекс“. Основни продукти на хранително-вкусовата промишленост са захар, вино и консерви. Характерна алкохолна напитка е амарула - ликьор от плодовете на дървото марула.


=== Туризъм ===
Туризмът в Южна Африка се развива като един от най-важните сектори на икономиката. Забележителности с важно значение за туризма:
Сън Сити
Национален парк „Крюгер“
град Кейптаун
град Йоханесбург
Драконови планини
Туристическата индустрия дава около 7% от БВП на страната. През 2002 г. повече от 6 милиона туристи са посетили РЮА. Около 3% от заетите работят в туристическия бранш.


== Култура ==


=== Спорт ===
Най-популярните спортове в Южна Африка са футбол, ръгби и крикет. Други традиционно развити спортове са плуване, лека атлетика, бокс, голф, тенис и нетбол.
През 1995 г. страната е домакин и шампион на Световното първенство по ръгби, а през 2007 г. спечелва и Световното първенство по ръгби във Франция. През 1996 г. Южна Африка е домакин на Купата на африканските нации и нейният отбор „Бафана Бафана“ спечелва състезанието. През 2003 г. е домакин на Световната купа по крикет.
Много южноафрикански футболисти се състезават в най-силните първенства в Европа. Националният отбор участва на Световните първенства по футбол през 1998 и 2002 година. През 2010 г. Южна Африка е домакин на Световното първенство по футбол 2010 — първото Световно първенство по футбол, провеждано в африканска страна.


== Бележки ==
↑ За местните наименования на страната вижте раздел Наименование


== Източници ==


=== Използвана литература ===