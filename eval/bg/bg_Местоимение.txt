руги морфеми. Като се постави пред въпр. местоимение словообразувателната частица еди-, получават се неопределителните местоимения еди-кой, еди-коя, еди-кое, еди-кои, еди-какъв, еди-каква, еди-какво, еди-какви,, еди-колко, еди-що. Така е и с частицата -годе: кой-годе, какъв-годе, що-годе, колко-годе. Получават се неопределителни местоимения и като се прибави да е : кой да е, какъв да е, колко да е.


=== Отрицателни ===
Получават се от въпросителните местоимения с помощта на предпоставената частица ни-: никой, никоя, никое, никои; никакъв, никаква, никакво, никакви; ничий, ничия, ничие, ничии; николко.


=== Обобщителни ===
Образуват се от частицата вся-, която се редува с все-; за лица и предмети - всякой, всякоя, всякое, всякои, всяка, всяко, всеки; за предмети и животни - всичко; за признаци - всякакъв, всякаква, всякакво, всякакви; за количество - всичкият, всичката, всичкото, всичките, всички.