her, Lordi и други.
Архитектите Алвар Аалто и Елиел Сааринен оказват голямо влияние върху архитектурните течения в страните от северна Европа и допринасят за т.нар. нордически класицизъм в архитектурата.
Финландската филмова индустрия е малка, но за сметка на това се разраства бързо и има дълги традиции. Най-известният режисьор от страната е Аки Каурисмеки, който печели международно признание с филмите си Leningrad Cowboys Go America (1989) и Мъжът без минало (2002), последният от които печели голямата награда на фестивала в Кан.
Франс Емил Силанпя е единственият носител на Нобелова награда за литература от Финландия (1939).


=== Медии ===
През 2015 г. Финландия е на първо място по свобода на пресата по данни на Репортери без граници (няма промяна спрямо предходната година).  Най-четеният вестник е Helsingin Sanomat, издаван от медийната група Sanoma, с дневен тираж от 412 000 броя. Други издания с голям тираж са вестник Aamulehti и таблоидите Ilta Sanomat и Iltalehti. В страната циркулират над 200 вестникарски издания, 320 списания на общи теми и 2100 професионални списания. Отделно всяка година се издават 12 000 книги.
Електронните медии също са силно застъпени – близо 80% от населението има достъп до Интернет; общо 67 радиостанции предават на територията на цялата страна, както и 8 национални телевизионни канала. Националната медийна компания на Финландия е изцяло държавна.
Броят на мобилните телефонни апарати, както в повечето европейски страни, е по-голям от населението на страната – 5,78 милиона броя.


=== Спорт ===
Финландия е утвърдена сила в моторните спортове – Формула 1, мотокрос и рали, както и в много зимни спортове, например хокей на лед, ски скокове и ски бягане.
Моторните спортове са популярни в страната от 1950-те години, и оттогава насам нейни състезатели присъстват редовно в челните места на Световния рали шампионат. Мотоциклетните спортове губят популярност след смъртта на Ярно Сааринен. Формула 1 е популяризирана във Финландия от Кеке Розберг през 1980-те години, а традицията на този спорт е продължена от Мика Хакинен през 90-те, и Хейки Ковалайнен и Кими Райконен след 2000 година.
Мъжкият национален отбор по хокей на лед е бил световен шампион през 1995, и печели сребърен медал на олимпиадата през 2006 година. Световната федерация по хокей на лед го определя като третият най-силен отбор в света.


=== Кухня ===
Традиционното ястие във Финландия е „калакуко“ – ръжен хляб с рибен пастет.


== Други ==
Комуникации във Финландия
Транспорт във Финландия
Въоръжени сили на Финландия
Външна политика на Финландия


== Източници ==
↑ а б ((de)) Udgaard, Nils Morten. Hoffnung aus Helsinki. //  Die Zeit 40/1989. Die Zeit, 29 септември 1989. Посетен на 3 септември 2013.
↑ Jane's World Armies: Finland
↑ Finland in Figures – National Accounts. //  Statistics Finland. Посетен на 2007-04-26.
↑ Finland in Figures – Manufacturing. //  Statistics Finland. Посетен на 2007-04-26.
↑ Finland Economy 2004, OECD
↑ http://virtual.finland.fi/netcomm/news/showarticle.asp?intNWSAID=28308
↑ http://finland.fi/netcomm/news/showarticle.asp?intNWSAID=56313
↑ http://www.lfpdc.lsu.edu/unece/Marketing/documents/2007July/3aE_03.pdf
↑ http://www.stat.fi/tup/suomi90/maaliskuu_en.html
↑ Health (2004). //  Statistics Finland. Посетен на 2007-01-22.
↑ Svensk sjukvård i internationell jämförelse 2008 (in Swedish)
↑ Finland Life expectancy at birth – Demographics. //   Indexmundi.com, 2009-09-17. Посетен на 2010-02-04.
↑ Fat to fit: how Finland did it. //  Guardian Unlimited. 2005-01-15. Посетен на 2007-01-22.
↑ YLE Uutiset
↑ Human development indices. //   Human Development Reports, 2008-12-18. Посетен на 2010-02-16.
↑ Fauth, Jurgen. [1], About.com. 5 февруари 2008.
↑ ((en))  Details. 2015 World Press Freedom Index. //  www.rsf.org. Репортери без граници. Посетен на 28 септември 2015.
↑ Circulation Statistics. //   The Finnish Audit Bureau of Circulations (Levikintarkastus Oy). Посетен на 26 July 2009.
↑ Internet used by 79 per cent of the population at the beginning of 2007. //  Statistics Finland. Посетен на 2007-12-22.
↑ The Finnish Media. //  thisisFINLAND(Ministry for Foreign Affairs of Finland). Посетен на 2007-01-22.
↑ Market Review 2/2007. //  Finnish Communications Regulatory Authority (FICORA). 2007-08-31. Архив на оригинала от 2009-03-18. Посетен на 2007-09-04.


== Външни препратки ==
Официален сайт на правителството на Финландия
Официален сайт на парламента на Финландия
Официален сайт на президента на Финландия