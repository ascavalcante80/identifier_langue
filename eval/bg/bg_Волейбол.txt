зпълняващ строго защитни функции. Може да замести всеки един от отбора на втора линия, като това не се брои за смяна. Не може да напада топки по-високи от височината на мрежата, не може да вдига топката с две ръце отгоре от първа линия, не може да изпълнява начален удар. Обикновено е единият от посрещачите. Главни изисквания – бързина, повратливост, стабилна психика и добро посрещане. Използва главно пас с две ръце отдолу. Понеже не се използва в нападение или блокада, обикновено е нискоръстов играч.


=== Схеми на игра ===

Схема на влизане на разпределителя от различните зони. Номерата показват в коя зона се намира играчът. Разпределителят е даден в синьо. С червени стрелки за показани възможни атаки.


==== 4-2 ====
Схема на игра с двама разпределители. Винаги на първа линия има един разпределител и двама нападатели. Влизането на разпределителя за вдигане се вижда на първите три диаграми по-горе. Понеже винаги има само двама нападатели, тази схема не се използва при професионалните волейболни отбори. Поради леснотата на използването ѝ се използва най-вече от аматьори и начинаещи отбори.


==== 5-1 ====
Схема на игра с един разпределител. Влизането на разпределителя е показано на всичките 6 диаграми по-горе. Използва се от почти всички професионални отбори, поради възможността за тясна специализация на всички играчи.


==== 6-1 ====
Схема на игра с двама разпределители, които винаги влизат от задна линия. Влизането на разпределителя за вдигане е показано на последните три диаграми по-горе. Теоретично това е най-добрата схема, понеже винаги имаме 3-ма нападатели на предна линия. Проблем в реализирането ѝ обаче е необходимостта от наличието на двама универсални играчи – разпределители-нападатели, които когато са на първа линия да нападат, а когато са на втора линия да вдигат топката. Това определя много малкото използване на тази схема в съвременния волейбол. Тази система за нападение е известна като „6-2“,но по-правилно е да се нарича „6-1“, тъй като шест е броят на нападателите, а разпределителят е само един ( когато премине на първа линия той става нападател, а неговия диагонал – разпределител).


=== Комбинации ===
Комбинациите са предварително уговорени методи за нападение от няколко нападатели с цел разкъсване на противниковата блокада. Идеалната комбинация е, когато топката може да бъде нападната от няколко играчи по време на нейния полет.
Различаваме следните комбинации:
Ешелон – при тази комбинация центърът тръгва близо до разпределителя, а посрещачът напада близо до антената. Това е най – често използваната комбинация в съвременния волейбол, поради бързината на изпълнение и отдалечеността на двамата нападатели.
Кръст – посрещачът тръгва за бърза топка, а центърът тръгва към антената. Целта е да се кръстосат пътищата им, и по този начин да се сблъскат блокиращите, ако те блокират даден нападател.
Обратен кръст – центърът тръгва за остра топка към антената, а посрещачът тръгва за висока топка до разпределителя. Целта е отново да се сблъскат блокиращите. Отстранява недостатъка на класическия кръст за универсалност на нападателите.
Възел – центърът напада на къса топка, а другият нападател се засилва и отскача точно зад него. Целта е да се скрие засилването на втория нападател, и да се нанесе ударът, когато блокът е вече паднал. Често се използва с нападение от втора линия (в българския отбор така напада Матей Казийски). Други наименования на тази комбинация са „заслон“ и „пайп“.


== Турнири ==
Международните турнири по волейбол се организират от FIVB за световен мащаб или от съответната конфедерация за континентален мащаб. По големите от тях са:
Световно първенство по волейбол
Световна лига по волейбол
Европейско първенство по волейбол
Гранд при по волейбол
Световна купа по волейбол


== Интересни факти ==

Скоростта на топката при сервис може да достига 130 km/h.
Рекорда по посещаемост на волейболен мач е поставен през 19 юли 1983 година в приятелската среща между националните състави на Бразилия и СССР. Тогава на знаменития стадион „Маракана“ посетителите са били 96 500 души.
Първи сервис с отскок започват да изпълняват бразилците в началото на 80-те.
На квалификацията за Световното първенство през 2009 г. женския отбор на Тайланд побеждава Бангладеш с резултата 25:1, 25:1, 25:3.
Рекордът за най-дълъг гейм е поставен през 2013 г. в Южна Корея на мача между Къриън Еър Джамбоус (Инчхън) и Раш & Кеш Веспид (Ансан) който продължава 48 минути и завършва 56:54.
Рекордът за най-силен сервис в света държи Матей Казийски, който е бил сервис със скорост 132 км/ч.


== Вижте също ==
Волейболен жаргон


== Бележки ==
↑ Eurodict, значение на английската дума volley
↑ Dictionary.com, volley
↑ Online Etymology Dictionary, значение на думата volley
↑ Eurodict, значение на воле
↑ About.com, Fly
↑ Online Etymology Dictionary, volley
↑ http://www.fivb.org/TheGame/ChronologicalHighlights.htm
↑ История на волейбола в България
↑ Официални правила на FIVB 2012г.-2016г.
↑ Интересные факты из истории волейбола
↑ Интересные факты из истории волейбола-2
↑ Есть новый мировой рекорд! // Волей-сервис
↑ Счупиха рекорда за най-дълъг гейм // topsport.bg


== Външни препратки ==

Българска федерация по волейбол
((en)) Европейска конфедерация по волейбол
((en)) Международна федерация по волейбол
((en)) Основна информация за волейбола