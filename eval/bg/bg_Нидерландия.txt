 немски.
Основни религии са католицизма (32% през 2007 г.) и протестантството (15%). Около 63% от нидерландците считат себе си за принадлежащи към някоя църква. Частта от страната, намираща се на юг от трите реки е (или е била) основно католическа, а северната част – протестантска (предимно от Нидерландската реформирана църква).
Нидерландците са най-високия народ в света. Средната височина на мъжете е 1,83 метра, а на жените – 1,72 метра. Средната продължителност на живота през 2005 година е 77 години за мъжете и 82 години за жените.


=== Етнически състав ===
През 2007 година етническият състав на населението на Нидерландия е следният:
80.6%- нидерландци
2.06%- индонезийци (бивша колония)
2.89%- германци
2.53%- суринамци (бивша колония)
2.34%- турци
2.50%- мароканци
7.08%- други етноси
В тази статистика за принадлежащи към чуждестранна етническа група се считат хора, които не са родени в Нидерландия, и такива, на които поне 1 родител не е роден в Нидерландия.
В Нидерландия живеят между 6000 и 10 000 синти и роми.


== Култура ==

В нидерландската история има много велики художници. XVII век, в който нидерландската република процъфтява, е векът на нидерландските майстори, между които Рембранд ван Райн, Вермеер ван Делфт, Ян Стен и много други. Знаменити нидерландски художници от XIX и XX век са Винсент ван Гог, Пийт Мондриан. Мориц Ешер е известен график.
Нидерландия е страната на философите Еразъм Ротердамски и Бенедикт (Барух) Спиноза. Всички важни дела на Рене Декарт са извършени в Нидерландия.
През Златния век нидерландската литература също процъфтява, с Йоост ван дер Вондел и П. К. Хоофт като най-известни имена. Важни автори от XX век са Хари Мюлиш, Ян Волкерс, Симон Вестдайк, Кеес Нотебоом, Херард ван Реве и Вилем Фредерик Херманс. Дневникът на Ане Франк („Задната къща“) също е написан в Нидерландия.
Копия на нидерландски сгради могат да се намерят в два тематични парка (Dutch Village и Huis Ten Bosch) близо до Нагасаки, Япония. Такъв парк се строи в Шенян, Китай. В град Холънд, Мичиган, САЩ също има тематичен парк за Нидерландия (наречен отново Dutch Village).


=== Празници ===


=== Преса ===
През 2015 г. държава е на четвърто място по свобода на пресата в света по данни на Репортери без граници (-2 места спрямо предходната година). 


== Източници ==
↑ а б Борислав, Гаврилов. История на новото време. София, Университетско издателство „Св. Климент Охридски“, 2011. ISBN 978-95407-3081-3. с. 115-8.
↑ Бившите колонии Нидерландски Антили и Аруба понастоящем имат статут на автономни области. Индонезия обявява своята независимост през 1945 г. Независимостта е призната през 1949 г. след няколкогодишна война за независимост и вследствие на силен международен натиск. Едва на 16 август 2005 г. нидерландското правителство признава 1945 г. като година на получаване на независимост на Индонезия и изразява разкаяние за жертвите на Индонезия от войната за независимост. Суринам получава независимост през 1975 г.
↑ ((en))  Details. 2015 World Press Freedom Index. //  www.rsf.org. Репортери без граници. Посетен на 28 септември 2015.


== Вижте също ==
Нидерландски Златен век в изобразителното изкуство