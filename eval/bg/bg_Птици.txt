идхьог. Срещани са и изображения на световното дърво с две птици на върха му — отляво и отдясно. Тези птици се съотнасят със слънцето и луната, допълвайки космологическия модел, а в ритуален план носят идеята за плодородие и благополучие. Обикновено птицата на световното дърво (по-специално орела) се съотнася с бога-гръмовержец в различните традиции: Зевс, Юпитер, Индра, Перкунас и др.
Демиург и културен герой
В редица митологични системи (главно тихоокеански, азиатски и американски) птиците се проявяват като демиурзи и/или културни герои. Те действат сами или по волята на божество. В тези случаи птиците създават земната твърд, добиват блага (огън и др.), основават културни традиции и т. н. Създатели на земната суша в тези вярвания са най-често различни водоплаващи птици — различни видове патици, гмурци и др. — разпространен е мотивът за гмуркането на птицата в световния океан и изваждането от дъното му на парче тиня или глина, от което възниква земната твърд. Според мит от Полинезия, Хавайските острови се появяват от яйце, снесено във водата от божество-птица, а сред Тихоокеанските острови е разпространен мотива за птица, изпратена от божеството, която оплодява дърво или камък, вследствие на което възникват живите същества. Сред някои северноамерикански индианци е известен сюжетът за получаването на огъня от гарвана; според тях слънцето и светлината също дължат появата си на действията на гарвана или орела.
Тотем
Широко разпространена е представата за птицата-предтеча, тотем на племето. Това може да се проследи в имената на отделни фратрии в Северна Америка, Австралия и др. При тлинкитите в Северна Америка има две фратрии — на вълка и на гарвана. В първата влизат родовете на орела и пингвина, във втората — тези на враната, гъската и бухала. В Австралия са известни фратриални обединения, носещи имената на Бялото и Черното какаду, Клиноопашатия орел, Гарвана и др. Там дори се наблюдава и полов тотемизъм — в племето курнаи мъжете са „орехчета“, а жените „коприварчета“; в племето вотджобалък мъжете са „прилепи“, а жените вид козодои.
Шаманизъм
Птиците са неразделна част от шаманските представи на много от племената, главно от Азия и Северна Америка. Възможността на птиците да летят логично ги прави духове-помощници на шамана, особено при магичния му полет. Сред племената в Сибир е разпространена представата, че орелът е баща на първия шаман; божеството Хара Суорун („черния гарван“) в якутската митология е смятан за предтеча на деветте шамански рода при якутите. Шаманите се стремят да наподобят птица и с облеклото си — това се отнася както за народите от Далечния изток и северноамериканските индианци, така и за някои африкански племена.
Птица-душа
Образът на птицата нерядко се използва от митопоетичното мислене, за да изобрази човешка душа. Представата за душа-птица е разпространена в традициите на Древен Египет, Месопотамия, Древна Гърция, Китай, а и в по-съвременни (при евенки, алтайци, якути, някои южноамерикански племена). Известна е и християнската представа за душата като гълъб (такава представа битува и сред хуроните в Северна Америка)
Предсказания
Разпространени са вярванията, че по поведението и полета на птиците могат да се предскажат бъдещи събития. В Древен Рим съществува специален клас жреци, т. нар авгури, чието задължение е да гадаят бъдещето по полета и поведението на птиците. Тези вярвания са разпространени повсеместно. Българите вярват, че ако кокошка пропее като петел, това е знамение за смърт; когато чуят за пръв път кукувица, гадаят дали ще има благополучие и т. н. Дори и днес са запазени подобни вярвания, свързани най-вече с предсказване на климатични промени.
Свещени птици
Птиците са почитани и в по-развитите митологии. В тях те най-често са свещена птица на някое божество и/или негово проявление. В ацтекската митология свещената птица на Кетцалкоатъл е птицата кветзал, бог Уицилопочтли е произлязъл от колибри; в Древен Египет ибисът е птица на Тот, соколът на Хор, Монту и т. н., канята на Мут и др.; в Древна Гърция орелът е птица на Зевс (той се появява и под облика на лебед); в Древен Рим орелът е птица на Юпитер, гъската на Юнона, кълвачът пък е горския бог Пик (Пикус).


== Вижте същоРедактиране ==
Птиците в България
Класификация на птиците
Орнитофобия


== БележкиРедактиране ==


== ЛитератураРедактиране ==
Атанасова, Иванка. 1999. Зоология на гръбначните животни. Абагар, Велико Търново, ISBN 954-427-351-4, стр. 146 – 216
Генов, Тодор, В. Бисерков, Б. Георгиев. 1999. Зоология - кратък курс. Акад. изд. „Проф. М. Дринов”, Пенсофт, ISBN 954-430-643-9, ISBN 954-642-066-2, стр. 248 – 277
Гигов, Ц. Анатомия на домашните птици. второ издание, Земиздат, София, 1985
((en)) Grzimek’s Animal Life Encyclopedia, 2nd edition. Volume 8, Birds I, edited by Michael Hutchins, Jerome A. Jackson, Walter J. Bock, and Donna Olendorf. Farmington Hills, MI: Gale Group, 2002. стр. 3 – 51
Динев, И. Болести по птиците. цветен атлас, първо издание, "2М" ООД, 2006, ISBN 10:954-9411-07-9
Николов, Тодор Г. 2002. Основи на палеонтологията и историчната геология. Комливес – ЛМ, София, стр. 254 – 257
Пешев, Цоло. 1986, 1994. Зоология на гръбначните животни. Унив. изд. „Св. К. Охридски”, София, ISBN 954-07-0136-8
((ru)) Питерсон, Р. 1973. Птицы. Мир, Москва. Превод от английски И. Г. Гуровой, редактори к. б. н. Л. Степянова, д-р б. н. проф. Н. Гладкова
Боев, З. 1997. Видов състав и темпове в еволюцията на птиците (Aves): преглед на съвременните схващания. - Historia naturalis bulgarica, 8: 137-146.


== Външни препраткиРедактиране ==

Видовете птици в България. Онлайн определител на птиците в България със снимки, звук, текст и видео.
Българско дружество за защита на птиците
Орнитологичен отдел на НПМ
Avibase, база от данни за птиците по света (на 12 езика)
Международен орнитологически комитет (на английски)
Снимки на птици
Снимки и видео на диви птици