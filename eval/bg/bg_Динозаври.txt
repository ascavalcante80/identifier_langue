като Ammosaurus и игуанодон са се придвижвали еднакво лесно на два или четири крака. Много от тях притежавали характерни особености като например костна броня при анкилозаврите или рогови пластинки при стегозадрите, рога при трицератопса или гребен на главата при паразауролофа.
Най-високият и най-тежък динозавър, известен по пълен скелет е брахиозавърът, открит в Танзания между 1907 и 1912 г. Днес е окачен на показ в музея Хумболт в Берлин. Той е висок 12 m и вероятно приживе е тежал между 30 и 60 тона. Най-дългият пълен динозавър е 27-метровия диплодок, открит в Уайоминг, САЩ, и изложен в Националният природонаучен музей "Карнеги" в Питсбърг през 1907 г.
Макар и представата на човечеството за динозаврите да е за животни с огромни размери на тялото много от видовете имали размери на тялото като на човек, а други видове били дребни и като домашна котка. Ако не включваме съвременни птици като колибрито, най-малките известни динозаври са били с размера на врана или пиле, с дължина около 60 cm. Един от най-малките известни динозаври е видът Hesperonychus elizabethae, живял в Северна Америка и описан през 2009 г. Дължината на тялото му била 50 cm и тежал около 2 kg. Велоятно се е хранил с насекоми, дребни бозайници и малки на динозаври.

Един от най-едрите хищни динозаври, живели на Земята е спинозавър. По размери на тялото той превъзхождал дори тиранозавъра. Дължината на тялото му била 16 — 18 m, а височината му 8 m. Други едри хищници били и гиганотозавъра и кархародонтозавъра, достигащи дължина около 13 m. Най-известният сред хищните динозаври — тиранозавър също не отстъпвал по размери на тялото. Най-едрият известен представител на вида е скелет с дължина 12,8 m. През 1970 г. в Монголия са разкопани предни крайници на дейнохейрус с дължина почти 2,5 m. Имайки предвид размерите и формата на тялото на вида се предполага, че дължината на тялото на този екземпляр би могла да достигне 20 m. Ако оценките за дължината на този екземпляр са верни то вероятно това ще е най-едрия хищен динозавър известен до момента.
В мартенския брой за 2011 г. на публикации на Бразилската академия на науките Anais da Academia Brasileira de Ciências е публикувана статия, посветена на находка от 2005 г. открита от международна палеонтологическа експедиция Ангола. На около 70 km северно от Луанда са открити вкаменелости на десен преден крайник на нов неизвестен вид растителнояден динозавър — зауропод, наречен Angolatitan adamastor (Angolatitan —- анголски титан; adamastor —- митически гигант Адамастор). Обикновено четирикраките завроподи достигали дължина 25—35 m (диплодок, аргентинозавър, суперзавър, завропосейдон).


=== Анатомични особености ===


== Класификация ==

Надразред Dinosauria - Динозаври
Разред Ornithischia - Птицетазови
Инфраразред Ceratopsia - Цератопси
Семейство Heterodontosauridae
Инфраразред Ornithopoda - Орнитоподи
Инфраразред Pachycephalosauria
Подразред Thyreophora

Разред Saurischia - Гущеротазови
Подразред Sauropodomorpha
Инфраразред Prosauropoda - Прозавроподи
Инфраразред Sauropoda - Завроподи

Подразред Theropoda - Тероподи
Coelurosauria - Целурозаври
Инфраразред Carnosauria - Карнозаври
Инфраразред Ceratosauria
Надсемейство Coelophysoidea
Семейство Herrerasauridae
Надсемейство Spinosauroidea


== Вижте също ==
Класификация на динозаврите
Видове динозаври


== Бележки ==


== Източници ==


== Външни препратки ==


=== За деца ===
"Какво е динозавър?" в сайта "Дечица"


=== Научнопопулярни ===
Имало ли е динозаври в България?, статия в "Светът на палеологията"


=== Български динозавърски каталог ===
Дино Каталог Описания на видове динозаври, справочна информация и статии.
Живели ли са динозаври на територията на България?


=== Специализирани ===
DinoData Сайт за специалисти — есета, класификация, анатомия (на английски език).
Dinosauria On-Line Сайт за специалисти, есета, произошение, речник (на английски език).
The Dinosauricon (на английски език)
Dinosauromorpha Cladogram (на английски език)
Dinobase (на английски език)
Planet Dinosaur (на английски език)