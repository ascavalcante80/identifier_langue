Метод на стандартните свещи ===
Ако е известна светимостта на даден източник на светлина, може да бъде използван закона за яркостта, за да се намери разстоянието до източника. Като стандартни свещи най-често са използвани ярките променливи звезди, познати под името цефеиди. Цефеидите имат светимост около един милион пъти по-голяма от слънчевата и това ги прави лесно различими от обкръжението им. Техният период е свързан със светимостта им, поради което е необходимо само да се измери времето на един техен цикъл. Следващата стъпка е да се намери тяхната светимост и оттам използвайки закона за яркостта, разстоянието до галактиката.
,
където m — видимата звездна величина, М — абсолютна звездна величина, а R — разстоянието, измервано в парсек.
Въпреки яркостта на цефеидите, те не могат да бъдат използвани за намирането на разстоянието до далечните галактики. Това налага използването на други стандартни свещи - свръхгиганти, червени гиганти, планетарни мъглявини или свръхнови. Точността на метода зависи от точното познаване на светимостта на стандартната свещ, което е затруднено поради много причини. Затова когато става въпрос за отдалечени галактики, астрономите използват други методи.


=== Червено отместване ===

През 1920-те години астрономите правят революционното откритие, че галактиките се отдалечават една от друга, като при това скоростта на разбягване става по-голяма с увеличаване на разстоянието. Това откритие идва вследствие изучаване на спектъра на далечни галактики. Спектърът на галактиката е общият спектър на всички звезди от галактиката. Ако една галактика се приближава или отдалечава от нас, спектралните линии се отместват следствие ефекта на Доплер. Отдалечаването води до така нареченото червено отместване. Чрез използване на отместването на спектралните линии и формулата за доплеровото отместване може да се намери скоростта на отдалечаване на галактиката.


== Купове от галактики ==
Съществуват двойни и кратни галактики. 90% от галактиките образуват системи, наречени купове от галактики, които съдържат от няколко до няколко хиляди галактики. В тях се наблюдава тъмна материя, която съставлява най-голямата част от масата, 10—30% — междугалактичен газ и около 1% е масата на самите звезди. Обединяват ги гравитационните сили, които ги държат заедно и движението е около общ център на масата. Известни са около 3000 купа от галактики с голям брой галактики в тях. Много често в тях доминира една масивна елиптична или спирална галактика, която за сметка на преливните сили с времето разрушава другите галактики-спътници и увеличава масата си, като ги поглъща. Най-богатият, с около 2500 галактики, е купът в съзвездието Дева, който се намира на около 70 милиона светлинни години от нас. Централна галактика в него е радиогалактиката М87 - най-масивният обект във Вселената. Съществуват и свръхкупове (купове от купове) от галактики. Най-близкият до нас свръхкуп е с център също в съзвездието Дева.


== Източници ==

Цитирани източници


== Външни препратки ==

((en)) Галактики
((en)) Атлас на Вселената
((en)) Galaxies — Информация и аматьорски наблюдения
((en)) Най-старата галактика открита до момента
((en)) Най-старата звезда, открита в Галактиката
((en)) Галактики — дискусия по BBC