обединените нации (ООН) е именно поддържането на мира в света.


=== Международни сили на ООН за поддържане на мира ===

Мироопазващите сили на Обединените нации или така наречените Международни сили на ООН за поддържане на мира, в разговорния език известни като „Сините каски“ са поставените от страните–членки на разположение на Организацията на обединените нации въоръжени сили, помощ и улеснения, за поддържането или възстановяването на международния мир и сигурност, стоящи под командването на ООН. От 1948 година те са взели участие в многобройни райони по света в които са били налице военни конфликти. За ангажираността си с международния мир и сигурност Сините каски са носители на Нобелова награда за мир за 1988 г. За първите 40 години на съществуването си (1945—1985) ООН провежда само 13 операции по поддръжката на мира. За следващите 20 години мисиите са 47.
За пръв път военнослужещи са използвани като посредници на мира през 1947 г. в Гърция. Първата акция на невъоръжени военни наблюдатели на ООН е през 1948 година по време на арабско-израелската война. В хода на Суецката война през 1956 г. се провежда първата операция за поддържане на мира. По време на кризата в Конго през 1960 г. изпратените сили за пръв път използват „сини каски“ и надпис „UN“ („ООН“) на военните си автомобили.
За пръв път България се включва в мисиите на ООН през 1992 г. в Камбоджа. Оттогава тя има общо 10 мисии на ООН в Ангола, Таджикистан, Етиопия, Еритрея, Босна и Херцеговина, Косово, Македония, Хърватия, Афганистан и Ливан.


=== Международно бюро за мир ===

Постоянното международно бюро за мир е най-старата международна организация, посветена на мирното решаване на конфликти. Удостоена с Нобелова награда за мир за 1910 г.
От Наполеоновите войни насам почти всяка година се провежда Световен мирен конгрес, където се събират представители на мирните общества, главно от Европа и Северна Америка. На конгреса през 1991 г. в Рим се взема решение за установяването на централен офис, който да организира срещите и да координира действията. Така с помощта на Фредрик Байер се създава Международното бюро за мир, а той става неговият първи президент. Основните задачи на Бюрото са да „улеснява връзката между групите и индивидите, работещи за мир и да помага за споделянето на идеи, ресурси и информация; за организира конференции и семинари и да провежда изследвания“.
През периода на двете световни войни организацията е предимно неактивна (с изключение на събирането на жените през 1915 г., което довежда до създаването на Международната женска лига за мир и свобода. Организацията има голям принос в създаването на Обществото на народите. Седалището ѝ се премества в Женева през 1924 г. В момента Постоянното международно бюро за мир се състои от 300 организации от 70 страни, плюс индивидуалните членове.


== Награди за мир ==


=== Нобелова награда за мир ===
Нобеловата награда за мир е една от петте Нобелови награди, учредени през 1895 г. съгласно завещанието на шведския индустриалец и изобретател Алфред Нобел. От 1901 г. наградата се връчва ежегодно в деня на смъртта на Нобел - 10 декември. За разлика от Нобеловите награди за физика, химия, медицина и литература, които се дават всяка година в Стокхолм, наградата за мир се връчва в Осло. Към 2009, паричната стойност на наградата е 10 милиона шведски крони (около US$ 1.4 млн.)


=== Ленинска награда за мир ===

Ленинската награда за мир е международна награда, създадена от правителството на Съветския съюз. Учредена е през 1949 г. по повод 70-годишнината на Йосиф Сталин, като за времето на своето съществуване е преименувана неколкократно. Тази награда се присъжда на чуждестранни граждани независимо от техните политически възгледи, партийна принадлежност, религиозни убеждения и расови различия, за заслуги в борбата за мир между народите.


== „Знаме на мира“ ==
“Знаме на мира” е краткото име на Международната детска асамблея “Знаме на мира”. Тя е фестивал на детското изкуство под егидата на ЮНЕСКО. Организирана е и създадена по идея на Людмила Живкова през 1979 г. България е домакин на първата асамблея. Пак по идея на Л.Живкова са поставени 68 различни камбани в парк-комплекс Камбаните в София. Асамблеята от 1988 г. постига рекорд, посрещайки участници от 135 държави. От 1999 г. с асамблеята се занимава Евгения Живкова - дъщерята на Людмила Живкова.


== Външни препратки ==
ООН
Мирни общества
Изследване на мира
Мирна акция
Ненасилие
Carnegie Endowment for International Peace
Lemonade a la Carnegie accessed October 16, 2012
PeaceWiki
Peace Monuments Around the World
Peace в проект „Отворена директория“
Working Group on Peace and Development (FriEnt)
Answers to: "How do we achieve world peace?"


== Източници ==
↑ Jackson R. J. NATO and Peacekeeping
↑ Gobat, Albert, Développement du Bureau international permanent de la paix. Bern, 1910.
↑ From Nobel Lectures, Peace 1901-1925, Editor Frederick W. Haberman, Elsevier Publishing Company, Amsterdam, 1972.
↑ Herz, Ulrich, The International Peace Bureau: History, Aims, Activities. Geneva, 1969.