ятелно значение. Например, представката ver- се среща в разнообразни ситуации - versuchen („опитвам“), vernehmen („разпитвам“), verteilen („разпределям“), verstehen („разбирам“).
Миналото просто време при слабите глаголи се образува, като от инфинитива се премахне окончанието en и се прибави te. Например, ersetz + en → ersetz + te. Пример за силен, сиреч неправилен, глагол е essen. Формата му за минало просто време е aß, която очевидно не следва посоченото горе правило за образуване на формите.


=== Словоред ===
Словоредът е относително свободен, като най-често се използват две форми - за главното и подчиненото изречение. В обичайните съобщителни изречения измененият глагол винаги е на второ място, във въпросителни, възклицателни и пожелателни изречения - на първо място. В подчинените изречения глаголът трябва да се поставя в края, но в разговорния език това правило често се пренебрегва.


== Речник ==

Изследване, базирано на анализа на 35 милиона изречения и 500 милиона думи от лексикографски корпус в Лайпциг, установява, че съвременният немски съдържа 9 милиона самостоятелни думи и словосъчетания.
Произходът на основната част от речника на съвременния немски език се корени в германския клон на индоевропейското езиково семейство, макар че има значителен брой думи с латински и старогръцки произход, както и по-малко с френски и английски произход. Като цяло романските заемки в немския са по-малко, отколкото в други германски езици, като английския или нидерландския.


=== Немски и български думи с общ индоевропейски корен ===
Съкращения: СВН — старовисоконемски; ПГ — протогермански; СТБ — старобългарски; ПС — протославянски; ПБС — протобалтославянски; ПИЕ — протоиндоевропейски.
Schwester (от старовисоконемската swester < протогерманската *swestēr < протоиндоевропейската swésōr) и сестра (старобългарската сєстра < протославянската *sestra < протобалтославянската *s(w)esō < протоиндоевропейската swésōr).
Bruder (СВН bruoder < ПГ *brōþēr < ПИЕ *bʰréh₂tēr) и брат (СТБ братръ, братъ < ПС *bratrъ, *bratъ < ПИЕ *bʰréh₂tēr).
Sohn и син.
Auge (СВН ouga < ПГ *augô < ПИЕ *h₃ekʷ-) и око (СТБ око < ПС *oko < ПБС *ak- < ПИЕ *h₃ekʷ-).
Nase (СВН nasa < ПГ *nasō < ПИЕ *néh₂s-) и нос (СТБ носъ < ПС *nosъ < ПИЕ *néh₂s-).
Wolf (СВН wolf < ПГ *wulfaz < ПИЕ *wĺ̥kʷos) и вълк (СТБ влькъ < ПС *vьlkъ < ПИЕ *wĺ̥kʷos)..
Kaufen (срв. с готската kaup) и купувам.
Sitzen (СВН sizzen, *sitten < ПГ *sitjaną < ПИЕ *sed-) и седя (СТБ сѣдѣти < ПС *sěděti, *sesti < ПБС *sēdētei < ПИЕ *sed-).
Други такива са: Gans и гъска, Garten и град, градина, Milch и мляко, Wasser и вода, glatt и гладък, Maus и мишка, Nest и гнездо, arbeiten и работя, mahlen и меля, satt и сит, liegen и лежа, lügen и лъжа.


=== Думи, възприети в българския от немския ===
Щифт, от Stift.
Аншлус, от Anschluss.
Културтрегер, от Kulturtregger.
Шалтер, от Schalter.
Щаб, от рус. штаб, от нем. Stab.
Зала, от нем. Saal.
Шрайбпроектор, от нем. Schreibprojektor.
Термин, от нем. Termin.


== Азбука ==

В немската азбука се използват 26 латински букви, като има 3 гласни умлаути ä, ö, ü и печатна лигатура ß (Eszett Есцет), които не влизат в азбуката (т.е. те не са стандартизирани, но са включени в Уникода).
До началото на XX в. официално се е използвал готическият шрифт (в частност е съществувала разлика с готическия ръкописен шрифт).


== Бележки ==

Цитирани източници


== Вижте още ==
Международна олимпиада по немски език
Идиш
Люксембургски език
Официални езици на Европейския съюз
Поименен списък на официалните езици на Европейския съюз
Европейски ден на езиците


== Външни препратки ==

Гьоте институт България
„Да учим немски“, Дойчевеле
Онлайн Немско-българо-немски речник
Статии за немския език
((en)) Немският език на Ethnologue
Немски език — упражнения, граматика, лексика, приказки, песни — портал в Start.bg