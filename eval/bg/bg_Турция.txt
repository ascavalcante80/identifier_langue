та икономика е петнадесетата най-голяма в света по паритет на покупателната способност и седемнадесетата най-голяма в света по номинална стойност на БВП. След тежката икономическа криза от 2001, турската иконимика се е увеличавала средно със 7.4% на година до 2006 г., 4.7% за 2007 г., през 2008 ръстежът спада до 3.5%. През 2009 година иконимиката на страната намалява до около 3%, поради негативното влияние на Световната икономическа криза. От 2010 до 2012 г. икономиката се повишава средно с около 5.2% на година. Правителството на Турция цели до 2023 година тя да е сред десете най-развити икономики в света, също така до 2023 година се планира износът и да се повиши до 500 млрд. $.

Турция има силен и бързо растящ частен сектор, но държавата все още играе важна роля в първичните индустрии, банковия сектор, транспорта и комуникациите. Турската икономика става все по- зависима от индустрията на големите градове (най- вече в Западна Турция), въпреки това селското стопанство оства важен сектор за икономиката, като за 2010 г. формира 10% от брутния вътрешен продукт и дава работа на около 25% от заетите в страната. През 2012, 9% от БВП на Турция идва от селското стопанство, 28% от индустрията и 63% от обслужващия сектор.
Добиват се въглища (за 2010 г. около 70 млн. т.), нефт (за 2010 г. около 55 хил. барела на ден), хром, волфрам, мед, боксит, сяра, около 63% от всички запаси на бор се намират в Турция. Турция е втория по големина доставчик на текстил за ЕС и е сред най-големите производители на плодове и зеленчуци в Европа (за 2009 г. около 27 млн. тона, което се равнява на около 60% от продукцията на ЕС).
Стартиралият през 70-те години на 20 век проект Югоизточен Анадол цели намаляването на различията между богатата западна част и по-бедната, населена отчасти с кюрди източна част.


=== Селско стопанствоРедактиране ===


=== ПромишленостРедактиране ===

Индустрията на страната се развива с бързи темпове. През 2009 Турция е изнесла текстил и дрехи на стойност 12,9 милиарда долара, като близо 80% са изнесени за членките на ЕС. Турските компании BEKO и Vestel са сред най-големите производители на бяла и черна техника в Европа. Тези две конкурентни компании за 2005 г. произвеждат над половината от всички телевизори в Европа. За 2008 г. Турция е трета в Европа (след Германия и Италия) и пета в света по износ на битова техника (около 4% в световен мащаб), а също така в страната се произвеждат над 15% (по данни от 2005 година) от дигиталните устройства на Старият континент.

Автомобилостроенето също е добре развито. Много световни марки имат заводи в страната : Toyota, Ford, Honda, Opel, Hyundai, Mercedes-Benz, MAN AG и други. В момента автомобили произвеждат и няколко турски марки като Tofaş, Etox, Otosan и Oyak-Renault. През 2008 година Турция е произвела 1,147,110 моторни превозни средства, което прави страната шести най-голям производител в Европа и петнадесети най-голям производител в света. Турция е на едно от челните места по производство на камиони в Европа. Турските компании като TEMSA, Otokar и BMC са световни лидери в производството на автобуси, минибуси и камиони.
Турция е също и една от водещите корабостроителни нации в света, а също така и на четвърто място в света по произведени мега яхти (яхти дълги над 25 метра). За 2011 г. турската корабостроителна индустрия е реализирала износ на стойност 1,2 млрд. долара.


=== ТуризъмРедактиране ===
Туризмът е един от най- бързо развиващите се сектори в Турция. Главни туристически центрове на страната са Истанбул, Анталия, Бодрум, Мармарис, Измир и други. Силно развити са морският, културният и спа туризма. Само през 2008 страната е била посетена от 31 млн. туристи, които са донесли приходи на страната от 22 млрд долара. През 2009 заетите в областта на туризма са били в порядъка на 3,6 милиона турци. Правителството на Турция има цел до 2023 година държавата да се превърне в целогодишна дестинация, като големи инвестиции се правят и в зимния туризъм. Турция е посещавана най вече от туристи, граждани на Германия, Великобритания, Русия, Холандия, Израел, Иран. Българските туристи също се увеличават всяка година заради новите хотели, конкурентните цени и доброто и атрактивно обслужване.


== КултураРедактиране ==


== ДругиРедактиране ==
Комуникации в Турция
Транспорт в Турция
Външна политика на Турция


== ИзточнициРедактиране ==


== Външни препраткиРедактиране ==

Официален сайт на президента на Турция
Официален сайт на парламента на Турция
Министерство на външните работи на Турция