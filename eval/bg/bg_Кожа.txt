не (лешене). Извършва се ръчно или машинно. Следва процес на консервиране.
За консервиране на кожите се използват два основни метода - осоляване и сушене.
Осоляване - извършва се по два начина - сух и мокър.
Сухото осоляване се прилага основно при свинските и говеждите кожи. Кожата се изпъва с мавията (вътрешната част) нагоре и се поръсва с морска сол. Върху нея се поставя нова кожа, която отново се соли. Така се образува стиф с височина над един метър. Престояват така за около седмица. В това време течностите от кожата се отцеждат и се намалява водното съдържание в нея.
Мокрото осоляване се извършва чрез потамяне на кожата в концентриран разтвор на сол (24 - 26%) за около 16 - 20 часа. След това се отцеждат и осоляват с кристали морска сол.
Пикелиране. Това е метод, разновидност на мокрото осоляване, по който се обработват овчите кожи. След отделянето на вълната от тях те се потапят в концентриран разтвор на сол (15 - 20%) към който са добавени 2% солна киселина и 1% сярна киселина. Пикелирането продължава един час.

Сушене. Този метод на консервиране се прилага за кожите от дребни преживни животни и зайци. Овчите и агнешките кожи се сушат навътре с вълната (на тулум), а козите и ярешките са отворени. За да не се прегъва кожата при сушенето се изпъва с клечки или се простира на тел. Сушенето се извършва в сенчесто помешение с непрекъсната циркулация на въздуха в него. При сушенето кожите намаляват размера си до 15%, а дебелината с 30 - 40%. Масата се намалява в значителна степен - от 50% при свинските до 60% при говеждите.


== Бележки ==
↑ Proksch E, Brandner JM, Jensen JM. (2008).The skin: an indispensable barrier. Exp Dermatol. 17(12):1063-72. PMID 19043850
↑ Madison KC. (2003). Barrier function of the skin: "la raison d'être" of the epidermis. J Invest Dermatol. 121(2):231-41. PMID 12880413
↑ "Skin care" (analysis), Health-Cares.net, 2007, webpage: HCcare.
↑ Alibardi L. (2003). Adaptation to the land: The skin of reptiles in comparison to that of amphibians and endotherm amniotes. J Exp Zoolog B Mol Dev Evol. 298(1):12-41. PMID 12949767


== Виж още ==
Козметика
Дерматология
Коса