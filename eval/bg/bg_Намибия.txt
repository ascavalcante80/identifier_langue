рна дестинация за туристите. Тя предлага широки възможности, както за „цивилизован“ отдих (например Виндхук и Свакопмунд пазят атвмосферата на стари колониални градове), така и за екстремален туризъм (особено популярни за това са националните паркове Етоша, Фиш Ривър, Брега на скелетите).


== Население ==

Населението на Намибия наброява близо 2 млн. души (1 820916 по данни от 2002 г. Страната е с висок процент на заболели от СПИН. Най-голямата част от населението 84% съставляват племената от семейството банту – племето овамбо е 50% от общата им численост следвани от хереро и други по-малобройни племена. Племената от групата койсън представляват по-малка част ат населението в страната като най-многобройни от тази група са представителите на племето нама. Около 8% е дялът на метисите или т.нар. „цветни“ и „бастери“ (живеещи основно в гр. Рехобот на юг от Виндхук. Останалите 8% от населението представляват „белите“, които са наследници на холандски, английски, португалски, френски и немски колонисти. Последните все още пазят немската култура и език. Мнозинството от белите и цветнокожите в Намибия говорят африканс и нищо не ги отличава по култура и обичаи от белите и цветнокожите в ЮАР.
Годишният прираст на населението в Намибия е 0,59%. Раждаемостта – 24,32/1000 души, смъртността – 18,86/1000 души.
Официален език в страната е английският, но той е разпространен предимно като втори език сред младежите. Най-разпространеният роден език е ошивамбо, или ндонга, а като втори – африканс. До 1990 г. официални езици са немски и африканс.
Най-значими езици в Намибия са:
Английски език (официален), ндонга или ошивамбо, африканс, немски език, хереро, нама или дамара.
Грамотността сред населението над 15-годишна възраст е 84%.
Мнозинството от гражданите на Намибия са християни (до 80%) – предимно лутерани, а останалата част изповядва местни традиционни вероизповедания.


== Спорт ==

Най-популярният спорт в Намибия е футболът. Страната редовно участва в първенството за Купата на африканските нации. Играят се също ръгби и крикет.


== Личности ==
Сам Нуйома (Sam Nujoma, роден 1929) борец за независимост и първият президент на независима Намибия (1990 – 2005).
Нхау (1944-2003), намибийски бушмен, изиграл главната роля в популярните в цял свят пет филма „Боговете сигурно са полудели“.
Франки Фредерикс – атлет, олимпийски медалист.


== Бележки ==
↑ http://www.imf.org/external/pubs/ft/weo/2010/01/weodata/weorept.aspx?sy=2007&ey=2010&scsm=1&ssd=1&sort=country&ds=.&br=1&c=728&s=NGDPD,NGDPDPC,PPPGDP,PPPPC,LP&grp=0&a=&pr.x=37&pr.y=2
↑ German South West Africa. //   Encyclopædia Britannica. Посетен на 2008-04-15.
Geological expedition to Namibia in March 2012, more than 300 photographs. Climate, ice, water and landscapes. In search of traces of megatsunami.


== Други ==
Бантустан
Дипломатически мисии в Намибия
Язовир Хардап
Фиш Ривър
Мост Катима Мулило‎


== Външни препратки ==
Информация за Намибия в CIA World Factbook (на английски език)