 Бавария е имала двукамерен парламент, с избиран Ландтаг, и назначен сенат, съставен от представителите на най-важните обществени и икономически слоеве на провинцията. Горната камара - Сенатът е премахнат след референдум през 1998.
Провинциите Берлин, Бремен и Хамбург се управляват малко по-различно от останалите федерални провинции. В тези градове изпълнителната власт се състои от членове на сенатите; сенаторите заемат длъжности еквивалентни на тези, заемани от министрите на по-големите провинции. Еквивалент на министър-председател е Senatpräsident („Председател на сената“) в Бремен, Erster Bürgermeister („Пръв градоначалник“) в Хамбург и Regierender Bürgermeister („Управляващ градоначалник“) в Берлин.