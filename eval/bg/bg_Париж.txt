рез 2006 г. в града съществуват около 371 km велосипедни пътища, както и увеличен автобусен транспорт.
По примера на Рен и Лион кметството на Париж лансира на 15 юли 2007 година програма, която позволява използване на велосипеди на множество станции. 10 648 велосипеда са разположени в 750 станции, а се предвижда броят им да се увеличи на 20 600 велосипеда 1 451 станции. Тази инициатива има за цел да намали ползването на автомобили в отделни части на града, което да спомогне и за по-доброто качество на въздуха.


=== Воден транспортРедактиране ===
Париж е първото по важност речно пристанище на Франция. През 2005 година по река Сена са прекарани 21 милиона тона товари. Транспортът се извършва както по самата река, така и по някои от каналите. Основните материали, които се пренасят са строителни – пясък, чакъл, следвани от земеделските продукти.


== АдминистрацияРедактиране ==

Град Париж представлява департамент на Франция (Париж, 75), част от региона Ил дьо Франс. Разделен е на двадесет арондисмана (на френски: arrondissements). Номерът на арондисмана представлява последните цифри в пощенския код на Париж. Тези райони са номерирани спираловидно по посока на часовниковата стрелка, като първият е в центъра на града. Всеки номериран район е разделен на четири квартала (на френски: quartiers). По този начин в Париж има 80 административни квартала (на френски: quartiers administratifs), като всяко от тях разполага със свое отделение на полицията.
В границите на Париж се намират и две гори: Булонският лес на запад и Венсенския лес на изток.
Преди 1964 г. департамент 75 е бил „Сена“ и е съдържал града и заобикалящите го предградия. Промяната в границите довежда до създаването на 3 нови департамента, образуващи пръстен около Париж, често наричан „Малката корона“ (la petite couronne): О-дьо-Сен (на френски: Hauts-de-Seine), Сен-Сан-Дени (на френски: Seine-Saint-Denis) и Вал-дьо-Марн (на френски: Val-de-Marne).
Като изключение от обичайното управление на френските градове някои правомощия, обикновено възлагани на кмета на града, са възложени на представител на националното правителство – полицейски префект. В Париж например няма общински полицейски сили, макар че има катаджии по улиците. Това е наследство от положението до 1977 г., когато Париж не е имал кмет и е бил управляван предимно от администрацията на префекта.
Жителите на Париж избират във всеки арондисман няколко общински съветника. Всеки арондисман има свой съвет, който избира кмета на арондисмана. Няколко членове на съветите към арондисманите сформират Съвета на Париж, който избира кмета на Париж, и изпълняват двойната функция на общински съвет и генерален съвет на департамента.
Бертран Деланое е кмет на Париж от 18 март 2001 г. до 2014 г. От 2014 г. насам, градът се управлява от Ан Идалго. И двамата са представители на Социалистическата партия.
Бившите кметове Жак Ширак и Жан Тибери (и двамата от десницата) са с присъди за корупция.


=== 20-те арондисмана на ПарижРедактиране ===
(а) обща статистика за 1-4 райони: население 102 300 чов; плътност на населението 18.301 чов/км²
* Булонският лес се причислява към 16-ти арондисман, а Венсенския лес е към 12-ти арондисман.


== Архитектура и забележителности на ПарижРедактиране ==


=== Паметници и постройкиРедактиране ===
Айфеловата кула.
Триумфалната арка – паметник в центъра на Плас дьо Летуал, построен в чест на победите на Франция и на загиналите във войните.
Домът на инвалидите – музей и гробница на много френски войници, включително Наполеон Бонапарт.
Консиержри – първата царска крепост в града, впоследствие затвор, в който лежали голяма част от членове на Ancien Regime преди смъртта си.
Пале Гарние – Парижката опера, смятана от Хитлер за най-красивата сграда в света.
Парижката Света богородица (или Катедралата Нотър Дам) на Ил дьо ла Сите.
Самаритен – универсален магазин, построен в началото на 20 век.
Сорбоната – Парижки университет, основан през Средновековието.
Статуята на свободата – умален вариант на прочутата нюйоркска статуя, която Франция подарява на САЩ през 1886 г.
Парижкият пантеон – гробница на най-големите герои на Франция.
Сент-Шапел – малка готическа църква от 13 век.
Света Мария Магдалена или Сент Мари-Мадлен – църква в Париж
Площад де Вож – първият парижки площад, построен от Анри IV.
Ру дьо Пари – временно виенско колело, монтирано в периода от 1999 до 2003 г.
Площад Карусел


=== МузеиРедактиране ===
Лувър – огромен музей, където се съхраняват произведения на изкуството, сред които Мона Лиза (Джокондата) и статуята на Венера Милоска.
Музей д'Орсе – музей, разположен в преустроената гара Орсе от 19 век, съдържащ предимно произведения на импресионисти.
Център Жорж Помпиду, известен и като Бобур – музей на модерното изкуство и културен център с голяма обществена библиотека. Прочут с външния си скелет от сервизни тръби.
Музей Роден – голяма колекция от произведения на най-известния френски скулптор – Огюст Роден.
Музей Монпарнас – музей в бившето жилище на художничката Мари Василиеф на Авеню дю Мен 21, показва детайлно историята на прочутото общество на художниците от Монпарнас.
Музей Клюни, бивше църковно абатство, сега Национален музей на Средновековието, съдържащ голяма колекция произведения на изкуството и продукти на човешката дейност от Средновековието, между които цикъла гоблени Дамата и Еднорогът.


=== Улици и други места в ПарижРедактиране ===
Монмартър – исторически хълм в Париж, където е разположена Базиликата Сакре Кьор, прочут също с кафенета и ателиета на много велики художници.
Шанз-Елизе – прочут широк булевард, често задръстен от туристи.
Улица Риволи – елегантни бутици за туристи.
Площад Конкорд – в началото на Шанз-Елизе, по-рано Площад „Революция“, място на злокобната гилотина и на обелиска.
Площадът на Бастилията – тук се е намирала Бастилията преди Революцията, а днес е новата опера.
Монпарнас – историческо място на Левия бряг, прочуто с мюзикхолове, ателиета и кафенета на художници. В него се намира и гробището Монпарнас, в което са погребани много известни личности.
Гробището Пер Лашез – популярно туристическо място, където се намират гробовете на редица велики френски мъже и жени, както и на известни чужденци, живели във Франция.
Парижките катакомби
Халите – търговски център, важен транспортен възел на парижкото метро.
Льо Маре – старинен (сега моден) квартал на левия бряг, заселен с много гей-хора и евреи.
Люксембургска градина – най-големият парк на Париж, съчетание от различни видове и стилове градини, създадена през 1612 г. по време на царуването на Медичи, любимо място на студенти и туристи от цял свят. Жо Дасен има песен с едноименното заглавие.
Градина Тюйлери – най-старият парк на Париж, от 1564 г., намира се между Лувъра, улица Риволи, площад Конкорд и реката Сена.


=== Нощен животРедактиране ===
Лидо – кабаре на Шанз-Елизе, прочуто с екзотичните си представления и с това, че в него по време на войнишки отпуск Елвис Пресли изнася импровизиран концерт.
Мулен Руж, Лудият кон, Парижката Олимпия, Фоли Бержер – известни нощни клубове


== В предградията и околностите на Париж (Île-de-France)Редактиране ==
Бизнес комплекс
Дефанс – луксозен комплекс от модерни тридесететажни сгради за бизнес и живеене с театър и търговски комплекс, западно от Париж

Увеселителни паркове
Дисниленд Париж – източно от Париж, в предградието Марн-ла-Вале
Парк Астерикс, северно от Париж

Паметници
Голямата арка на Дефанс
Версайският дворец – бивш кралски дворец, в град Версай, на югоизток от Париж. Най-голямата туристическа атракция на Франция.
Базиликата Сен Дени – готическа катедрала от 12 – 13 век, гробно място на много френски монарси, разположена северно от Париж в едноименното градче.
Ренси – град в околностите, където се намира църквата „Нотър Дам“ (1923), дело на Огюст Пере и прочута с бетоновата си конструкция.


== Побратимени и приятелски градовеРедактиране ==


=== Изключително побратимяване с РимРедактиране ===
От 1956 Париж е побратимен единствено с  Рим, както и Рим е побратимен единствено с Париж – „Само Париж е достоен за Рим, само Рим е достоен за Париж“ гласи част от текста на споразумението (на френски: Seule Paris est digne de Rome; seule Rome est digne de Paris, на италиански: Solo Parigi è degna di Roma; solo Roma è degna di Parigi).


=== Приятелство и сътрудничествоРедактиране ===
С множество други градове има сключен Договор за приятелство и сътрудничество:


== Вижте ощеРедактиране ==
Парижани и личности, свързани с Париж


== Външни препраткиРедактиране ==

Официален сайт на Париж ((fr)) ((en)) ((es))
Уикипътешествие до Париж
Повече от 700 снимки на Париж и други райони във Франция
Снимки на Париж от ролери
Снимки на Париж от български турист
Снимки от Люксембургската градина
Париж-фотогалерия
„Материали по история“ – исторически обекти в Париж (на български език)


== БележкиРедактиране ==