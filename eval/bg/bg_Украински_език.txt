ший и др. Местоименията като например весь, се скланят като прилагателните имена от твърдата група.
В украински език определителните местоимения могат да се употребяват в форма с ласкателни (умалителни) суфикси: всенький, кожненький и др. Местоимението кожний има и кратка форма кожен.
Местоименията хто, що, який, чий, котрий, скiльки се явяват въпросителни и относителни местоимения.


==== Отрицателно и неопределително местоимение ====
Отрицателните и неопределителните местоимения се скланят така както и въпросителните местоимения, от които те са образувани. Отрицателните местоимения се образуват с помощта на префикса ні-: нiхто, нiщо и пр.
Неопределителните местоимения се съставят с помощта на партикулата (частицата) де, аби, сь (пишат се заедно) и с помощта на будь-, -небудь, казна- и пр. Неопределителното местоимение якийсь в формата си за родителен и предложен падеж пред частицата -сь получават звук [о]: якийсь – якихось.


=== Глагол ===
Глаголът (дієслово) е част на речта, която обозначава действие.
В украински език съществуват спрегаеми и неспрегаеми глаголни форми. Към неспрегаемите форми на глагола спадат инфинитив (інфінітив), причастие (дієприкметник) и деепричастие (дієприслівник). Неспрегаемите форми не се изменят по лице, време и наклонение.


==== Инфинитив на глагола ====
В украински език основната форма на глагола (инфинитив) има суфикс -ти: жити, розмовляти, іти. Съществува форма -ть, която се използва главно във фолклора и художествената литература.


==== Форми за сегашно време от изявително наклонение (I спрежение) ====
В украински език, глаголите от изявително наклонение (дійсного способу) има форма за сегашно, минало и бъдеще време. Глаголите от сегашно и бъдеще време се изменят по лице. Различават се две спрежения на глаголите. По-долу е представен образец за спрягане на глаголите от I спрежение.
Ед. ч. Мн. ч.
розмовля-ю, пиш-у розмовля-єте, пиш-ете
розмовля-єш, пиш-еш розмовля-ємо, пиш-емо
розмовля-є, пиш-е розмовля-ють, пиш-yть
N.B.! При образуване на лични форми въз основа на глаголи от I спрежение, се получава
редуване на следните съгласни:
г, к, х – ж, ч, ш
з, с – ж, ш
т – ч
ск – щ [шч]
г — гн
Следващата таблица е образец за спрягане на глаголи от II спрежение:
Ед. число Мн. число
леж-у, нош-у леж-имо, нос-имо
леж-иш, нос-иш леж-ите, нос-ите
леж-ить, нос-ить леж-ать, нос-ять
N.B.! При образуване на лични форми въз основа на глаголи от II спрежение, се получава редуване на следните съгласни:
б, п, в, м, ф – бл, пл, вл, мл, фл (за 1 л. ед. ч. и 3 л. ед. ч.)
д – дж, з – ж, с – ш, т – ч (1 л. ед. ч.)
г – ж (във всички лица)


==== Частицата б (би) ====
Глаголите от т. нар. умовного способу (условно наклонение) се образуват от формите за минало време с помощта на частицата б (би).


== Литература ==


== Изучаване на украински език в България ==
Украински език в Република България се изучава в СУ "Св. Климент Охридски". Преподаватели там са Албена Стаменова, Валентина Драгулева, Лидия Терзийска, Райна Камберова и Владимир Колев.
През 2008 г. беше издаден първият в България учебник по украински език за българи, с автори Албена Стаменова и Райна Камберова.


== Бележки ==
↑ http://www.bgukrainistika.com/bg/i/?plID=1&scID=6 (посетен на 16.01.2014 г.)
↑ http://www.bgukrainistika.com/bg/?plID=1&scID=53&page=PageLayout&lang=bg (посетен на 16.01.2014 г.)


== Външни препратки ==
Украинският език на Ethnologue
Уикипедия на украински