о-малки специализирани музеи. Най-големите обществени библиотеки са Нюйоркската обществена библиотека, Бруклинската обществена библиотека и Районната обществена библиотека на Куинс.
Местата за представления като опера, симфонична музика и танци са разнообразни. Най-голямото от тях е комплексът Линкълн Сентър, който включва 12 отделни компании, сред които Нюйоркската филхармония, Метрополитън опера, Нюйоркската градска опера, Нюйоркският градски балет. Други известни зали са Карнеги Хол и Рейдио Сити Мюзик Хол. Театърът е основна атракция и името Бродуей е показателно. В действителност думата вече е нарицателно и не всички такива театри се намират на едноименната улица. Все пак районът около Таймс Скуеър е с най-голямо влияние.
Образованието е с богата основа в града, който може да се похвали с елитни висши заведения като Колумбия, Фордам, Нюйоркски университет. Държавният Градски Университет пък е най-големият в САЩ и има 5 отделни клона в различни части на града. Ню Йорк е голям център за академична медицина като включва институции от световна научна величина. Интересът се насърчава отрано и някои специализирани гимназии са силно селективни.
Разнообразието е най-видимо в пъстротата на етносите и успешното им съжителство. Разбира се освен като нюйоркчани, много от жителите могат да се приобщят и към даден квартал. С конкретна идентичност са примерно Харлем, Малката Италия, Китайският град, Вашингтонските възвишения. Историческите изменения в отделните части на града са значителни и някои процеси предизвикват недоволството на местните общности. Облагородяването на града е видимо на много места, срещат се все повече млади професионалисти и хора на изкуството; бизнесът навлиза и това довежда до повишаване стандарта на живот, но понякога прогонва много от предишните обитатели. Разбира се, сблъсъкът е най-сериозен в Манхатън, където гъстотата е най-голяма и демографските промени са най-динамични.


== Транспорт ==

Общественият транспорт е с широка употреба и се ползва от 60% от жителите, включително и голяма част от работещата средна класа. По този начин „пешеходната култура“ на нюйоркчани съществено се отличава от преобладаващата в САЩ употреба на автомобили. Нюйоркското метро е с широко покритие и по обща дължина на линиите е най-голямата в света. Броят на пътниците за 2004 е 2,4 милиарда, което я нарежда на пето място в света. Метрото обслужва всички райони без Стейтън Айлънд, който има собствена железница свързана с градската мрежа посредством безплатния ферибот. Отделна мрежа пък свързва Манхатън с Ню Джърси от другата страна на река Хъдсън. Освен това в града оперират и стотици автобусни линии. Поради обширната система за масов превоз много нюйоркчани не притежават лични автомобили (огромната цена на застраховките може би е друга причина), нито пък свидетелства за правоуправление. Познатите жълти таксита също са често използвани.
Връзките на града с останалия свят също са добре развити. Няколко големи магистрали обслужват метрополния район. Железопътни линии по които ежедневно пътуват работещи в града го свързват директно с Лонг Айлънд, други части от щата Ню Йорк на север от града, както и Кънектикът. Разбира се, оперират и по далечни линии. Четири големи летища са в района на Ню Йорк. JFK и Лагуардиа се намират съответно в Ямайка и Флъшинг (квартали на Ню Йорк), а Нюарк и Тетерборо са в едноименните градове на Ню Джърси. JFK обслужва предимно международния трафик, Лагуардия националния. Нюарк се занимава и с двете, а Тетерборо е основното летище за частни и товарни полети. JFK и Нюарк имат връзка с градската транспортна мрежа посредством специален влак. През всяко от тях преминават по над 30 милиона пътници годишно което ги нарежда сред 30те най-натоварени.
Също така от 2005 година се използват хибридите Ford Escape Hybrid за таксита.


== Побратимени градове ==
Ню Йорк има 10 побратимени градове, като 9 от тях членуват в Международна организация за побратимяване на градове(МОПГ) Секцията за дата показва коя година някой град е бил побратимен с Ню Йорк.
* Не е в МОПГ


== Използвана литература ==
Rodgers, Rankin, Cleveland, Rebecca Browning. New York: The World's Capital City, Its Development and Contributions to Progress. Harper, 1948.
Pritchard, Evan T.. Native New Yorkers: the legacy of the Algonquin people of New York. Council Oak Books, 2002. ISBN 1-57178-107-2.
Writer's Project Wpa Writer's Project. A Maritime History of New York. Going Coastal Productions, 2004. ISBN 0-9729803-1-8.


== Бележки ==


== Вижте още ==
Личности, свързани с Ню Йорк


== Външни препратки ==
Снимки от Ню Йорк
Снимки от Манхатън
Информация за Ню Йорк – заведения, история, медии, образование, празници, култура и изкуство.
Информация за Ню Йорк – голям каталог със сайтове свързани с Ню Йорк.