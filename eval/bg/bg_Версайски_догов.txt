порва този анализ. През 1940-те години, Манту написва посмъртно издадена книга, озаглавена „Картагенският мир, или икономическите последици на г-н Кейнс“, в опит да обори твърденията му. В последно време, икономисти твърдят, че ограничението на Германия за по-малка армия ѝ спестява толкова много пари, че тя може да си позволи плащанията по репарациите.
Историкът Герхард Уайнбърг в книгата си „Светът на оръжие“ твърди, че договорът в действителност е доста изгоден за Германия. Бисмарковият Райх е запазен като политическа единица, вместо да бъдат разделен и Германия до голяма степен избягва окупация след войната (в контраст със ситуацията след Втората световна война). В есе от 1995 г., Уайнбърг отбелязва, че с изчезването на Австро–Унгария и с изтеглянето на Русия от Европа, Германия вече е доминиращата сила в Източна Европа. Уайнбърг пише, че като се има предвид това, че само 21 години след Версай, Германия завладява повече земи, отколкото има през 1914 г., е много спорно дали Версай е нещо толкова грубо и осакатяващо германците както те твърдят по това време и след това, че е. Уайнбърг освен това допълва срещу идеята, че териториалните германски загуби, понесени през 1919 г. довеждат до Третия Райх през 1933 г., коментирайки, че ако това е така, тогава още по-големите териториални загуби, понесени от Германия след 1945 г. би трябвало да доведат до Четвърти Райх. Уайнбърг саркастично отбелязва, че тези, които твърдят, че териториалните загуби на Германия, претърпени през 1919 г., са причината за националсоциализма, никога не обясняват защо още по-големите териториални загуби на Германия през 1945 г. не довеждат до връщане на нацистите, така както логиката би наложила, ако това е вярно.
Британският военен историк Корели Барнет твърди, че Версайския договор е „изключително снизходителен в сравнение с мирните условия, които самата Германия, очаквайки да спечели войната, е имала предвид да наложи на съюзниците“. Освен това, твърди той, това е „едно леко перване“ в сравнение с Договора от Брест-Литовск, който Германия налага на победената Русия през март 1918 г., и който отнема една трета от населението ѝ (макар и неруски етноси), половината от промишлените ѝ предприятия и 9/10 от въглищните ѝ мини, заедно с обезщетение от шест милиарда марки. В крайна сметка, дори и при „жестоките“ условия на Версайския договор, икономиката на Германия се възстановява до състоянието си отпреди войната.
Уинстън Чърчил пише в труда си „Втората световна война“: „икономическите класузи на Версайския договор бяха злокачествени и глупави до степен, която ги прави очевидно безполезни“ и „тълпите останаха потънали в невежество относно най-простите икономически факти, а техните лидери, търсейки техните гласове, не посмяха да им разбият илюзиите. “ 


== Вижте същоРедактиране ==
Четиринадесетте точки на Уилсън


== БележкиРедактиране ==
↑ www.verwaltungsgeschichte.de
↑ Hall, Allen. First World War officially ends. //   The Daily Telegraph, 28 September 2010. Посетен на 2 October 2010.
↑ Stevenson, 1998, p. 11
↑ Markwell, Donald. John Maynard Keynes and International Relations: Economic Paths to War and Peace. Oxford University Press, 2006.
↑ Keynes. The Economic Consequences of the Peace. Ch VI., 1919. Договорът не включва разпоредби за икономическо възстановяване на Европа – нищо, което да превърне победените Централни сили в добри съседи; нищо за стабилизирането на новите държави в Европа; нищо, което да възстанови Русия; нито пък да се насърчи по някакъв начин икономическата солидарност сред самите съюзници; не е постигнато споразумение в Париж за възстановяване на разстроените финанси на Франция и Италия или за адаптиране на системите на Стария и Новия свят. Съветът на четиримата не обърна внимание на тези въпроси, като се зае с други, Клемансо – да смаже икономическия живот на неговия враг; Лойд Джордж – да направи сделка и занесе вкъщи нещо, с което ще се свикне за една седмица; президентът – да не направи нещо, което е неправилно и неточно. Изключителен факт е, че основните икономически проблеми на една Европа, гладуваща и разпадаща се пред очите им, са въпроса, който не можа да предизвика интереса на четиримата. Обезщетението е основното им отклонение в икономическата област, и те го отчитат като въпрос от областта на теологията, формата на управление, изборното шикалкавене, от всяка друга гледна точка, освен от тази на икономическото бъдеще на държавите, чиято съдба е в ръцете им.
↑ Max Hantke and Mark Spoerer, „The imposed gift of Versailles: the fiscal effects of restricting the size of Germany's armed forces, 1924-9,“ Economic History Review (2010) 63#4 pp 849-864. online
↑ Reynolds, David. (February 20, 1994). „Over There, and There, and There.“ Review of: „A World at Arms: A Global History of World War II,“ by Gerhard L. Weinberg. New York: Cambridge University Press.
↑ Weinberg, Gerhard Germany, Hitler and World War II, Cambridge: Cambridge University Press, 1995 page 16.
↑ а б в Weinberg, Gerhard Germany, Hitler and World War II, Cambridge: Cambridge University Press, 1995 page 11.
↑ Correlli Barnett, The Collapse of British Power (London: Pan, 2002), p. 392.
↑ Churchill, Winston. The Second World War: The Gathering Storm. United States of America, Houghton Miffin Company, 1948. ISBN 0-395-41055-X. с. 6.


== Външни препраткиРедактиране ==
Пълният текст на Версайския договор (Уикиизточник)
Contents of the Treaty of Versailles
The Full Text of the Treaty of Versailles
The Treaty of Versailles and its Consequences