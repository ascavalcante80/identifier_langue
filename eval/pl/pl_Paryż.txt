70 km na północ od Paryża i wykorzystywany jest przez loty czarterowe oraz tanie linie lotnicze (ok. 2 mln pasażerów rocznie).
Z pozostałych 11 portów lotniczych obsługujących aglomerację paryską najbardziej znane jest lotnisko Le Bourget, obecnie służące przyjmowaniu ruchu biznesowego, a także jako miejsce pokazów lotniczych i muzeum lotnictwa. Paryż posiada także lotnisko dla śmigłowców (héliport) w Issy-les-Moulineaux.


== Oświata i naukaEdytuj ==


=== UczelnieEdytuj ===
Paryskie uczelnie to:
13 autonomicznych uniwersytetów powstałych po podziale Uniwersytetu Paryskiego
Collège de France
Collège des Ingénieurs
Instytut Nauk Politycznych (Sciences Po Paris)
École nationale des ponts et chaussées
École nationale supérieure des mines de Paris
École des technologies de l'informatique et du management (EFREI, dawniej EFR)


=== Węzeł Wiedzy i Innowacji EIT w ParyżuEdytuj ===
Rada Europejskiego Instytutu Technologii i Innowacji (EIT) 16 grudnia 2009 wyznaczyła centra pierwszych trzech Węzłów Wiedzy i Innowacji. Uczelnie z Paryża będą brać udział w pracach Węzła Informatycznego i Klimatycznego.
Lokalizacje Węzłów:
Zrównoważona energia: Karlsruhe, Kraków, Grenoble, Eindhoven/Leuven, Barcelona, Sztokholm.
Zmiany klimatyczne: Londyn, Zurych, Berlin, Paryż, Randstad.
Informatyka i społeczeństwo informacyjne: Berlin, Eindhoven, Helsinki, Paryż oraz Sztokholm.


== Paryż w kulturzeEdytuj ==
Miasto w światowej kulturze zajmuje miejsce szczególne, nie tylko ze względu na to, że jest stolicą Francji i jednym z największych miast Europy i świata. To tu działają najbardziej znane domy mody, przybywają malarze i poeci. Wiele dzieł sztuki nawiązuje w swoim tytule czy treści właśnie do Paryża. Należą tu choćby wielkie dzieła literatury jak Katedra Marii Panny w Paryżu Victora Hugo, Ojciec Goriot Honoriusza Balzaka, Trzej muszkieterowie czy Królowa Margot oraz inne powieści Aleksandra Dumasa ojca, Dama kameliowa Aleksandra Dumasa syna, Sceny z życia cyganerii Henry Murgera, Gra w klasy Julio Cortazara, Zwrotnik Raka Henry’ego Millera, Upiór w operze Gastona Lerouxa wraz ze swoimi licznymi adaptacjami, czy nawet współczesne bestsellery – Kod Leonarda da Vinci Dana Browna oraz Pachnidło Patricka Süskinda. W muzyce 31 Symfonia D-dur Wolfganga Amadeusa Mozarta, to po prostu Symfonia paryska, w Paryżu również toczy się akcja takich oper jak: La Traviata (Giuseppe Verdi), Cyganeria (Giacomo Puccini), Andrea Chénier (Umberto Giordano) czy Adriana Lecouvreur (Francesco Cilea), Nocy św. Bartłomieja Giacomo Meyerbeer poświęcił Hugonotów, a jednym z najbardziej znanych operetkowych tytułów jest Życie paryskie Jacques’a Offenbacha. Richard Heuberger akcję operetki Bal w operze także umiejscowił w Paryżu.
Oddzielnym tematem jest tutaj film. Wystarczy wymienić same ekranizacje wymienionych wcześniej dzieł, a przecież akcja wielu współczesnych filmów toczy się także w tej europejskiej metropolii.


=== Paryż w polskiej kulturzeEdytuj ===

Również dla kultury polskiej Paryż zajmuje miejsce szczególne, zwłaszcza dla twórczości w XIX wieku. To tu swoje dzieła tworzył Fryderyk Chopin i Cyprian Kamil Norwid, a Adam Mickiewicz bezpośrednio do „paryskiego bruku” odnosi się w epilogu Pana Tadeusza. Okres romantyzmu był szczególnie bogaty w twórczość i działalność artystów polskich w okresie po Powstaniu listopadowym. Miasto było wówczas centrum tzw. Wielkiej Emigracji polskiej. 24 listopada 1838 r. nastąpiło podpisanie aktu fundacji, a 24 marca 1839 r. miało miejsce uroczyste otwarcie Biblioteki Polskiej, która jest najstarszą polską biblioteką za granicą, przechowującą ponad 100 tys. woluminów z zakresu polskiej historii i kultury. Ośrodek ten odgrywał i odgrywa znaczącą rolę w międzypaństwowych kontaktach kulturalnych. W późniejszych latach Paryż był miastem, gdzie przebywało i tworzyło wielu wybitnych polskich twórców po 1945. Wiązało się to głównie z Instytutem Kultury Polskiej i jego czołowym wydawnictwem „Kultura”, którego naczelnym redaktorem był Jerzy Giedroyć. Obok Giedroycia w Paryżu mieszkali i tworzyli wówczas m.in. Józef Czapski, Konstanty Jeleński. W Paryżu tworzyło tez wielu polskich malarzy: Jacek Malczewski, Olga Boznańska i Tadeusz Styka. Obszerną wystawę ich prac na stałe przebywających w zbiorach we Francji zorganizowano w 2010 w Gdańsku w Pałacu Opatów.


== Miasta partnerskieEdytuj ==
 Algier (Algieria)
 Amman (Jordania)
 Ateny (Grecja)
 Bejrut (Liban)
 Berlin (Niemcy)
 Casablanca (Maroko)
 Chicago (USA)
 Dżakarta (Indonezja)
 Erywań (Armenia)
 Genewa (Szwajcaria)
 Glasgow (Szkocja)
 Kair (Egipt)
 Kioto (Japonia)
 Lizbona (Portugalia)
 Londyn (Wielka Brytania)
 Madryt (Hiszpania)
 Meksyk (Meksyk)
 Montreal (Kanada)
 Moskwa (Rosja)
 Pekin (Chiny)
 Praga, Czechy
 Quebec (Kanada)
 Rijad (Arabia Saudyjska)
 Rzym (Włochy)
 Sana (Jemen)
 Santiago (Chile)
 San Francisco (USA)
 Sankt Petersburg (Rosja)
 São Paulo (Brazylia)
 Seul (Korea Płd.)
 Sofia (Bułgaria)
 Sydney (Australia)
 Tbilisi (Gruzja)
 Tokio (Japonia)
 Warszawa (Polska)
 Waszyngton (USA)


== Zobacz teżEdytuj ==
syndrom paryski


== Przypisy ==


== Linki zewnętrzneEdytuj ==
Strona oficjalna miasta (ang. • hiszp. • fr.)
Panorama Paryża (fr. • ang.)
iFrancja.fr – Paryż od A do Z – Aktualności – Forum – Ogłoszenia
Galeria zdjęć (pl)