a także obszarów spoza niej. Stwierdzono, że Morze Bałtyckie w ciągu XX wieku zmieniło swój charakter z oligotroficznego (o przejrzystych wodach) w mocno zeutrofizowane.
Po II wojnie światowej alianci odkryli w III Rzeszy tysiące ton broni chemicznej m.in. pokłady gazu musztardowego (iperytu), tabunu i innych trucizn zawierających m.in. arsen. Koalicja aliancka postanowiła zatopić te ładunki w morskich głębiach. Operacja ta trwała do 1948 roku. Eksperci nie są zgodni co do ilości zatopionych substancji, ale szacuje się, że tylko na dnie Bałtyku spoczęło ok. 60 tys. ton chemikaliów. Niektórzy specjaliści szacują, że zaledwie jedna szósta uwolnionych substancji może całkowicie zniszczyć życie na Bałtyku nawet na 100 lat.


== Państwa leżące nad Morzem Bałtyckim ==
 Dania
 Estonia
 Finlandia
 Litwa
 Łotwa
 Niemcy
 Polska
 Rosja
 Szwecja


== Zlewisko Bałtyku ==
Zlewisko Bałtyku rozciąga się od Karpat i Sudetów po rejony znajdujące się za kołem podbiegunowym północnym. Charakterystyczną cechą zlewiska Bałtyku jest występowanie znacznej liczby jezior, spośród których największe to Ładoga i Onega.
Spośród rzek uchodzących do Morza Bałtyckiego znaczne rozmiary i znaczenie posiadają m.in. Odra, Wisła, Niemen, Dźwina i Newa.


== Porty nad Morzem Bałtyckim ==
Największym miastem nad Bałtykiem jest Sankt Petersburg. W tamtejszym porcie przeładowuje się rocznie najwięcej kontenerów (w 2007 r. 1,7 mln TEU), kolejne miejsca pod tym względem zajmują: Göteborg, Gdynia, Kotka, Aarhus i Helsinki.


== Biologia ==

Zoogeograficznie Morze Bałtyckie tworzy oddzielną dzielnicę bałtycką. Ze względu na niskie zasolenie jest ona wyjątkowo uboga biologicznie. Dla porównania w sąsiednim Morzu Północnym biomasa jest pięciokrotnie wyższa. Niskie zasolenie stanowi barierę nie do pokonania dla bardzo wielu zwierząt. Oprócz zachodnich krańców nie występuje ani jeden gatunek szkarłupni będącej ważnym składnikiem zwierzostanu innych mórz. Całkowicie brak chitonów, walconogów, głowonogów, ramienionogów i ściśle morskich ślimaków. Mięczaki są reprezentowane tylko przez sześć gatunków małżów. Bardzo skromnie reprezentowane są jamochłony, wstężnice i pierścienice. Nieliczne zwierzęta słonowodne jak omułki, małgwie, chełbia, śledzie czy dorsze żyjące w Bałtyku są o połowę mniejsze niż w Morzu Północnym. Z drugiej strony niskie zasolenie umożliwia tu życie wielu rybom słodkowodnym.
Wlewające się do Bałtyku słone wody, z powodu większej gęstości, pozostają przy dnie i są izolowane od atmosfery warstwą mniej słonych wód powierzchniowych. Z tego powodu około 1/4 dna Bałtyku jest w strefie beztlenowej, gdzie rozwijające się bakterie wydzielają siarkowodór.


=== Fauna Bałtyku ===
Fauna Bałtyku jest stosunkowo uboga.


=== Flora Bałtyku ===
Glony wielokomórkowe występują na płytkich wodach Bałtyku (do 30 m).
rośliny naczyniowe
włosienicznik Baudota
wywłócznik kłosowy
zostera morska (trawa morska)
rdestnica przeszyta
rdestnica grzebieniasta
rdestnica nitkowata
rupia morska
zamętnica błotna
jezierza morska

zielenice
ulwa sałatowa (sałata morska)
monostroma bałtycka – endemit bałtycki
taśma
gałęzatka
ramienica bałtycka
ramienica szorstka
ramienica kędzierzawa (rosocha morska)

brunatnice
morszczyn pęcherzykowaty
morszczyn piłkowany
strunka witkowata
kłosek
pilajella

krasnorosty
żebrowiec krwisty
widlik
rozróżka
kraśnica ciemna
rurecznica
hildenbrandia Hildenbrandia rubra


== Zobacz też ==
języki bałtyckie
kraje bałtyckie
Morze Alandzkie
Projekt Baltex
region bałtycki
Związek Miast Bałtyckich


== Przypisy ==


== Bibliografia ==
http://www.przyjacielehelu.pl/download/atlas_1.pdf
http://www.atlas-roslin.pl/gatunki/Batrachium.htm#BATRACHIUM-BAUDOTII


== Linki zewnętrzne ==
Baltyckie morze w Słowniku geograficznym Królestwa Polskiego, Tom I (Aa – Dereneczna) z 1880 r.