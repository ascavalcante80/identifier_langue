ne oraz instrumenty dla orkiestry Lewitów. Na przeszkodzie tym planom stoi muzułmańska Kopuła na Skale (znana też jako Meczet Omara), która prawdopodobnie przykrywa teren, na którym znajdowało się „Święte Świętych” starożytnej Świątyni. Jednak wielu nie widzi tej przeszkody, ponieważ na podstawie badań Wzgórza Świątynnego promieniami rentgenowskimi i podczerwonymi uważają, że Świątynia mieściła się na południe od Kopuły Skały, pomiędzy Kopułą a Meczetem Al-Aksa.
Jednak nawet gdyby istniała techniczna możliwość pomieszczenia świątyń obydwu religii na wzgórzu jej odbudowanie jest mało prawdopodobne ze względu na toczący się od lat konflikt żydowsko-muzułmański. W 2009 roku Żydzi z osiedla Micpe Jerycho na Zachodnim Brzegu Jordanu, rozpoczęli budowę naturalnej wielkości repliki Świątyni Jerozolimskiej.
Współcześnie Świątynia Jerozolimska jest jednym z ważnych symboli wolnomularskich, pojawiającym się w Legendzie o Mistrzu Hiramie.


== Kontrowersje ==
W świecie arabskim dość powszechne jest zaprzeczanie samemu faktowi istnienia świątyni żydowskiej na wzgórzu świątynnym. Wielokrotnie opinie takie wygłaszał publicznie Jasir Arafat. Choć stanowisko to zwykle łączone jest z argumentem o świętości wzgórza dla muzułmanów w rzeczywistości jest umotywowane politycznym sporem o jerozolimskie stare miasto i nie ma poważnego oparcia w religii muzułmańskiej.


== Przypisy ==


== Bibliografia ==
Tomasz Jelonek, Dzieje świątyni Jerozolimskiej, Kraków : Wydaw. WAM, 2004, s. 128, ISBN 83-7318-176-8
Marek Parchem, Świątynia według zwoju z groty 11 w Qumran, Warszawa : Oficyna Wydawnicza „Vocatio”, 2006, s. 214, ISBN 978-83-7492-002-5


== Zobacz też ==
Ściana Płaczu
Jerozolima
Bazylika Grobu Świętego
masoneria
Wzgórze Świątynne
Powstanie Bar-Kochby


== Linki zewnętrzne ==
Instytut Świątyni (ang.)
(ang.) http://www.templemount.org
www.tempelmodell.de (niem.)