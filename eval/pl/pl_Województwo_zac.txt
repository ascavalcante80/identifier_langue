j. zachodniopomorskiego grały 2 drużyny: AZS Koszalin oraz Wilki Morskie Szczecin. Drużyną grającą w Ekstraklasie piłki nożnej jest Pogoń Szczecin. W najwyższej lidze futsalu Ekstraklasie gra zespół Pogoń 04 Szczecin. W najwyższej klasie kobiecych rozgrywek siatkarskich gra KPS Chemik Police. W Superlidze piłki ręcznej mężczyzn gra Gaz-System Pogoń Szczecin, a Superlidze piłki ręcznej kobiet gra SPR Pogoń Baltica Szczecin.
Największym obiektem sportowym w województwie jest Stadion Miejski w Szczecinie, który może pomieścić 18 tys. osób. Stadion jest wykorzystywany do meczów piłki nożnej. Stadiony lekkoatletyczne znajdują się w Szczecinie, Białogardzie oraz w Koszalinie.


== Administracja i politykaEdytuj ==


=== Samorząd województwaEdytuj ===
Organem stanowiącym samorządu jest Sejmik Województwa Zachodniopomorskiego, składający się z 30 radnych, którzy są wybierani przez mieszkańców województwa w 5 okręgach wyborczych. Siedzibą sejmiku województwa jest Szczecin. Sejmik wybiera organ wykonawczy województwa, którym jest zarząd województwa, składający się z 5 członków z przewodniczącym mu marszałkiem. W Koszalinie znajduje się także wydział zamiejscowy urzędu marszałkowskiego.
W 2012 r. przeciętne zatrudnienie administracji samorządu wojewódzkiego wynosiło 1443 osoby.
Marszałkowie Województwa Zachodniopomorskiego:
Zbigniew Zychowicz – (od 6 listopada 1998 do 26 stycznia 2000)
Józef Jerzy Faliński – (od 26 stycznia 2000)
Zygmunt Meyer – (od 9 grudnia 2002)
Norbert Obrycki – (od 18 grudnia 2006 do 22 kwietnia 2008)
Władysław Husejko – (od 22 kwietnia 2008)
Olgierd Geblewicz – (od 29 listopada 2010)


=== Administracja państwowaEdytuj ===

W 2012 r. przeciętne zatrudnienie administracji państwowej w województwie wynosiło 7285 osób.
Terenowym organem administracji rządowej jest Wojewoda Zachodniopomorski, wyznaczany przez Prezesa Rady Ministrów. Siedzibą wojewody jest Szczecin, gdzie znajduje się urząd wojewódzki. Działa także delegatura urzędu w Koszalinie.
Wojewodowie Zachodniopomorscy:
Władysław Lisewski – od 1 stycznia 1999 do 20 października 2001
Stanisław Wziątek – od 20 października 2001 do 17 października 2005
Robert Krupowicz – od 12 grudnia 2005 do 29 listopada 2007
Marcin Zydorowicz – od 29 listopada 2007 do 27 lutego 2014
Marek Tałasiewicz - od 12 marca 2014 do 8 grudnia 2015
Piotr Jania - od 8 grudnia 2015
Wicewojewoda:
Andrzej Chmielewski (od 2007)


=== PolitykaEdytuj ===
Mieszkańcy województwa wybierają łącznie 20 posłów na Sejm w 2 okręgach wyborczych: nr 41 (siedziba okręgu Szczecin) i nr 40 (siedziba Koszalin). Mieszkańcy wybierają 4 senatorów w jednomandatowych okręgach wyborczych: nr 97, nr 98, nr 99, nr 100.
Do Parlamentu Europejskiego posłowie wybierani są z okręgu wyborczego nr 13, który obejmuje także województwo lubuskie.


=== SądownictwoEdytuj ===

W województwie znajduje się jeden Sąd Apelacyjny w Szczecinie, w którego obszarze właściwości znajdują się 3 sądy okręgowe (także Gorzów Wielkopolski). Teren województwa zachodniopomorskiego jest objęty właściwością dwóch sądów okręgowych (w Szczecinie i Koszalinie) oraz 14 sądów rejonowych. Prócz tego istnieje 7 wydziałów zamiejscowych sądów rejonowych. Wydziały prawa pracy znajdują się przy 5 sądach rejonowych. Rozpoznawanie spraw gospodarczych zostało przekazane Sądowi Rejonowemu w Koszalinie oraz Sądowi Rejonowemu Szczecin-Centrum w Szczecinie.
Sądom powszechnym na obszarze woj. zachodniopomorskiego towarzyszy 1 prokuratura apelacyjna, 2 prokuratury okręgowe, 21 prokuratur rejonowych.
W Szczecinie znajduje się także wojewódzki sąd administracyjny. Woj. zachodniopomorskie posiada 2 samorządowe kolegia odwoławcze (Koszalin, Szczecin) posiadające swoje obszary właściwości miejscowej.


== BezpieczeństwoEdytuj ==


=== PolicjaEdytuj ===
Zachodniopomorska policja posiada 17 jednostek powiatowych i 3 miejskie.
Wskaźnik wykrywalności sprawców przestępstw stwierdzonych w 2009 r. w województwie wynosił 68,6%, gdzie najwyższa wykrywalność dotyczyła powiatów: drawskiego (87,7%), choszczeńskiego (86,2%), szczecineckiego (84,0%), a najniższy w Szczecinie (55,1%).


=== Straż pożarnaEdytuj ===

Główną siedzibą straży pożarnej jest Komenda Wojewódzka Państwowej Straży Pożarnej w Szczecinie. Prócz niej w województwie działa 17 komend powiatowych PSP oraz 3 komendy miejskie. Prócz nich według danych z lutego 2011 r. w ramach krajowego systemu ratowniczo-gaśniczego w województwie działa 160 jednostek Ochotniczej Straży Pożarnej.
Na terenie województwa w Bornem Sulinowie znajduje się Ośrodek Szkolenia PSP.


=== WojskoEdytuj ===
Zachodniopomorskie jako 1 z 7 województw należy do Pomorskiego Okręgu Wojskowy.
Wielonarodowy Korpus Północno-Wschodni
12 Dywizja Zmechanizowana
8 Flotylla Obrony Wybrzeża
Poligon Drawski
Nad wybrzeżem województwa znajdują się 2 bazy morskie: port wojenny Kołobrzeg, port wojenny Świnoujście.


=== Opieka zdrowotnaEdytuj ===

W 2009 r. na obszarze województwa znajdowały się 32 szpitale ogólne, w których leczyło się 312,3 tys. osób.
Według danych z 31 grudnia 2008 r. w województwie działały 87 zespoły ratownictwa medycznego.


== Cmentarze wojenneEdytuj ==

Na terenie województwa znajduje się wiele miejsc wiecznego spoczynku żołnierzy i jeńców wojennych różnych narodowości (Polaków, Rosjan, Francuzów, Anglików, Belgów, Włochów, Niemców i in.) Zdecydowana większość z nich zginęła podczas II wojny światowej. Zachowały się także kwatery ofiar I wojny światowej oraz wojny francusko-pruskiej 1870-71.
Cmentarze lub wydzielone kwatery wojenne znajdują się w następujących miejscowościach województwa zachodniopomorskiego: Barlinek, Białogard, Borne Sulinowo, Bobolice, Chojna, Choszczno, Czaplinek, Dębno, Drawsko Pomorskie, Glinna (jedyny na Pomorzu Zachodnim niemiecki cmentarz wojenny), Golczewo, Gryfino, Kamień Pomorski, Kołobrzeg, Koszalin, Łobez, Myślibórz, Połczyn-Zdrój, Resko, Siekierki, Sławno, Stargard Szczeciński, Szczecin, Szczecinek, Trzcińsko-Zdrój, Tychowo, Wałcz, Wolin, Złocieniec.


== Współpraca międzynarodowaEdytuj ==
Umowy, porozumienia i listy intencyjne zawarte przez samorząd województwa zachodniopomorskiego:
 Region Apulia (Puglia) od 26 października 2007
 Kraj związkowy Bawaria (Bayern) od 22 lutego 2008
 Kraj związkowy Brandenburgia (Brandenburg) od 7 grudnia 2001
 Bruksela-Koekelberg (Bruxelles) od 20 marca 2006
 Departament Żyronda (Gironde) od 8 lipca 2004
 Prowincja Guangdong (廣東) od 12 lipca 2001
 Obwód Kaliningrad (Калининград) od 7 października 2004
 okręg kłajpedzki od 12 października 2006
 Departament Loara Atlantycka (Loire-Atlantique) od 25 listopada 1999
 Kraj związkowy Meklemburgia-Pomorze Przednie (Mecklenburg-Vorpommern) od 18 czerwca 2000
 Obwód mikołajowski (Миколаїв) od 19 września 2002
 Prowincja Overijssel od 18 października 2006
 region Skania (Skåne) od 14 maja 1999
Większość województwa położona jest w Euroregionie Pomerania, fragmenty także w euroregionach: Pro Europa Viadrina i Bałtyk.


== Zobacz teżEdytuj ==


== Uwagi ==


== Przypisy ==


== Linki zewnętrzneEdytuj ==

Urząd Marszałkowski Województwa Zachodniopomorskiego
Zachodniopomorski Urząd Wojewódzki w Szczecinie
Województwo zachodniopomorskie w liczbach