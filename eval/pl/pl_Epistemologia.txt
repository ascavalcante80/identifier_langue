wał zdania aprioryczne jako te, które są sprowadzalne do logiki.


==== Konwencjonalizm ====

Konwencjonalistów łączył pogląd, że uznanie stwierdzenia zależy od przyjęcia umów terminologicznych (konwencji). Antycypacji tego poglądu można dopatrywać się u sofistów. Do konwencjonalistów należeli: Henri Poincaré, Pierre Duhem i Kazimierz Ajdukiewicz. Konwencje nie oznaczają tu jednak całkowitej arbitralności. Chodziło im o to, że nie są jednoznacznie wyznaczane przez fakty. Stanisław Leśniewski krytykował konwencjonalizm mówiąc, że możemy umówić się do wszystkiego, ale to nie wpłynie na to, jakim jest świat.


==== Filozofia analityczna ====


===== Brytyjczycy =====
Bertrand Russell stworzył projekt naukowej epistemologii: kombinacji logiki i metody przyrodniczej. Sądził, że struktura logiki jest izomorficzna ze strukturą świata. Stałym logicznym odpowiadają indywidua, zdaniom atomicznym – fakty, itd. Indywidua, proste istności stanowiące fundament dla własności są według niego poznawalne bezpośrednio a nie przez opis.
George Edward Moore bronił zdrowego rozsądku jako źródła trafnych przekonań. Wprowadził termin „dana zmysłowa” i badał relacje między danymi a własnościami rzeczy. W filozofii percepcji wyróżnił:
realizm bezpośredni mówiący, że mamy dostęp do własności rzeczy,
realizm pośredni mówiący, że mamy dostęp do własności rzeczy poprzez dane zmysłowe,
fenomenalizm mówiący, że spostrzegamy tylko dane zmysłowe.
Moore sformułował też paradoks analizy. Mówi on, że jeśli analizowane pojęcie jest tożsame z objaśniającym je kontekstem, to analiza jest trywialna. Jeśli nie, to jest niepoprawna, gdyż zmienia sens analizowanego pojęcia.
Ludwig Wittgenstein w słynnej tezie stwierdził, że granice języka są granicami naszego świata, a więc poznanie jest ściśle związane z językiem. Choć z początku postulował konieczność języka doskonałego w rodzaju leibnizowskiej lingua universalis, później przekonał się do pracy nad językiem potocznym. Filozofia miałaby ograniczyć się do istotnych dla niej kontekstów takich jak „wiedzieć”, „wierzyć”, „widzieć”. Kontynuował tę myśl John Austin, który sformułował fenomenologię lingwistyczną opartą na zaufaniu właśnie do języka potocznego.
Gilbert Ryle zdefiniował pojęcia „wiedza jak” – praktyczna i „wiedza, że” – teoretyczna.


===== Neopozytywizm logiczny =====
Filozofowie z kręgu Koła Wiedeńskiego (Moritz Schlick, Otto Neurath czy Rudolf Carnap) chcieli stworzyć Encyklopedię jedności nauki, gdzie całość wiedzy miała być ujęta w jednolitym języku fizykalistycznym. Filozofię sprowadzali do logiki.
Bezsensowność metafizyki próbowali wykazać w drodze analizy logicznej. Za kryterium sensowności zdania przyjęli jego weryfikowalność i uznali równozakresowość nazw „sprawdzalny”, „sensowny”, „naukowy” z jednej strony i „niesprawdzalny”, „bezsensowny” i „metafizyczny” z drugiej. Jak zauważył Roman Ingarden sama zasada sensowności jest nieweryfikowalna, czyli bezsensowna według ich własnego kryterium.


==== Popper ====

Krytykował zasadę sensowności a zamiast weryfikacji zaproponował falsyfikowalność jako kryterium wiedzy naukowej. Uważał, że celem nauki jest zbliżanie się do prawdy poprzez zwiększanie prawdopodobieństwa i wyznawał ewolucjonizm traktując wiedzę jako narzędzie w procesie ewolucji.


==== Lingwistyka kartezjańska ====
Noam Chomsky stworzył gramatykę generatywną, system reguł wywodzących strukturę zdania z prostych elementów o charakterze syntaktycznym. W jego koncepcji uczenia się języka przez dzieci odrodziła się koncepcja wiedzy wrodzonej.


== Zobacz też ==


=== Znaczący filozofowie ===


== Przypisy ==


== Bibliografia ==
Jan Woleński: Epistemologia. Poznanie, prawda, wiedza, realizm. Warszawa: PWN, 2014. ISBN 978-83-01-14465-4.
G. Preyer/F. Siebelt/A. Ulfig, Language, Mind and Epistemology, Wydawnictwo KLuwer Academic Publishers,, Dordrecht 1994
S. Blackburn, Oksfordzki słownik filozoficzny, tył. M. Szczubiałka, Książka i Wiedza, Warszawa 1994,
J.J. Jadacki, Spór o granice poznania. Prolegomena do epistemologii, Warszawa 1985
J. Woleński, Epistemologia, tom I-III, Wydawnictwo Aureus, Kraków 2000-2003


== Linki zewnętrzne ==
Artykuły ze stanfordzkiej encyklopedii filozofii
Bayesian Epistemology (ang.) – autorstwa Williama Talbotta.
Epistemology (ang.) – autorstwa Matthiasa Steupa.
Evolutionary Epistemology (ang.) – autorstwa Michaela Bradie i Williama Harmsa.
Feminist Epistemology and Philosophy of Science (ang.) – autorstwa Elizabeth Anderson.
Naturalized Epistemology (ang.) – autorstwa Richarda Feldmana.
Social Epistemology (ang.) – autorstwa Alvina Goldmana.
Virtue Epistemology (ang.) – autorstwa Johna Greco.
Inne
What Is Epistemology? (ang.) – krótkie wprowadzenie do tematu autorstwa Keitha DeRose.
Certain Doubts (ang.) – blog grupy pod opieką Jonathana Kvanviga z piszącymi wieloma czołowymi epistemologami.
The Epistemology Page (ang.) – autorstwa Keitha DeRose.
Epistemology Papers (ang.) – zbiór Michaela Huemera.
Epistemology Introduction, część 1 (ang.) oraz część 2 – Paul Newall w Galilean Library.
Teaching Theory of Knowledge (1986) (ang.) – Marjorie Clay (red.), publikacja elektroniczna Rady ds. Studiów Filozoficznych.
Epistemology: The Philosophy of Knowledge (ang.) – wprowadzenie na Groovyweb.
Introduction to Theory of Knowledge (ang.) – na PhilosophyOnline.
Theory of Knowledge (ang.) – wprowadzenie do epistemologii zgłębiające różne teorie wiedzy, uzasadniania i przekonania.
A Theory of Knowledge (ang.) – autorstwa Clóvis Juarez Kemmerich, na Social Science Research Network, 2006.
An Introduction to Epistemology (ang.) – autorstwa Paula Newalla skierowane dla początkujących.