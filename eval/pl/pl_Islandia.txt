aje się turystyka rowerowa.
Liczba turystów jest ograniczana, aby nie zniszczyć naturalnego piękna kraju, objętego ochroną poprzez utworzenie Parku Narodowego Vatnajökull.


== KulturaEdytuj ==

Najbardziej znani islandzcy twórcy to:
w dziedzinie muzyki:
piosenkarki Björk, Emilíana Torrini, zespoły Sigur Rós, múm, GusGus oraz multiinstrumentalista i producent Ólafur Arnalds
w dziedzinie literatury:
laureat Nagrody Nobla w 1955 Halldór Laxness,
pisarz Gunnar Gunnarsson
w dziedzinie filmu:
reżyser Fridrik Thor Fridriksson
w dziedzinie tańca:
narodowa grupa taneczna


=== Kuchnia IslandiiEdytuj ===
Kuchnia Islandii jest typową kuchnią północy opierającą się na elementach wyżywienia, które były w tym rejonie od zawsze jak: ryby, wyroby mleczarskie, zboża i jagnięcina. Na Islandii powstało wiele typowych specjałów jak choćby: hakarl, czyli sfermentowane mięso rekina, selshreifar – kwaszone płetwy foki albo harðfiskur, czyli ryby suszone na świeżym powietrzu. W kuchni tego kraju najpopularniejsze są dania z ryb takich jak: pstrągi, dorsze, łososie, halibuty, łupacze, płastugi. Do przyprawiania dań często również dodaje się sproszkowane algi morskie. Z mięsa tradycyjnymi potrawami są:
hangikjöt – czyli wędzona lub gotowana baranina lub jagnięcina
svið – gotowane głowy owcze, baranie
lifrarpylsa – pudding z wątroby owczej z mąką żytnią oraz płatkami owsianymi


== Związki z PolskąEdytuj ==

W języku polskim powstała jedna z najstarszych książek o Islandii, wydana w 1638 w Lesznie książka Daniela Vettera pod tytułem Islandia álbo Krotkie opisanie Wyspy Islandiy. Stanisław J. Bartoszek jest autorem cenionego na całym świecie, tłumaczonego na kilka języków podręcznika do nauki języka islandzkiego. W Polsce ukazał się również jego słownik polsko-islandzki.
Bardzo prominentną postacią w dziejach kultury muzycznej na Islandii był polski dyrygent Bohdan Wodiczko.
Polacy są też największą po Islandczykach grupą etniczną na wyspie. Szacowana liczba Polaków waha się od 7 do 12 tys. osób. Pracują głównie w rybołówstwie i przetwórstwie rybnym.
W Polsce od 1959 istnieje Towarzystwo Przyjaźni Polsko-Islandzkiej. Podobne organizacje istnieją też na Islandii. Jest to Stowarzyszenie Polonii Islandzkiej, którym od wielu lat kieruje Witold Bogdański. Druga organizacja to Towarzystwo Przyjaźni Islandzko-Polskiej kierowane przez Stanisława Bartoszka.
Od 1984 w Hafnarfjördur na przedmieściach Reykiaviku prowadzi działalność polski klasztor sióstr karmelitanek.
Od kwietnia 2013 działa Ambasada RP w Reykjaviku.


== Zobacz teżEdytuj ==
Stosunki Islandii z Unią Europejską


== Przypisy ==


== Linki zewnętrzneEdytuj ==

Iceland News Polska – portal dotyczący życia w Islandii
IcelandReview – anglojęzyczny portal z wiadomościami z Islandii (ang.)