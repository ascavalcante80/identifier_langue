 a także (poprzez port w Primorsku – z Europą środkową i zachodnią; corocznie przepływa nimi ponad 45 mln ton ropy. Rurociągi te posiadają lokalne odgałęzienia umożliwiające zapoatrzenie regionu w surowiec.
rurociągi gazu ziemnego (należące do Gazpromu), łączące Niżny Nowogród z Muromem i Niżny Nowogród ze Szczołkowem, z odgałęzieniami prowadzącymi m.in. do Iwanowa. Drogą tą corocznie przepływa ponad 6 mld m³ gazu.
inne rurociągi, m.in. rurociąg Kstowo – Riazań (z odgałęzieniami do miast regionu włodzimierskiego), którym transportowane jest paliwo dieslowski (2 mln ton/rok).


==== Transport drogowy ====
Spośród dróg kołowych w regionie największe znaczenie ma droga M-1 Wołga, którą corocznie transportuje się ok. 10 mln ton towarów. Duże znaczenie mają też biegnące przez obwód odcinki wielkiej obwodnicy Moskwy. Inne drogi (m.in. Włodzimierz – Kostroma, Włodzimierz – Murom czy Niżny Nowogród – Kasimow) mają mniejsze znaczenie. Transport kołowy ma największe znaczenie dla ruchu pasażerskiego.


==== Transport wodny i powietrzny ====
Transport wodny nie ma dużego znaczenia dla gospodarki. Dotyczy on niemal wyłącznie przewozów towarowych i odbywa się po Klaźmie i Oce; głównymi portami rzecznymi są Wiazniki i Murom.
Transport powietrzny także nie odgrywa poważniejszej roli. Z powodu bliskości 4 wielkich portów lotniczych w regionie Moskwy na terenie obwodu włodzimierskiego istnieje tylko 1 większe lotnisko (Siemiazino, ok. 5 km od Włodzimierza).


=== Bogactwa naturalne ===
Głównymi bogactwami naturalnymi regionu są torf oraz surowce stosowane głównie w przemyśle budowlanym – m.in. wapienie, gips, rozmaite rodzaje piasków, kamieni i glin (ogniotrwałych oraz służących do produkcji cegieł). Prócz tego na terenie obwodu znajdują się inne surowce w tym fosforyty, ruda żelaza, dolomity i źródła wód mineralnych.
Regionalne zasoby torfu szacowane są na 59 mln ton; większość ich zalega na terenie Niziny Mieszczorskiej. Wapień, którego ilość szacunkowa wynosi 30 mln ton zalega głównie w rejonie Oki (rejony: kowrowski, wiaznikowski, sudogodzki i sieliwanowski); miejscami jego pokłady mają miąższność 130 m. Znajdujące się w rejonie pokłady piasków kwarcowych są wysokiej jakości – czyste, sypkie, bez gliniastych przymieszek lodowcowego pochodzenia i jako takie uznane zostały za zasoby federalnego znaczenia. Wykorzystywane są one do produkcji szkła i kryształu. Ich złoża znajdują się głównie na południu obwodu.


=== Turystyka ===
Władze obwodu czynią starania w celu wypromowania regionu jako obszaru turystycznego. W tym celu eksponują ekologiczno-przyrodnicze warunki obwodu, zachęcające do turystyki i rekreacji, walory terenowe – umożliwiające uprawianie niektórych sportów zimowych, oraz historyczną przeszłość regionu, a zwłaszcza zabytki staroruskiej sztuki i architektury. Główną grupą potencjalnych turystów mieliby być mieszkańcy nieodległej Moskwy, w której dochody znacznie przekraczają rosyjską średnią i dają jej mieszkańcom możliwość wyjazdów turystycznych.


== Nauka i kultura ==
Na terenie obwodu działo ok. 30 instytutów badawczych i naukowych. Działają tutaj także liczne szkoły wyższe, m.in. we Włodzimierzu działają uniwersytet, politechnika i wyższa szkoła pedagogiczna.
Na terenie obwodu znajdują się bardzo liczne zabytki staroruskiej kultury i sztuki, zwłaszcza architektury – monastery, cerkwie i kremle, m.in. w Suzdalu, Włodzimierz nad Klaźmą i Aleksandrowie. W dużej mierze przez teren obwodu wiedzie szlak turystyczny (właściwie grupa szlaków) zwany Złotym Pierścieniem Rosji, prowadzący przez średniowieczne rosyjskie miasta położone na północ i wschód od Moskwy, w regionie będącym kolebką współczesnej Rosji. Wiele z tych niegdyś ważnych grodów (obecnie zwyle małych kilku-kilkunastotysięcznych miasteczek) jest centrami rzemiosła ludowego i artystycznego.
W Suzdalu w skansenie zebrano liczne budowle (sakralne i świeckie) będące przykładem ludowego budownictwa w regionie od okresu późnego średniowiecza do początku XIX wieku.


== Tablice rejestracyjne ==
Tablice pojazdów zarejestrowanych w obwodzie włodzimierskim mają oznaczenie 33 w prawym górnym rogu nad flagą Rosji i literami RUS.


== Zobacz też ==
Podział terytorialny Rosji


== Przypisy ==


== Linki zewnętrzne ==
strona obwodu włodzmierskiego (ros.)
Informacje o obwodzie (ros.)
Parlament obwodu włodzimierskiego (ros.)