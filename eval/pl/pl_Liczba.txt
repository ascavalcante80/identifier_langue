 kolejność bajtów można zmieniać. Jednak kolejność ta nie ma większego znaczenia, dopóki nie zapiszemy liczby do pliku albo nie prześlemy jej siecią i nie przeniesiemy w ten sposób na komputer stosujący inny standard. Z tego powodu np. maszyny wirtualne Java wykorzystują w plikach format big endian niezależnie od procesora.
Na czterech bajtach można zapisać liczby z przedziału od 0 do 4 294 967 295. Analogicznie jak poprzednio, przedstawienie danej liczby w systemie 256-kowym pozycyjnym jako  uzyskuje się cztery bajty . Kolejność ich zapisu w pamięci, tak jak poprzednio, zależy od procesora – w przypadku little endian od bajta  do , w przypadku big endian – odwrotnie.
Do niektórych zastosowań konieczne są jeszcze większe liczby naturalne, np. zapisywane na 8 bajtach (w rodzinie języków C oznaczane unsigned _int64 lub unsigned long long int).
Istnieją także inne sposoby zapisu liczb naturalnych, bardzo rzadko jednak stosowane. Należy do nich kod BCD (od ang. binary coded decimal), gdzie kolejne cyfry dziesiętne są zapisywane w kolejnych półbajtach (inaczej nibblach, porcjach danych długości 4 bitów). Komplikuje to arytmetykę, ale upraszcza przeliczanie na system dziesiętny, kod BCD jest więc czasem stosowany w licznikach cyfrowych.


=== Liczby całkowite ===

Typ obejmujący przedział liczb całkowitych zwany jest w informatyce liczbami ze znakiem (ang. signed integers).
Stosuje się tu tzw. kod uzupełnień do dwóch (ZU2). Liczba , która ma zostać zapisana w postaci  bajtów jest przekształcana w następujący sposób:

Następnie liczba  jest zapisywana jako liczba naturalna. W ten sposób na jednym bajcie można zapisywać liczby z przedziału od  do , na dwóch od  do , i ogólnie na  bajtach liczby od  do  włącznie.
Istnieją również inne metody zapisu (np. kod uzupełnień do jedności), obecnie jednak nie stosowane.
W celu zapisywania dużych liczb naturalnych lub całkowitych buduje się odpowiednie klasy, np. java.math.BigInteger w języku Java


=== Liczby rzeczywiste ===
Liczby rzeczywiste mogą być zapisywane jako:
liczby stałoprzecinkowe, kiedy liczba mnożona jest przez pewną ustaloną z góry stałą, po czym zaokrąglana do najbliższej liczby całkowitej i jako taka zapisywana;
liczby zmiennoprzecinkowe, gdy stała ta dobierana jest w zależności od kodowanej liczby, co czyni tę metodę bardziej uniwersalną.
Powszechnie stosuje się zmiennoprzecinkowy zapis liczby rzeczywistej w standardzie IEEE 754. Przybliżenie liczby rzeczywistej jest zapisywane w postaci , gdzie  jest nazywany znakiem,  – wykładnikiem, a  – mantysą. Zero, które można by zakodować na wiele sposobów jest kodowane jako 

Znak jest zapisywany jako jeden bit, równy 0 dla  i 1 dla . Wykładnik jest zapisywany jak każda inna liczba całkowita w kodzie uzupełnień do dwóch. Mantysa jest mnożona przez , gdzie  to liczba bitów przeznaczona na nią i zapisywana jako liczba naturalna.
Całość zajmuje kolejnych 4, 8 albo 16 bajtów (w zależności od wymaganej precyzji). Ich kolejność umieszczenia w pamięci jest zależna od procesora, identycznie jak w przypadku liczb naturalnych i całkowitych.


=== Liczby zespolone i kwaterniony ===
Niektóre języki programowania posiadają arytmetykę liczb zespolonych. W nowoczesnych językach zwykle jest to realizowane za pomocą odpowiednich klas, np. Complex ze standardowej biblioteki C++. Jedną z przyczyn dawnej popularności Fortranu był fakt, iż język ten jako pierwszy posiadał typ liczb zespolonych.
Klasa obsługująca kwaterniony zdefiniowana jest w pakiecie DirectX, będąc sposobem na użycie tzw. współrzędnych jednorodnych do opisu punktów modelowanej przestrzeni trójwymiarowej (wierzchołków trójwymiarowej sceny) w grafice 3D; podobne typy istnieją również w innych pakietach grafiki trójwymiarowej.


== Historia ==


== Zobacz też ==
cyfra,
znak liczby,
moc zbioru,
liczebniki główne potęg tysiąca
liczby


== Przypisy ==


== Bibliografia ==
Jerzy Klukowski, I. Nabiałek: Algebra dla studentów. Wyd. 4. 2004. ISBN 83-204-3124-7.
Franciszek Leja: Rachunek różniczkowy i całkowy. Warszawa: PWN, 1976.
Krzysztof Maurin: Analiza – Część I – Elementy. Warszawa: PWN, 1976.
Helena Musielak, Julian Musielak: Analiza matematyczna. Poznań: Wydawnictwo Naukowe UAM, 2000. ISBN 83-232-1049-7.
Fritz Reinhardt, Heinrich Soeder: Atlas matematyki. Prószyński i S-ka, 2003. ISBN 83-7469-189-1.
Jerzy Rutkowski: Algebra abstrakcyjna w zadaniach. Wyd. 5. 2006. ISBN 83-01-14388-6.
J. Widomski: Ontologia liczby. Kraków: 1996.
Wyprowadzenie wszystkich algebr liczbowych od liczb naturalnych do oktaw Cayleya włącznie, w sposób zrozumiały dla uczniów gimnazjum, znajduje się w książce:
Bogdan Miś: Tajemnicza liczba e i inne sekrety matematyki. Warszawa: Wydawnictwa Naukowo-Techniczne, 1989.