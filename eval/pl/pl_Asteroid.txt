ę poruszać będzie jednak podobna do tej, którą miała uderzająca planetoida i jest możliwe, że wyrzucony materiał uderzy znów w naznaczoną kraterem planetoidę.
Uderzenie większej planetoidy może rozbić trafiony obiekt. Jednak energia zderzenia może być zbyt mała, aby powstałe fragmenty mogły się oddalić od siebie i przyciąganie grawitacyjne sprawia, że tworzy się nieregularna bryła gruzu. Następne niewielkie uderzenia mogą rozbić powierzchnię i pokryć tę bryłę warstwą skał i pyłu. Przypadkowy obserwator nie będzie wtedy wiedział, że planetoida składa się z wielu kawałków.
Uderzenie dużego ciała może powodować nie tylko rozkruszenie planetoidy, ale i rozproszenie powstałych fragmentów. Wówczas tworzą one rodzinę planetoid, która następnie może rozciągać się wzdłuż orbity rozbitego obiektu.
Małych planetoid jest znacznie więcej niż dużych. Na każdą planetoidę o średnicy większej niż 10 km przypada kilkaset planetoid o średnicy ponad 1 km i kilkadziesiąt tysięcy o średnicy większej niż 0,1 km. Dlatego powstawanie kraterów jest znacznie częstsze niż rozbicie. Planetoidy, które zostały rozbite, wcześniej mogły zostać rozkruszone. Mimo iż planetoidy poruszają się głównie w jednym kierunku, czasem mogą zderzać się z prędkością kilku kilometrów na sekundę.


== Badania planetoid ==
 Ta sekcja jest niekompletna. Jeśli możesz, rozbuduj ją.


=== Misje kosmiczne ===
Zakończone badania planetoid przez sondy kosmiczne
sonda Galileo – planetoidy (951) Gaspra (rok 1991) oraz (243) Ida wraz z księżycem Daktylem (1993);
sonda NEAR Shoemaker – badała planetoidy (253) Mathilde (1997) oraz (433) Eros (finałowe lądowanie w roku 2001);
sonda Deep Space 1 – przeleciała obok planetoidy (9969) Braille (1999);
sonda Cassini-Huygens – przelot obok planetoidy (2685) Masursky (2000);
sonda Stardust – sfotografowała planetoidę (5535) Annefrank (2002);
sonda Hayabusa – stała się sztucznym satelitą planetoidy (25143) Itokawa, dokonała lądowania i zdołała opuścić jej powierzchnię (2005);
sonda New Horizons – przelot obok planetoidy (132524) APL (2006);
sonda Rosetta – przelot koło planetoidy (2867) Šteins (2008) i koło planetoidy (21) Lutetia (2010);
sonda Dawn – badania planetoidy (4) Westa (lipiec 2011 - wrzesień 2012);
sonda Chang’e 2 – przelot obok planetoidy (4179) Toutatis (2012);
sonda New Horizons – badanie (134340) Plutona i jego księżyców (2015).
Misje prowadzone aktualnie
sonda Dawn – badanie planety karłowatej (1) Ceres (od lutego 2015);
sonda New Horizons – 2018-2020 – badanie obiektów pasa Kuipera;
sonda Hayabusa 2 – połowa 2018 – pobranie próbek z planetoidy (162173) Ryugu i dostarczenie ich na Ziemię.
Planowane misje
sonda OSIRIS-REx – start w 2016, pobranie próbek z planetoidy (101955) Bennu w 2020 r. i dostarczenie ich na Ziemię.


== Zobacz też ==
lista ponumerowanych planetoid
lista planetoid z księżycami
mezoplaneta
planeta karłowata
planetoidy bliskie Ziemi
przerwy Kirkwooda
rodziny planetoid


== Przypisy ==


== Linki zewnętrzne ==
Film obrazujący wzrost liczby odkrytych planetoid w latach 1980-2010