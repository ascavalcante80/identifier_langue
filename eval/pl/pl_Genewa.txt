uciekinierów politycznych (m.in. Lenina). Tu, z inicjatywy Henri Dunanta w 1864 powstaje Międzynarodowy Komitet Czerwonego Krzyża. Od 1920 Genewa staje się siedzibą Ligi Narodów, a po II wojnie europejską siedzibą ONZ.
20 kwietnia 2009 rozpoczęła się w Genewie „Światowa Konferencja przeciwko rasizmowi, dyskryminacji rasowej, ksenofobii i pochodnym formom nietolerancji” (tzw. Durban II), wiele państw ją zbojkotowało (m.in. Polska). Premier Izraela Binjamin Netanjahu pogratulował tym, którzy odmówili udziału w konferencji, podjęcia słusznej decyzji. Palestyński ruch Hamas oskarżył kraje, które bojkotują konferencję genewską o rasizm – zdaniem Hamasu legalizują one „zbrodnie popełnione przez Izrael na Palestyńczykach”, papież Benedykt XVI pobłogosławił konferencję, sekretarz generalny Organizacji Narodów Zjednoczonych Ban Ki-moon wyraził rozgoryczenie z powodu bojkotu. Przeciwko bojkotowi opowiedziała się organizatorka konferencji Julie Rivero z organizacji Human Rights Watch.


== Najważniejsze zabytki ==
Katedra św. Piotra (fr. Cathédrale St-Pierre), ewangelicko-reformowana, z XII-XV wieku, w stylu gotyckim, klasycystyczna fasada z XVIII wieku.
Kościół Saint-Germain, starokatolicki, gotycki, z XV wieku, przy Rue des Granges.
Audytorium Kalwina (fr. Auditoire de Calvin) przy Place de la Taconnerie, z XV w.
Pomnik Reformacji, z 1909, upamiętniający wybitnych przedstawicieli Reformacji.

Bazylika Najświętszej Marii Panny w Genewie (fr. Basilique Notre-Dame de Genève), z połowy XIX w.
Ratusz (fr. Hôtel de Ville) na rogu Rue de l’Hôtel-de-Ville i Rue H. Fazy, z XV – XVII w. Siedziba Rządu Republiki i Kantonu Genewy.
Arsenał (fr. Arsenal) na rogu Rue de l’Hôtel-de-Ville i Rue du Puits Saint-Pierre, z XVII w., z bogatą dekoracją obrazującą wydarzenia z dziejów miasta.
Zabytkowa XVIII-wieczna dzielnica Carouge.
Mauzoleum księcia Brunszwiku Karola II (fr. Monument Brunswik) nad brzegiem Jeziora Genewskiego, z końca XIX w.
Synagoga Beth-Yaacov (fr. Synagogue Beth-Yaacov), z połowy XIX w.


== Podział miasta ==


== Sport ==
Servette Genewa – klub piłkarski
Servette Genewa – klub hokejowy


== Miasta partnerskie ==
 Paryż, Francja
 Buenos Aires, Argentyna


== Zobacz też ==
Synagoga Hekhal Haness w Genewie


== Przypisy ==


== Linki zewnętrzne ==
Oficjalna strona miasta
Zdjęcia Genewy
Images from Geneva