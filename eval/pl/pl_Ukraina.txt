Kompetencje samorządów często są wykorzystywane do załatwiania prywatnych interesów, takich jak np. prywatyzacja ziemi czy wynajem lokali komunalnych. Decyzje władz samorządowych są tajne i podejmowane za zamkniętymi drzwiami. Sesje samorządu mogą być tajne, jeżeli tak zadecydują radni. W regulaminach rad często spotyka się przepisy o konieczności zgłaszania udziału mieszkańca w sesji rady dzień przed sesją. Reforma samorządu ukraińskiego jest planowana od 10 lat, ale do marca 2010 roku nie przyjęto żadnych ustaw dotyczących reformy.


== Siły Zbrojne UkrainyEdytuj ==

Siły Zbrojne Ukrainy (ukr. Збройні сили України (ЗСУ), Zbrojni Syły Ukrajiny (ZSU)) powstały wraz z ogłoszeniem niepodległości Ukrainy w 1991 roku. Składają się z następujących rodzajów sił zbrojnych:
wojsk lądowych,
sił powietrznych,
marynarki wojennej.


== DemografiaEdytuj ==


=== Narodowości (2001)Edytuj ===
Ukraińcy – 77,8%
Rosjanie – 17,3%
Białorusini – 0,6%
Mołdawianie – 0,5%
Tatarzy krymscy – 0,5%
Bułgarzy – 0,4%
Polacy – 0,3%
Żydzi – 0,2%
pozostali – 2,4%

78% mieszkańców deklaruje narodowość ukraińską. 67% respondentów deklaruje, że posługuje się językiem ukraińskim, choć odsetek ten zwiększa się od momentu ogłoszenia niepodległości.
Język ukraiński dominuje w życiu codziennym zachodniej części kraju, a na Ukrainie środkowej oraz w stołecznym Kijowie jest on używany równolegle wraz z rosyjskim. Z kolei wśród ludności Ukrainy wschodniej, południowej oraz Krymu wyraźnie przeważa język rosyjski. Na całym obszarze współczesnego państwa aż prawie 30% obywateli Ukrainy posługuje się językiem rosyjskim, jako swoim ojczystym. Podczas m.in. kryzysu krymskiego wśród ludności rosyjskojęzycznej wystąpiły tendencje separatystyczne.

Ludność południowo-wschodniej Ukrainy pozostaje zrusyfikowana, dominuje wśród niej przeświadczenie, iż Ukraińcy i Rosjanie są częścią jednej wspólnoty cywilizacyjnej, a w interesie obu narodów leży ścisła współpraca. Potwierdza to przeprowadzony w marcu 2011 przez Research & Branding Group sondaż według którego aż 47% Ukraińców chciałaby pozostania w strukturach Związku Radzieckiego, 43% uważa, że upadek ZSRR był największą geopolityczną katastrofą XX wieku, a 54% wskazuje, że zmianą na lepsze byłby powrót ZSRR (tylko co trzecia osoba wskazała odwrotnie). Mieszkańcy Ukrainy środkowej a zwłaszcza zachodniej podkreślają w zdecydowanie większym stopniu swoją odrębność kulturowo-cywilizacyjną od Rosjan. Silne są wśród nich tendencje proeuropejskie, ale także nacjonalistyczne.


=== Struktura wyznaniowaEdytuj ===

Według Pew Research Center 83,8% mieszkańców Ukrainy deklaruje się jako chrześcijanie. Przedstawiciele poszczególnych kościołów i wyznań w 2010 roku stanowili odpowiednio:
prawosławie – 76,7%;
bezwyznaniowi – 14,7%
katolicyzm – 5,6%;
protestantyzm – 1,3% (głównie: zielonoświątkowcy i baptyści);
islam – 1,2%;
inne religie – 0,4%;
judaizm – 0,1%.
Według danych CIA za 2006: Ukraiński Kościół Prawosławny Patriarchatu Kijowskiego 50,4%; Ukraiński Kościół Prawosławny Patriarchatu Moskiewskiego 26,1%; Ukraiński Autokefaliczny Kościół Prawosławny 7,2%; Kościół katolicki obrządku bizantyjsko-ukraińskiego (grekokatolicy) 8%, katolicyzm 2,2%; protestanci 2,2%; judaizm 0,6%.


=== MiastaEdytuj ===

Wykaz największych ukraińskich miast


== GospodarkaEdytuj ==

Gospodarka Ukrainy ma najniższy w Europie Wskaźnik Wolności, a zarazem jeden z najgorszych w ogóle na świecie. Według danych MFW nominalne PKB Ukrainy w 2011 roku to 162.850 miliardów dolarów co w przeliczeniu na osobę wynosi 3575 dolarów rocznie, jest to jeden z najniższych wskaźników w Europie, porównywalny z takimi krajami na świecie jak Irak, Tonga czy Kongo.
Ukraina była największą po Rosyjskiej FSRR i Kazachskiej FSRR republiką ZSRR. Wartość produkcji Ukrainy czterokrotnie przewyższała produkcję następnej w kolejności republiki. Żyzne ukraińskie czarnoziemy dawały ponad 25% rolniczej produkcji Związku Radzieckiego. Stąd pochodziły też znaczące ilości mięsa, mleka, zboża i warzyw przeznaczone dla innych republik. Analogicznie przemysł ciężki Ukrainy dostarczał wyposażenie i surowce do ośrodków przemysłowych i wydobywczych pozostałych republik. Aktualnie Ukraina zależna jest od importu energii, zwłaszcza gazu ziemnego.
Krótko po rozpadzie Związku Radzieckiego rząd Ukrainy uwolnił większość cen i ustanowił prawne zasady prywatyzacji, ale opór w kołach rządowych spowodował zaniechanie reform i doprowadził do pewnego uwstecznienia. W latach 1992–1999 produkcja spadła o 40% poniżej poziomu produkcji z 1991 r. Swobodna polityka monetarna doprowadziła pod koniec 1993 r. do hiperinflacji. Od momentu objęcia prezydentury w 1994 roku Leonid Kuczma wprowadził reformy gospodarcze, zaprowadził dyscyplinę finansową i starał się o zniesienie kontroli cen i handlu zagranicznego.
Kryzys finansowy w Rosji w 1998 roku spowodował gwałtowny spadek eksportu oraz popytu krajowego, niwecząc tym samym nadzieje Ukrainy na przewidywany po raz pierwszy od uzyskania niepodległości wzrost gospodarczy. W 1999 roku produkcja nadal zmniejszała się nieznacznie. Rząd nie był też w stanie zmniejszyć olbrzymich zaległości w wypłatach pensji oraz rent i emerytur.
Ukraina jest największym po Rosji krajem europejskim (604 tys. km²). Blisko 46 milionów mieszkańców powoduje, iż jest to rynek o dużym potencjale. Od 2000 r. Ukraina jest w fazie dynamicznego wzrostu (5–6% wzrostu PKB średniorocznie). W 2002 r. PKB wzrosło o 4,6%, w 2003 r. – o 8,5%.
5 lutego 2008 roku zakończyły się negocjacje o członkostwo tego państwa w WTO. 16 maja 2008 roku Ukraina oficjalnie została członkiem WTO.
Słabe strony gospodarki ukraińskiej:
wolne tempo prywatyzacji i wielu reform rynkowych;
brak stabilności i przejrzystości ustawodawstwa;
wysokie oprocentowanie kredytów konsumpcyjnych;
niesprzyjający klimat inwestycyjny, o czym świadczy niski nadal poziom inwestycji zagranicznych (6,7 mld USD na 1 I 2004 r.);
brak stabilności produkcji rolnej (wzrost o ok. 10% w 2001 r., o 1,9% w 2002 r. i gwałtowny spadek o ponad 10% w 2003 r. spowodowany niskimi zbiorami zbóż).
Gospodarka ukraińska opiera się głównie na przemyśle metalurgicznym (ok. 23% produkcji przemysłowej), spożywczym (18%), maszynowym (ok. 12%) i wydobywczym (ok. 11%). Wpływy z eksportu surowców i nisko przetworzonych wyrobów metalowych dostarczają ok. 70% wpływów do budżetu.
Polska zajmuje 7. miejsce (ok. 3,5%) w eksporcie ukraińskim i 3. miejsce (ok. 3,2%) w imporcie.
Główni inwestorzy zagraniczni na Ukrainie to: Stany Zjednoczone, Cypr, Wielka Brytania, Holandia i Rosja.
Ogólna wartość bezpośrednich inwestycji zagranicznych – ok. 6,7 mld USD (dane na 1 I 2004 r.). Polska zainwestowała na Ukrainie ponad 153 mln USD. Wartość ukraińskich inwestycji w Polsce z kolei przekroczyła 300 mln USD (Huta Częstochowa, FSO, Stocznia Gdańsk).
Ukraina jest uznawana przez Unię Europejską i Stany Zjednoczone za państwo o gospodarce rynkowej.


=== Dane makroekonomiczneEdytuj ===
Średnia płaca w marcu 2008 wynosiła równowartość ok. 344 USD (1702 UAH). Największe płace są w obwodach kijowskim, dniepropetrowskim i donieckim.
Wskaźnik produkcji przemysłowej spadł w 2008 roku o 3,1% i o 28,4% w pierwszych 9 miesiącach 2009 roku.
W 2008 roku realna zmiana PKB wyniosła +2,1%, ale wg danych za trzeci kwartał 2009 roku odnotowano spadek o 15,9%.
Niestabilny kurs hrywny: 5 listopada 2008 roku kurs USD/UAH wynosił 5,825, zaś 5 listopada 2009 roku 8,23 (wzrost o około 41%). Obserwowana jest również deprecjacja kursu hrywny wobec polskiego złotego. Między 6 listopada 2008 roku a 6 listopada 2009 roku złoty umocnił się względem hrywny o 29,03%.
Inflacja w 2008 roku (r/r) wyniosła 25,20% i była jedną z najwyższych na świecie (214 miejsce na 222 notowane państwa).
W 2009 roku zanotowano załamanie w imporcie oraz eksporcie towarów i usług.


==== InflacjaEdytuj ====
Inflacja w 2007 r. wyniosła 17%. Prognoza na 2008 r.:
9,6% – według ustawy budżetowej na 2008 r.;
13,8% – według Banku Światowego;
14,8% – według Narodowego Banku Ukrainy.
W lipcu 2008 roku Bank Światowy skorygował prognozy wysokości wskaźnika inflacji do następujących wartości:
2008 – 21,5%;
2009 – 15,3%;
2010 – 9,8%.


==== Inwestycje zagraniczneEdytuj ====
Struktura branżowa inwestycji zagranicznych na Ukrainie:
49,8% – przemysł spożywczy, metalurgiczny, chemiczny i petrochemiczny;
15% – handel;
7,9% – finanse;
7,9% – transport.


=== TurystykaEdytuj ===

W 2013 roku kraj ten odwiedziło 24,671 mln. turystów (7,2% więcej niż w roku poprzednim), generując dla niego przychody na poziomie 5,083 mld dolarów.


== Rankingi i współpraca międzynarodowaEdytuj ==


=== Stosunki polsko-ukraińskieEdytuj ===
Polska była pierwszym krajem, który uznał niepodległość Ukrainy w dniu 2 grudnia 1991 roku.
Dzisiejszy Lwów i Kijów to miasta bliźniacze Krakowa. Przed II wojną światową Lwów, Kraków i Wilno były głównymi ośrodkami nauki i kultury w Polsce.
W 2006 roku rząd Rosji zakazał importu polskiego mięsa, a niedługo potem podobne kroki podjęła także Ukraina, co odebrane zostało w Polsce jako akt nieprzyjazny i wykonany na polecenie Moskwy.
Historycznym wydarzeniem była organizacja na Ukrainie (wraz z Polską) Mistrzostw Europy w piłce nożnej w 2012 roku. Była to pierwsza tych rozmiarów impreza sportowa zorganizowana we wschodniej części Europy.
Od stycznia 2009 roku między portem lotniczym w Pyrzowicach (Katowice) a portem lotniczym Kijów-Żuliany funkcjonuje tanie połączenie lotnicze linii Wizz Air. Znacznie ułatwia i przyspiesza ono możliwość podróżowania pomiędzy Polską i Ukrainą (podróż pociągiem z Warszawy do Kijowa trwa niemal 16 godzin). Najtańszy lot można wykonać już za około 70 złotych. Regularne rejsy lotnicze z Warszawy do Kijowa realizowane są także przez ukraińską linię lotniczą Aerosvit. Ponadto Eurolot SA w 2012 roku uruchomił połączenia lotnicze między Lwowem a Wrocławiem i Krakowem, planując jednocześnie nowe połączenia z Gdańska.


== KulturaEdytuj ==


== Dni świąteczneEdytuj ==
1 stycznia – Nowy Rok
7 stycznia – Boże Narodzenie (prawosławne oraz greckokatolickie)
13 stycznia – Stary-Nowy Rok, Malanka
22 stycznia – Dzień Jedności Ukrainy
8 marca – Międzynarodowy Dzień Kobiet
1 maja (2) – Dni Międzynarodowego Święta Pracy
9 maja – Dzień Zwycięstwa
28 czerwca – Dzień Konstytucji Ukrainy
23 sierpnia – Dzień Flagi Narodowej
24 sierpnia – Dzień Niepodległości Ukrainy
14 października – Pokrowa, Dzień Kozactwa Ukraińskiego, Dzień Obrońcy Ukrainy
6 grudnia – Dzień Sił Zbrojnych Ukrainy
19 grudnia – Dzień św. Mikołaja


== SportEdytuj ==
Sportowcy z Ukrainy osiągają wyniki w wielu (zwłaszcza letnich) dyscyplinach sportu. Najważniejsze karty lekkoatletyczne zapisał dla tego państwa na pewno Serhij Bubka. Bracia Wołodymyr i Witalij Kłyczko są najbardziej znanymi przedstawicielami kraju w boksie zawodowym, a ukraińskie kluby piłkarskie, takie jak Szachtar Donieck czy Dynamo Kijów, regularnie grają w rozgrywkach Ligi Mistrzów UEFA i innych rozgrywkach europejskich. Ukraina razem z Polską współorganizowała Euro 2012.


== Uwagi ==


== Przypisy ==


== BibliografiaEdytuj ==
Енциклопедія історії України: Т. 1-10. Редкол.: В. А. Смолій (голова) та ін. НАН України. Інститут історії України. – Київ 2004-2013, Wyd. «Наукова думка». ISBN 966-00-0632-2 wersja elektroniczna
Daniel Beauvois: Trójkąt ukraiński. Szlachta, carat i lud na Wołyniu, Podolu i Kijowszczyźnie 1793-1914, Wydawnictwo: UMCS, Lublin 2005 ISBN 83-227-2377-6.
Jan Jacek Bruski: Między prometeizmem a Realpolitik. II Rzeczpospolita wobec Ukrainy Sowieckiej 1921-1926, Kraków 2010, Wyd. Uniwersytet Jagielloński, ISBN 978-83-62261-13-0.
Jan Jacek Bruski: Petlurowcy, Kraków 2004, Wyd. Arcana, ISBN 83-86225-03-3.
Andrzej Chojnowski: Ukraina, Warszawa 1997, Instytut Historyczny Uniwersytetu Warszawskiego i Wydawnictwo Trio, ISBN 83-85660-51-8.
Mychajło Hruszewski: Історія України-Руси (ukr.)
Jarosław Hrycak: Historia Ukrainy 1772–1999: Narodziny nowoczesnego narodu, przeł. Katarzyna Kotyńska, Lublin 2000, ISBN 83-85854-50-9.
Natalia Jakowenko: Historia Ukrainy od czasów najdawniejszych do końca XVIII wieku Lublin 2000 Wyd. Instytut Europy Środkowo-Wschodniej, ISBN 83-85854-54-1, Wyd. II rozszerzone: Historia Ukrainy do 1795 roku, Warszawa 2011, Wydawnictwo Naukowe PWN, ISBN 978-83-01-16763-9.
Ludwik Kolankowski: Polska Jagiellonów, wyd. III poprawione i uzupełnione, Olsztyn 1991, Wyd. Oficyna Warmińska, ISBN 83-85410-04-X.
Władysław Konopczyński: Dzieje Polski nowożytnej, t. I, wyd. I Warszawa 1936, wiele wznowień.
Robert Kuśnierz, Ukraina w latach kolektywizacji i Wielkiego Głodu (1929-1933), Toruń 2005, s. 336.
Robert Kuśnierz, W świecie stalinowskich zbrodni. Ukraina w latach czystek i terroru (1934-1938) w obserwacjach i analizach MSZ oraz wywiadu wojskowego Drugiej Rzeczypospolitej, Słupsk 2013, s. 428.
Henryk Paszkiewicz: Początki Rusi, Kraków 1996, wyd. Polska Akademia Umiejętności ISBN 83-86956-08-9.
Henryk Paszkiewicz: Polityka ruska Kazimierza Wielkiego, Kraków 2002, ISBN 83-88385-05-4.
Władysław Serczyk: Historia Ukrainy, wyd, 3 poprawione i uzupełnione Wrocław 2001, Wyd. Ossolineum ISBN 83-04-04530-3.


== Linki zewnętrzneEdytuj ==

Ukraina w katalogu Open Directory Project
Informator ekonomiczny Ministerstwa Spraw Zagranicznych RP – Ukraina
Urzędy centralne:
Prezydent Ukrainy
Gabinet Ministrów
Rada Najwyższa Ukrainy