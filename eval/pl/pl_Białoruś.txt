w UE unijnej taryfy celnej i unijnego systemu preferencji. Później jednak, w 2007 roku, Białoruś została z tego systemu wykluczona.


=== Turystyka ===
W 2013 roku kraj ten odwiedziło 137 tys. turystów (15,2% więcej niż w roku poprzednim), generując przy tym przychody na poziomie 722 mln dolarów.
Białoruś posiada cztery obiekty wpisane na Listę Światowego Dziedzictwa UNESCO:
Południk Struvego (wraz z 9 krajami)
Puszcza Białowieska (wraz z Polską)
Zamek w Mirze
Zamek w Nieświeżu


=== Białoruś w rankingach ===

1. Wskaźnik Rozwoju Społecznego 2010 (Wskaźnik Rozwoju Społecznego, HDI, Human Development Index), stosowany przez ONZ-owski Program Narodów Zjednoczonych ds. Rozwoju (United Nations Development Programme, UNDP): Białoruś jest zaliczana do najwyższej kategorii krajów rozwijających się (wysoki HDI), ma wartość wskaźnika 0,732 (wzrost o 0,003) i 61. miejsce na 169. Polska znalazła się w grupie krajów rozwiniętych (bardzo wysoki HDI) o wskaźniku 0,795 (wzrost o 0,004) i zajmuje 41. lokatę.
2. Wskaźnik Jakości Życia 2010 (Quality of Life Index, The Economist): 109. miejsce na 194 (Polska 35).
3. Wskaźnik Wolności Gospodarczej 2010 (Economic Freedom Index): w dorocznym raporcie amerykańskiej Heritage Foundation z 2010 (przygotowanym przy współudziale „Wall Street Journal”), Białoruś została zakwalifikowana do grupy państw o „represjonowanej gospodarce” i zajęła 155. miejsce (na 183), za Togo i Malediwami, tuż przed Lesotho i Gwineą Równikową
4. Indeks Percepcji Korupcji 2010 opublikowany przez Transparency International przyznaje Białorusi 2,5 pkt. w 10 stopniowej skali. Daje to Białorusi 127 miejsce na 178 krajów. Kwalifikuje to Białoruś do krajów wysoce skorumpowanych.


== Demografia ==

Białoruś ma dwa oficjalne języki urzędowe – białoruski i rosyjski. Według spisu 2009 tak Białorusini, jak i mniejszości narodowe w domu mówią najczęściej po rosyjsku. Tak z 9,5 mln populacji Białorusi tylko 2,2 mln mówi w domu po białorusku, natomiast po rosyjsku trzy razy więcej – 6,7 mln. Polacy według statystyk oficjalnych są jedyną grupą etniczną na Białorusi w większości mówiącą w domu po białorusku.
Białoruś ma gęstość zaludnienia ok. 50 osób na kilometr kwadratowy (127 mil na ha); 71,7% całkowitej populacji jest skoncentrowane na obszarach miejskich. W Mińsku, stolicy kraju i największym mieście, mieszka 1 814 tys. osób. W Homlu mieszka 481 tys. osób, a samo miasto jest drugim co do wielkości na Białorusi. Inne duże miasta to Mohylew (365,1 tys.), Witebsk (342,4 tys.), Grodno (314,8 tys.) i Brześć (298,3 tys.).
Podobnie jak w wielu innych krajach europejskich, Białoruś ma negatywny wskaźnik wzrostu liczby ludności i ujemny przyrost naturalny. W 2007 r. 69,7% populacji było w wieku od 14 do 64; 16% było poniżej 14, 14,6% populacji jest w wieku 65 lat lub więcej, średnia wieku to 37.


=== Miasta ===

Najludniejsze miasta Białorusi (powyżej 100 tysięcy mieszkańców w 2012 roku):


=== Mniejszość polska ===

Według statystyk oficjalnych liczba Polaków na Białorusi szybko zmniejsza się: spis narodowy 1989 naliczył 418 tys. Polaków, spis 1999 – 396 tys., spis 2009 już tylko 295 tys.
Mniejszość polska w poszczególnych obwodach według spisu 1999.
miasto Mińsk – 17 tys. (1,0%)
Brzeski – 27 tys. (1,8%)
Witebski – 21 tys. (1,5%)
Homelski – 4 tys. (0,3%)
Grodzieński – 294 tys. (24,8%)
Miński – 30 tys. (1,9%)
Mohylewski – 3 tys. (0,2%)
Głównym skupiskiem Polaków na Białorusi jest obwód grodzieński, gdzie żyje 75% białoruskich Polaków. Liczba osób narodowości polskiej jest sporna, statystyki kościelne oraz własne środowisk polskich podają liczbę od 0,5 do 1,5 miliona[potrzebne źródło].


=== Religie i wyznania ===

Struktura religijna kraju w 2010 roku według Pew Research Center:
prawosławie – 61,5%
brak religii – 28,6%
katolicyzm – 8,7%
protestantyzm – 1,0% (głównie: zielonoświątkowcy)
islam – 0,2%.
Struktura religijna kraju w 2012 roku według badań przeprowadzonych przez Centrum Informacyjno-analityczne przy administracji Prezydenta Republiki Białorusi:
Przynależność do religii deklaruje 94,5%, w tym
prawosławie – 83%
katolicyzm – 10%
inne wyznania – 1,5%
brak przynależności do religii – 5,5%.
Mimo wysokiego poziomu przynależności wyznaniowej tylko 71,5% badanych wierzy w Boga, dalsze 3% wierzy w "siły nadprzyrodzone"; 18% badanych nie mogło określić swojego stosunku do wiary, a 7,5% to niewierzący.
Większość (60,5%) badanych obchodzi niektóre święta religijne (wśród prawosławnych 65%, katolików - 35%), 17% uczestniczy w niektórych obrzędach i przystępuje do sakramentów (wśród prawosławnych 15%, katolików - 36%), a 13% badanych podziela przekonania swojego wyznania, ale osobiście nie bierze udziałów w obrzędach i nie przystępuje do sakramentów (wśród prawosławnych 13%, katolików - 12%), regularnie bierze udział w nabożeństwach 4% (wśród prawosławnych 3%, katolików - 10%), 3% uczestniczy we wszystkich obrzędach i przystępuje do sakramentów 3% (wśród prawosławnych 3%, katolików - 6%).


=== Statystyki demograficzne ===
Białoruś posiada dodatnie saldo migracji.


== Zobacz też ==
Związek Białorusi i Rosji
Przewodniczący Rady Białoruskiej Republiki Ludowej na uchodźstwie
Reprezentacja Białorusi w piłce nożnej
Biełaruś (biał. Беларусь) – miesięcznik


== Uwagi ==


== Przypisy ==


== Linki zewnętrzne ==

Prezydent Białorusi
Strona oficjalna Ambasady Republiki Białoruś w RP
E-Gov w Białorusi
www.bialorus.pl
Konstytucja Białorusi (wersja z 1994 roku – przed poprawkami Łukaszenki)
Dom Polski w Mohylewie – Polacy w Mohylewie (Białoruś)
Gazetteer
Białoruś w Słowniku geograficznym Królestwa Polskiego, Tom I (Aa – Dereneczna) z 1880 r.