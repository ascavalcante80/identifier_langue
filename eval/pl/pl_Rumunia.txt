gdy region ten na mocy traktatu w Trianon oderwano od Węgier i przyznano Rumunii (większość, na południe od Cisy) oraz Czechosłowacji.
Kraina ta (jej rumuńska część) bywa niekiedy traktowana jak część Siedmiogrodu.


== Gospodarka ==

Rumunia jest najuboższym krajem w Unii Europejskiej. Jest gospodarką przejściową od centralnie planowanej do rynkowej. Od 1991 roku gospodarka Rumunii jest prywatyzowana. W sektorze prywatnym wytwarzane jest prawie 70% PKB. Bezrobocie liczone dla całego kraju nie przekracza 10%, choć w niektórych regionach sięga nawet 60%. W 2005 roku Rumunię nawiedziła powódź, która wyrządziła straty w wysokości ok. 1 mld euro; obawiano się wtedy, że może to nawet opóźnić jej przystąpienie do Unii Europejskiej. Najważniejszymi gałęziami są górnictwo, hutnictwo i przemysł maszynowy. W Rumunii rozwija się także turystyka.
W pierwszym kwartale 2008 roku PKB wzrosło o 9%.


=== Turystyka ===
W 2013 roku kraj ten odwiedziło 1,715 mln. turystów (3,7% więcej niż w roku poprzednim), generując dla niego przychody na poziomie 1,438 mld dolarów.


=== Kolej ===
Historia kolei w Rumunii w artykule Căile Ferate Române.
Căile Ferate Române („Koleje Rumuńskie”) to oficjalna nazwa rumuńskich kolei państwowych. Spółka zarządza czwartą co do wielkości siecią w Europie pod względem przewozu pasażerów i towarów. Zarząd spółki mieści się w Bukareszcie, CFR posiada również oddziały terenowe w Klużu, Krajowej, Jassach, Gałaczu, Braszowie, Konstancy i Timișoarze.


== Kultura ==

Nowoczesną literaturę rumuńską pod koniec XIX wieku rozwinął Mihai Eminescu. Znanymi piosenkarkami w Rumunii są m.in.: Antonia Iacobescu, Inna, Alexandra Stan i Paula Seling.


== Służba zdrowia ==
Rumuńska służba zdrowia należy do najgorszych spośród krajów Unii Europejskiej i zajmuje 25. miejsce (na 27 państw, gorsza jest w Bułgarii i na Łotwie). Szacowana długość życia to 73 lata, dostęp do służby zdrowia jest dobry w dużych miastach, ale ograniczony na prowincjach.


== Ludność ==

Rumunię zamieszkuje 21.413.815 ludzi, z czego około 55% w miastach. W wyniku burzliwej historii struktura narodowościowa kraju jest bardzo zróżnicowana. Zgodnie ze spisem powszechnym z roku 2002 Rumuni stanowią ok. 90% wszystkich mieszkańców kraju, a największe mniejszości etniczne to Węgrzy i Romowie. Struktura etniczna uległa znacznej zmianie po roku 1990, kiedy zezwolono na emigrację do Niemiec Sasom siedmiogrodzkim (wcześniej stanowili oni 4% populacji).


=== Statystyka ===
Liczba ludności 21 729 871 (2013)
Gęstość zaludnienia 91 os./km²
Struktura wiekowa 0-14 lat: 16,9%; 15-64 lat: 69%; 65 lat i więcej: 14% (2003)
Przyrost naturalny –0,29% (2013)
Średnia życia całej populacji 74,69 lat (2013)
Średnia życia kobiet 74,59 lat (2003)
Średnia życia mężczyzn 66,88 lat (2003)
Analfabetyzm 1,6% (2003)


==== Narodowości ====
Rumuni 89,5%
Węgrzy 6,6%
Romowie 2,5%
Ukraińcy 0,3%
Niemcy 0,3%
Rosjanie 0,2%
Turcy 0,2%
(...) Polacy 0,02%


==== Religie (2011) ====

prawosławni: 81 - 87,3% (gł. Rumuński Kościół Prawosławny)
protestanci: 6,3%:
kalwini: 3,0%
zielonoświątkowcy: 1,8%
baptyści: 0,56%
adwentyści dnia siódmego: 0,4%
luteranie: 0,1%

katolicy: 4,3 - 5,7% (zobacz: Podział administracyjny Kościoła katolickiego w Rumunii, Kościół Rumuński Zjednoczony z Rzymem)
muzułmanie: 0,3%
unitarianie: 0,3%
Świadkowie Jehowy: 0,25% (zobacz: Świadkowie Jehowy w Rumunii)
ateiści: 0,1%


== Tablice rejestracyjne ==
Rumuńskie tablice rejestracyjne mają białe tło i czarne znaki, a z boku euroband (niebieski pasek z flagą Unii Europejskiej i literami RO). 2 pierwsze litery są kodem miejsca rejestracji (wyjątkiem jest Bukareszt, który ma kod B).


== Zobacz też ==
muzyka rumuńska
kalendarium historii Rumunii
hymn Rumunii, herb Rumunii, flaga Rumunii
hospodarowie Mołdawii, hospodarowie Wołoszczyzny, królowie Rumunii
romanofonia
system bankowy w Rumunii
Ambasada Rumunii w Polsce


== Przypisy ==


== Linki zewnętrzne ==
Towarzystwo Polsko-Rumuńskie w Krakowie – informacje o kraju, regionach i górach, artykuły oraz eseje
Informacje o podróżowaniu koleją po Rumunii
Rumunia w UE
Krzysztof Halicki: Internowanie funkcjonariuszy Policji Państwowej w Rumunii, [w: Polska i Rumunia-związki historyczne i kulturowe-przeszłość i dzień dzisiejszy. Materiały z sympozjum, Suceava 2011, s. 201-216. – Academia.edu]. [dostęp 2012-09-09].