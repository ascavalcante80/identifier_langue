 jako tacki na przekąski.

Charles Benn opisuje, że na południowym stoku góry znajdował się smok. Z gadziego pyska tryskał trunek do kielicha ustawionego na dużym, żelaznym liściu lotosu. Urządzenie było tak wyważone, że gdy kielich był pełen w 4/5, trunek przestawał płynąć. Gość mógł wówczas wychylić kielich, ale musiał go szybko odstawić na podstawkę. Jeśli się spóźniał, z pawilonu na szczycie wychodził mechaniczny podczaszy, uzbrojony w pałkę. Jednak gdy tylko gość odstawił naczynie na miejsce, figurka wracała do swej budki, a smok rozpoczynał napełnianie kubka. Wino z „jeziora” przez dziurkę w dnie było pompowane z powrotem do obiegu (łącznie dyspenser mieścił ok. 15 litrów trunku).
Użycie mechanicznej lalki żartobliwie grożącej gościom było niewątpliwie pomysłowe, jednak nie było nowością: mechaniczne marionetki były znane w Chinach już za czasów dynastii Qin (221–207 p.n.e.), zaś w W III w. n.e. Ma Jun skonstruował cały mechaniczny teatr lalek napędzany kołem wodnym. Także w Europie znano podobne urządzenia: Heron z Aleksandrii zbudował automat nalewający wino, wykorzystujący urnę z wewnętrznym zaworem i mechanizmem dźwigniowym, podobnym do opisanego powyżej. Inne opowieści o mechanizmach z czasów tangowskich, jak np. o należącej do generała Yang Wuliana drewnianej figurce mnicha z wyciągniętymi po datki rękami; gdy zebrane monety osiągnęły pewną wagę, ramiona figurki cofały się i wsypywały pieniądze do torby. Ten mechanizm oparty na wadze i dźwigni działał dokładnie jak maszyna na monety skonstruowana przez Herona. Innym mechanizmem była „drewniana wydra” Wang Ju, która miała łapać ryby; Needham przypuszcza, że był to rodzaj sprężynowej pułapki.
W epoce Tang powstały też księgi opisujące rządowe standardy budownictwa: Yingshan Ling (Prawo Budowlane). Fragmenty tego dzieła przetrwały w Tang Lü (Kodeksie Tang). Pierwszym w całości zachowanym traktatem na temat chińskiej architektury jest songowski podręcznik budowlany Yingzao Fashi (Państwowe Standardy Budownictwa) z 1103 roku, autorstwa Li Jie (1065–1101). O skali budownictwa i nadzoru nad nim może świadczyć fakt, że za czasów cesarza Xuanzonga (712–756) Agencja Budynków Pałacowych (Jingzuo Jian) miała w swoich rejestrach 34 850 rzemieślników pracujących dla państwa.


=== Druk całostronnicowy ===

Druk ksylograficzny, w którym całą stronę tekstu odbijano z jednego klocka wyżłobionego techniką drzeworytniczą, umożliwił szerokie rozpowszechnienie tekstów pisanych. Jednym z najstarszych zachowanych dokumentów drukowanych jest datowana między 650 a 670 rokiem miniaturowa sutra dharani odnalezienia w w Xi’anie w 1974. Sutra Diamentowa była pierwszą książką normalnej długości wydaną w standardowym formacie; jej wydanie, ozdobione ilustracjami w tekście, jest precyzyjnie datowane na 868 rok. Oprócz tekstów buddyjskich, najwcześniejszymi drukowanymi tekstami były kalendarze, niezbędne do obliczania i zaznaczania szczęśliwych i pechowych dni. Ponieważ wydawano bardzo wiele książek, mogła wzrosnąć liczba osób umiejących czytać, w miarę jak uboższe warstwy były w stanie uzyskać tanie źródło słowa pisanego i wiedzy. Spowodowało to, w czasach Północnej dynastii Song, zwiększenie liczby kandydatów z niższych warstw społecznych podchodzących do egzaminów urzędniczych i nierzadko zdających. Drzeworytowy druk całostronnicowy, który upowszechnił się za Tangów, pozostał podstawową techniką druku aż do XIX w., gdy zaczęto używać nowocześniejszej prasy drukarskiej przywiezionej z Europy, aczkolwiek w XI w. Bi Sheng dokonał następnego przełomu technologicznego, opracowując czcionkę ruchomą. „Produktem ubocznym” rozwoju techniki drukarskiej było wyprodukowanie po raz pierwszy w epoce Tang kart do gry.


=== Medycyna ===

Chińczycy epoki Tang byli niezmiernie zainteresowani oficjalnym sklasyfikowaniem opisów wszystkich leków wykorzystywanych w farmakologii. W 657 roku cesarz Tang Gaozong (r. 649–683) zamówił sporządzenie i opublikowanie oficjalnej materia medica, obejmującej tekst i ilustrujące go rysunki 833 rozmaitych substancji medycznych otrzymanych z różnego rodzaju skał, minerałów, metali, zwierząt, roślin, warzyw, owoców i zbóż. Tangowie wspierali rozwój nauk medycznych nie tylko kompilując farmakopee, lecz także utrzymując cesarskie uczelnie medyczne, państwowe egzaminy dla lekarzy i publikując podręczniki. Znani autorzy medyczni tego okresu to np. Zhen Chuan (zm. 643) i Sun Simiao (581–682); Zhen jako pierwszy wykrył i opisał, że pacjenci z cukrzycą mają nadmiar cukru w moczu, a Sun – że pacjenci ci powinni unikać alkoholu i pożywienia zawierającego dużo skrobi. Pisma Zhen Chuana i innych autorów tangowskich, zaświadczają, że skutecznie leczono wówczas pacjentów z wolem, używając gruczołów tarczycy pobieranych od owiec i świń. Wyciągi z tarczycy nie były używane do leczenia wola na Zachodzie aż do lat 90. XIX w.. Nie wszystkie ówczesne teorie były zgodne z dzisiejszą wiedzą medyczną, np. Li Xuan, który poświęcił cukrzycy cały traktat, wiązał ją ze słabością układu moczowego i nerek.


=== Kartografia ===
Tangowscy kartografowie rozwinęli i rozszerzyli wiedzę geograficzną i metody jej prezentacji znane od czasów dynastii Han. Kanclerz cesarzy Tang Pei Ju (547–627), w czasie gdy pracował jeszcze jako komisarz ds. handlu w rządzie dynastii Sui, sporządził mapę w 605 skalowaną mapę według wzorów Pei Xiu (224–271). Kanclerz Xu Jingzong (592–672) zdobył sławę m.in. dzięki sporządzenie w 658 mapy Chin. W 785 cesarz Dezong nakazał geografowi i kartografowi Jia Danowi (730–805) wykonanie pełnej mapy Chin i ich dawnych kolonii w Azji Środkowej. Po ukończeniu w 801 roku, mapa miała 9,1 m długości i 10 m wysokości. Mapa rozrysowana była na siatce kwadratowej, w której jeden cal odpowiadał stu li (chińska miara odległości). Późniejsza mapa z 1137, wyrzeźbiona na kamiennej steli i wykorzystująca podziałkę 1 cal - 100 li, jest zbliżona do mapy Jia Dana. Niestety, jedyne oryginalne mapy, jakie zachowały się do naszych czasów to mapy nieba (najstarsze w ogóle odkryte chińskie mapy pochodzą z Qin i zostały wykonane w IV w.p.n.e; odkopano je w 1986).


=== Alchemia, wykorzystanie gazów i klimatyzacja ===

Rozmaite złożone substancje chemiczne były wykorzystywane do różnych celów w czasach tangowskich, a ich skład często ustalano drogą doświadczeń alchemicznych. Były wśród nich wodoodporna i zapobiegająca zakurzeniu pasta lub pokost do ubrań i broni, odporny na ogień cement do szkła i ceramiki, pasta wodoodporna do jedwabnych strojów używanych przez nurków, pasta polerska do zwierciadeł brązowych, i wiele innych użytecznych przepisów. W okresie Tang w Chinach wynaleziono zeszkloną, półprzeźroczystą ceramikę znaną jako porcelana, aczkolwiek wiele typów szkliwionej i polewanej ceramiki wykonywano tam już wcześniej.
Od czasów hanowskich (202 p.n.e. – 220 n.e.) Chińczycy wiercili głębokie otwory by wydobyć i transportować bambusowymi rurami naturalny gaz ziemny do pieców, gdzie na żeliwnych patelniach odparowywano solankę by uzyskać sól. Tangowski gazeter z Syczuanu donosił, że z jednego z tych odwiertów, głębokiego na 180 m, ludzie nabierali gazu do przenośnych tub bambusowych, które mogli przenosić kilkanaście kilometrów i dopiero wówczas zużyć zawarty w nich gaz. Prawdopodobnie do tych pierwotnych butli gazowych wykorzystywano rodzaj kranu, pozwalającego na upust gazu.
Hanowski wynalazca Ding Huan (akt. ok. 180 r.) wynalazł obrotowy wentylator dla ochłody, który wykorzystywał siedem trzymetrowych, ręcznie napędzanych śmigieł. W 747 roku cesarz Xuanzong zbudował sobie „Zimną Salę” w swoim pałacu, która według Tang Yulin (唐語林) wyposażona była w napędzane kołem wodnym wentylatory, a także fontanny wyrzucające w górę strumienie wody. Za czasów następnej dynastii, Song, źródła wspominają o coraz powszechniejszym wykorzystaniu wentylatorów dla potrzeb klimatyzacji.


== Historiografia ==
Pierwszą klasyczną pozycją o czasach tangowskich jest Tang Shu (Kronika dynastii Tang), którą pod koniec życia opracował Liu Xu (887–946), za czasów Późniejszej dynastii Jin. Tekst został następnie inkorporowany do innej kroniki, nazwanej dla odróżnienia Xin Tang Shu (Nową kroniką dynastii Tang), której głównymi autorami byli songowscy historycy Ouyang Xiu (1007–1072), Song Qi (998–1061) i ich współpracownicy; dzieło to powstało w latach 1044 and 1060. Obydwie kroniki oparte były na wcześniejszych dziełach, obecnie zaginionych. Obydwie należą do kanonu Dwudziestu Czterech Historii Chin. Jedno ze źródeł Kroniki dynastii Han, które się zachowało, to podarowana cesarzowi w 801 roku księga Tongdian, w której Du You opisał wydarzenia do 756 roku. Dzieje dynastii zostały też włączona do gigantycznej, całościowej historii świata Zizhi Tongjian, której redakcję ukończył w 1084 zespół uczonych pod kierownictwem byłego kanclerza dynastii Song, Sima Guanga (1019–1086). Dzieło to, zwierające ponad trzy miliony znaków chińskich w 294 tomach, opisuje historię Chin od czasów Królestw Walczących do założenia dynastii Song w 960 roku.


== Uwagi ==


== Przypisy ==


== Bibliografia ==
Samuel Adrian Miles Adshead: T'ang China: the rise of the East in world history. Houndmills, Basingstoke, Hampshire; New York: Palgrave Macmillan, 2004. ISBN 1-4039-3456-8.
Anita N. Andrew, John A. Rapp: Autocracy and China's Rebel Founding Emperors: Comparing Chairman Mao and Ming Taizu. Lanham: Rowman & Littlefield, 2000. ISBN 0-8476-9580-8.
Shouyi Bai: A History of Chinese Muslim (Vol. 2). Beijing: Zhonghua Book Company, 2003.
Christopher I. Beckwith: The Tibetan Empire in Central Asia. Princeton: Princeton University Press, 1987.
Charles Benn: China's Golden Age: Everyday Life in the Tang Dynasty. Oxford University Press, 2002.
Kathryn Bernhardt. The Inheritance Right of Daughters: the Song Anomaly?. „Modern China”, s. 269–309, July 1995. 
John S. Bowman: Columbia Chronologies of Asian History and Culture. New York: Columbia University Press, 2000.
Timothy Brook: The Confusions of Pleasure: Commerce and Culture in Ming China. Berkeley: University of California Press, 1998. ISBN 9780520221543. (ang.)
Ksawery Burski: Tradycje i sztuka kulinarna Chin. Warszawa: Wydawnictwo Akademickie Dialog, 1995. ISBN 83-86483-11-3.
Yan Chen: Maritime Silk Route and Chinese-Foreign Cultural Exchanges. Beijing: Peking University Press, 2002.
Mingde Cui: The History of Chinese Heqin. Beijing: Renmin Chubanshe, 2005.
Wenyu Du. Tang Song Jingji Shili Bijiao Yanjiu. „Researches in Chinese Economic History”. 1998 (4), 1998. ISSN 1002-8005. 
Wolfram Eberhard: A History of China. New York: Cosimo, 2005.
Patricia Buckley Ebrey, Anne Walthall, James B. Palais: East Asia: a cultural, social, and political history. Boston: Houghton Mifflin, 2006. ISBN 0-618-13384-4.
Patricia Buckley Ebrey: Ilustrowana historia Chin. Warszawa: Muza SA, 2002. ISBN 83-7200-872-8.
Patricia Buckley Ebrey, Peter N. Gregory: Religion and society in Tʼang and Sung Chin. Honolulu: University of Hawaii Press, 1993. ISBN 0824815300.
John King Fairbank, Merle Goldman: China: A New History. Cambridge: MA; London: The Belknap Press of Harvard University Press, 2006.
Bamber Gascoigne, Christina Gascoigne: The Dynasties of China: A History. New York: Carroll and Graf Publishers, an imprint of Avalon Publishing Group, 2003.
Jacques. Gernet: Daily life in China, on the eve of the Mongol invasion, 1250-12. Stanford, Calif., Stanford University Press, 1962. ISBN 0-8047-0720-0.
Jacques Gernet: A History of Chinese Civilization. New York: Cambridge University Press, 1996. DOI: 10.2277/0521497817.
David Andrew Graff: Medieval Chinese Warfare, 300–900. New York, London: Routledge, 2002.
David Andrew Graff: Warfare in Chinese History. Leiden: Koninklijke Brill, 2000, s. 77–105.
David Andrew Graff: Battlefronts Real and Imagined: War, Border, and Identity in the Chinese Middle Period. New York: Palgrave MacMillan, 2008, s. 43–58.
Qinghua Guo. Yingzao Fashi: Twelfth-Century Chinese Building Manual. „Architectural History: Journal of the Society of Architectural Historians of Great Britain”. 41, s. 1–13, 1998. 
Damian Harper: China. Footscray, Victoria: Lonely Planet, 2005.
Mei-ling Hsu. Chinese Marine Cartography: Sea Charts of Pre-Modern China. „Imago Mundi”. 40 (1), s. 96–112, 1988. DOI: 10.1080/03085698808592642. 
Mei-ling Hsu. The Qin Maps: A Clue to Later Chinese Cartographic Development. „Imago Mundi”. 45 (1), s. 90–100, 1993. DOI: 10.1080/03085699308592766. 
Theodore Huters. From Writing to Literature: The Development of Late Qing Theories of Prose. „Harvard Journal of Asiatic Studies”, s. 51–96, June 1987. 
Jae-eun Kang: The Land of Scholars: Two Thousand Years of Korean Confucianism. Paramus: Homa & Sekey Books, 2006.
Heng Chye Kiang: Cities of Aristocrats and Bureaucrats: The Development of Medieval Chinese Cityscapes. Singapore: Singapore University Press, 1999.
Hiroshi Kitagawa, Bruce T. Tsuchida: The Tale of the Heike. Tokyo: University of Tokyo Press, 1975.
Louise Levathes: When China Ruled the Seas. New York: Simon & Schuster, 1994.
Pean Liu: Viewing Chinese ancient navigation and shipbuilding through Zheng He's ocean expeditions. 1991.
Zhaoxiang Liu: History of Military Legal System. Beijing: Encyclopedia of China Publishing House, 2000.
Joseph Needham: Science and Civilization in China: Volume 3, Mathematics and the Sciences of the Heavens and the Earth. Taipei: Caves Books, 1986.
Joseph Needham: Science and Civilization in China: Volume 4, Physics and Physical Technology, Part 2: Mechanical Engineering. Taipei: Caves Books, 1986.
Joseph Needham: Science and Civilization in China: Volume 4, Physics and Physical Technology, Part 3: Civil Engineering and Nautics. Taipei: Caves Books, 1986.
Joseph Needham: Science and Civilization in China: Volume 5, Chemistry and Chemical Technology, Part 1, Paper and Printing. Taipei: Caves Books, 1986.
Joseph Needham: Science and Civilization in China: Volume 5, Chemistry and Chemical Technology, Part 4, Spagyrical Discovery and Invention: Apparatus, Theories and Gifts. Taipei: Caves Books, 1986.
Sadao Nishijima: The Economic and Social History of Former Han. W: Denis Twitchett, Michael Loewe: Cambridge History of China: Volume I: the Ch'in and Han Empires, 221 B.C. – A.D. 220. Cambridge: Cambridge University Press, 1986, s. 545–607. ISBN 0-521-24327-0.
Carrie E. Reed. Motivation and Meaning of a 'Hodge-podge': Duan Chengshi's 'Youyang zazu'. „Journal of the American Oriental Society”, s. 121–145, styczeń–marzec 2003. 
Edwin O. Reischauer. Notes on T'ang Dynasty Sea Routes. „Harvard Journal of Asiatic Studies”. 5 (2), s. 142–164, 1940. DOI: 10.2307/2718022. 
H. E. Richardson: A Corpus of Early Tibetan Inscriptions. Hertford: Stephen Austin and Sons, 1985.
Edward H. Schafer: The Golden Peaches of Samarkand: A study of T’ang Exotics. Berkeley and Los Angeles: University of California Press, 1985.
Tansen Sen: Buddhism, Diplomacy, and Trade: The Realignment of Sino-Indian Relations, 600–1400. Manoa: Asian Interactions and Comparisons, a joint publication of the University of Hawaii Press and the Association for Asian Studies, 2003.
Fuwei Shen: Cultural flow between China and the outside world. Beijing: Foreign Languages Press, 1996.
Jonathan Karam Skaff: Tang Military Culture and Its Inner Asian Influences. W: Nicola Di Cosmo: Military culture in imperial China. Harvard University Press, 2009. ISBN 978-0-674-03109-8.
Yingxing Song: T'ien-Kung K'ai-Wu: Chinese Technology in the Seventeenth Century. University Park: Pennsylvania State University Press, 1966.
R. Aurel Stein: Tibetan Civilization. Stanford: Stanford University Press, 1972.
Nancy Shatzman Steinhardt. The Tang Architectural Icon and the Politics of Chinese Architectural History. „The Art Bulletin”. 86 (2), s. 228–254, 2004. DOI: 10.2307/3177416. 
Joe Studwell: The China Dream: The Quest for the Last Great Untapped Market on Earth. New York: Grove Press, 2003.
Guangqi Sun: History of Navigation in Ancient China. Beijing: Ocean Press, 1989.
Zhiba Tang: The influence of the sail on the development of the ancient navy. 1991.
Robert Temple: Geniusz Chin: 3000 lat nauki, odkryć i wynalazków. Warszawa: Ars Polona, 1994.
Denis Twitchett: Tibet in Tang's Grand Strategy. W: Hans van de Ven: Warfare in Chinese History. Leiden: Koninklijke Brill, 2000, s. 106–179. ISBN 90-04-11774-1.
Yongxing Wang: Draft Discussion of Early Tang Dynasty's Military Affairs History. Beijing: Kunlun Press, 2003.
Susan Whitfield: The Silk Road: Trade, Travel, War and Faith. Chicago: Serindia, 2004.
Nigel Wood: Chinese Glazes: Their Origins, Chemistry, and Recreation. Philadelphia: University of Pennsylvania Press, 1999.
Frances Woods: Did Marco Polo go to China?. United States: Westview Press, 1996.
Timothy C. Wong. Self and Society in Tang Dynasty Love Tales. „Journal of the American Oriental Society”. 99 (1), s. 95–100, 1979. DOI: 10.2307/598956. 
Arthur F. Wright: Buddhism in Chinese History. Stanford: Stanford University Press, 1959.
Zezong Xi: Chinese Studies in the History of Astronomy, 1949–1979. Wyd. 3. 1981, s. 456–470. DOI: 10.1086/352793.
Daoxun Xu: The Biography of Tang Xuanzong. Beijing: People's Press, 1993.
Zongzheng Xue: Turkic peoples (突厥史). Beijing: 中国社会科学出版社, 1992.
Pauline Yu: Chinese Literature: Essays, Articles, Reviews (CLEAR). December 1998, s. 71–87.
Zizhi Tongjian, vols. 182, 183, 184, 185, 186, 187, 188, 189, 190, 191, 192, 193, 194, 195, 196, 197, 198, 199.


== Dodatkowe lektury ==
Marc S. Abramson: Ethnic Identity in Tang China. Philadelphia: University of Pennsylvania Press, 2008.
Arthur Cotterell: The Imperial Capitals of China: An Inside View of the Celestial Empire. London: Pimlico, 2007.
E. de la Vaissière: Sogdian Traders. A History. Leiden: Brill, 2005.
Edward H. Schafer: The Vermilion Bird: T’ang Images of the South. Berkeley and Los Angeles: University of California Press, 1967.


== Linki zewnętrzne ==
Sztuka dynastii Tang w Metropolitan Museum of Art (ang.)
Antologia 300 wierszy tangowskich, University of Virginia (ang.)
Obrazy z czasów dynastii Sui i Tang