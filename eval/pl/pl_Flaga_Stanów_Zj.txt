, pionowo czy poziomo, należy umieścić ją tak, by prostokąt z gwiazdami był w lewym górnym rogu (patrząc z pozycji obserwatora).


=== Przemarsz z flagą i salutowanie ===
Gdy flaga jest niesiona podczas przemarszu, powinna znajdować się z prawej strony idących.
Gdy niesione są inne flagi, flaga USA może znajdować się w pozycji centralnej przed innymi lub w tym samym rzędzie, ale z prawej. Gdy flaga jest niesiona, wciągana lub opuszczana, wszyscy obserwatorzy stoją na baczność i salutują.
W celu oddania czci fladze wszyscy stają na baczność.
Umundurowani w odpowiedni sposób salutują.
Obywatele cywilni kładą prawą rękę na sercu, mężczyźni posiadający nakrycie głowy zdejmują je i przytrzymują przy lewym ramieniu, z prawą ręką na sercu.
Członkowie jednostek zorganizowanych salutują na komendę przełożonego.


=== Ślubowanie wierności i hymn ===
Ślubowanie wierności powinno się składać w pozycji na baczność, twarzą do flagi i salutując.
Gdy odtwarzany lub śpiewany jest hymn narodowy, obywatele na pierwszy jego dźwięk powinni stanąć na baczność i zasalutować, utrzymując tę pozycję do ostatniej nuty. Gdy wywieszona jest flaga, honory oddaje się fladze, jeśli nie – hymnowi.


=== Żałoba ===
Aby umieścić flagę w połowie wysokości masztu na znak żałoby, należy najpierw wciągnąć ją do końca, a następnie powoli opuścić do połowy.
W święto pamięci narodowej Memorial Day flaga jest do południa opuszczona do połowy masztu, a na pełnej wysokości wisi od południa do zachodu słońca.
Flagę opuszcza się do połowy masztu na znak żałoby po przywódcach rządu i na zarządzenie prezydenta lub gubernatora.
Flaga przykrywająca trumnę powinna być umieszczona niebieskim prostokątem u góry, tak aby znajdował się po stronie lewego ramienia zmarłego. Flagi nie spuszcza się z trumną do grobu.


=== Składanie flagi ===

Gdy flaga jest nieużywana, powinna być złożona w trójkąt. Proces właściwego składania pokazuje animacja. Po całkowitym złożeniu powinien być widoczny jedynie trójkątny fragment niebieskiego prostokąta z gwiazdami.


== Historia układu gwiazd na fladze ==


== Zobacz też ==
Flagi stanowe Stanów Zjednoczonych
Wielka Pieczęć Stanów Zjednoczonych
Hymn Stanów Zjednoczonych Ameryki
Flaga Związku Socjalistycznych Republik Radzieckich
Flaga europejska
Flaga Synów Wolności


== Linki zewnętrzne ==
Flaga USA na Flags Of The World (ang.)
Official American Flag Etiquette (ang.)