tyczny Jenapharm. W czasach NRD miasto należało od 1952 r. do okręgu Gera.
W czasie powstania robotniczego z 17 czerwca 1953 przeszło 30 000 mieszkańców protestowało przeciw polityce rządu NRD. Domagano się wolnych wyborów, zjednoczenia Niemiec i dymisji rządu. W celu stłumienia demonstracji do akcji wprowadzono radzieckie czołgi. Wprowadzono stan wyjątkowy i aresztowano ponad 100 osób. 18 czerwca w budynku radzieckiej komendantury w Weimarze stracono urodzonego w 1927 r. w Jenie ślusarza Alfreda Dienera. Diener wraz z dwoma delegatami górników przedstawił żądania demonstrantów w biurze pierwszego sekretarza partii SED w okręgu.
W 1957 r. wprowadzono budowę bloków z wielkiej płyty. Pomiędzy 1965 a 1975 r. powstało nowe osiedle Jena-Lobeda-West. Wraz z przebudową centrum miasta od 1968 r. wyburzono historyczną część wokół Eichplatz i postawiono wieżowiec uniwersytetu. Rok później nadano orkiestrze symfonicznej Jena nazwę Jenaer Philharmonie. W latach 1971-83 powstało osiedle mieszkaniowe Jena-Lobeda-Ost.
W 1975 r. Jena osiąga 100 000 mieszkańców. W połowie lat siedemdziesiątych miasto staje się znaczącym centrum demokratycznej opozycji i podziemia w NRD. W czasie poprzedzającym bezpośrednio upadek Muru Berlińskiego w 1989 r. w mieście odbywają się największe demonstracje w jego historii, na placu Centralnym gromadzi się często około 40 000 ludzi. Do roku 1991 w mieście stacjonowała 79 Dywizja Pancerna grupy radzieckich sił zbrojnych w Niemczech.
Po reformie administracyjnej z 1 lipca 1994 r. powiat Jena staje się częścią powiatu Saale-Holzland.


== Gospodarka ==

ośrodek przemysłu optycznego i precyzyjnego:
zakłady optyczne Carl Zeiss (założone w 1846 r.)
zakłady Jenoptik
SCHOTT JENAer GLAS

przemysł poligraficzny, szklarski, farmaceutyczny.


== Komunikacja ==
W mieście znajduje się stacja kolejowa Göschwitz.


== Zabytki ==

Planetarium Zeissa
obserwatorium astronomiczne
ogród botaniczny z alpinarium (założony w 1626 r.)
Muzeum Optyki (Das Optische Museum)
dom Fryderyka Schillera
kościoły
kościół farny pw. Jana Chrzciciela (St. Johannes Baptist), od 1822 rzymskokatolicki
kościół pw. św. Michała (St. Michael), główny kościół protestancki miasta

fragmenty murów obronnych z XIV w.
późnogotycko-barokowy ratusz
rynek


== Sport ==
FC Carl Zeiss Jena - klub piłkarski
Ernst-Abbe-Sportfeld - stadion


== Współpraca ==
Miejscowości partnerskie
 Aubervilliers, Francja
 Berkeley, Stany Zjednoczone
 Erlangen, Bawaria
 Lugoj, Rumunia
 Porto, Portugalia
 San Marcos, Nikaragua


== Linki zewnętrzne ==
oficjalna strona miasta (niem.)
Fachhochschule Jena
Uniwersytet Jena
portal o mieście (niem.)
galeria zdjęć (niem.)


== Przypisy ==