 właśnie w ten sposób). Gdyby kompleksy wieżowców Hongkongu liczyć jako pojedyncze, w mieście znajdowałoby się ich 116. Liczba ta jednak ustawicznie się zwiększa, wiele znajduje się w fazie budowy w związku z przedłużającym się boomem budowlanym w tym mieście.
W Tokio pierwsze drapacze chmur pojawiły się na przełomie lat 60. i 70. XX wieku, kiedy ze względu na niepohamowaną migrację ludności ze wsi do miast i rozwój wielkich aglomeracji, zrewidowano prawo budowlane zabraniające wznoszenia budowli powyżej 31 metrów wysokości. Japońscy urbaniści, architekci i konstruktorzy zaufali obliczeniom komputera Hitac 5020 i przeforsowali konieczność wznoszenia takich wieżowców, które opierałyby się wszelakim drganiom skorupy ziemskiej. Dziś w Tokio znajduje się ponad 100 budynków, których wysokość przekracza 152 m, a w budowie jest kilkanaście kolejnych. Tokio ze względu na uwarunkowania historyczne i geograficzne, nie posiada jednego ścisłego centrum, dlatego drapacze chmur rozrzucone są niemal po całym obszarze metropolii tworząc niekiedy gęste skupiska wysokościowców wokół największych w mieście dworców kolejowych i centrów biznesowych, a niekiedy pojedynczo dominują nad niską zabudową mieszkaniową.
Panorama Chicago, miasta, w którym wymyślono wieżowce, nie mogła rosnąć, dopóki w 1960 r. nie rozluźniono przepisów prawa budowlanego, przez następne 15 lat powstało tam wiele wieżowców, z 442-metrowym Sears Tower na czele, obecnie znajduje się tam 87 budynków powyżej 152 m. Chicago przeżywa obecnie ogromny boom inwestycyjny, który zapewne wyraźnie zaznaczy się w już teraz imponującej panoramie miasta. Od 2000 r. wzniesiono tam co najmniej 40 budynków o 50 lub więcej piętrach.
Panoramy Chicago, Hongkongu i Nowego Jorku są uważane przez niektórych za wielką trójkę panoram miejskich świata.


== Chronologiczna lista najwyższych wieżowców ==


== Zobacz też ==
Architektura
Budynek
Wieża
Wieżowce w Polsce
Lista najwyższych budynków w Europie
Lista najwyższych budynków na świecie


== Przypisy ==


== Linki zewnętrzne ==
Informacje o wieżowcach z całego świata
Muzeum wieżowców
allaboutskyscrapers.com
Wieżowiec
SkyScrapers.org – Zdjęcia wieżowców w wysokich rozdzielczościach