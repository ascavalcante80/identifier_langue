ątkiem spółki komandytowo – akcyjnej, która jest opodatkowana podatkiem CIT na zasadach właściwych dla spółek kapitałowych). Podatnikami tego podatku są natomiast bezpośrednio wspólnicy spółek osobowych. Przychody z udziału w spółce osobowej u każdego wspólnika określa się proporcjonalnie do jego prawa w udziale w zysku. W przypadku braku odmiennego zastrzeżenia przyjmuje się, że prawa do udziału w zyskach spółki są równe dla wszystkich wspólników. 
Wszystkie spółki osobowe są natomiast podatnikami podatku od towarów i usług (VAT) oraz podatku akcyzowego. Spółki osobowe posiadają swój własny numer NIP i REGON.


== Ustanie bytu spółki osobowej ==
Ustanie bytu prawnego spółki osobowej następuje z chwilą wykreślenia jej z rejestru przedsiębiorców Krajowego Rejestru Sądowego. Ustanie spółki osobowej poprzedza ostatni etap jej istnienia, tj. likwidacja. Faza ta rozpoczyna się z chwilą rozwiązania spółki osobowej. Wspólnicy mogą w umowie spółki przewidzieć, że zajście określonych okoliczności spowoduje rozwiązanie spółki. Rozwiązanie spółki następuje również w wyniku podjęcia przez wszystkich wspólników jednomyślnej uchwały w tym zakresie (lub w przypadku spółki komandytowo – akcyjnej – podjęcia uchwały walnego zgromadzenia za zgodą wszystkich akcjonariuszy). Ponadto w Kodeksie spółek handlowych przewidziano jeszcze inne przypadki rozwiązania właściwe dla każdej ze spółek osobowych.


== Przypisy ==


== Bibliografia ==
Andrzej Kidyba: Handlowe spółki osobowe. Wydawnictwo Wolters Kluwer Polska, Warszawa 2010
Andrzej Kidyba: Kodeks spółek handlowych. Komentarz. Wydawnictwo Wolters Kluwer Polska, Warszawa 2013.
Zbigniew Koźma (red.), Mirosław Ożóg (red.): Kodeks spółek handlowych. Komentarz. Wydawnictwo ODDK, Gdańsk 2010.
Sebastian Kuros, Monika Toczek, Anna Kuraś: Spółki osobowe. Prawo spółek. Prawo podatkowe i bilansowe. Wydawnictwo Difin, Warszawa 2012.
Wojciech Pyzioł (red.): Kodeks spółek handlowych. Komentarz. Wydawnictwo Prawnicze LexisNexis, Warszawa 2008.
Mateusz Rodzynkiewicz: Kodeks spółek handlowych. Komentarz. Wydawnictwo Prawnicze LexisNexis, Warszawa 2009.
Stanisław Sołtysiński, Andrzej Szajkowski, Andrzej Szumański, Janusz Szwaja: Kodeks spółek handlowych. Komentarz. Wydawnictwo C. H. Beck, Warszawa 2009.


== Linki zewnętrzne ==
Strona poświęcona spółce komandytowej