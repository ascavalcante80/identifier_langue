ursować około północy. W nocy, na trasy wyjeżdżają Nattbuss (autobusy nocne) – z tego środka transportu korzystają zwłaszcza osoby lubiące weekendowe nocne zabawy.
Wszystkie autobusy mają jeden wspólny przystanek w samym centrum miasta przy Munkegata. Autobusy, zwłaszcza w godzinach szczytów komunikacyjnych, stanowią szybką konkurencję dla samochodów osobowych, które nie mogą korzystać ze specjalnie wydzielonych pasów ruchu przeznaczonych dla busów i taxi.
Koszty biletów są relatywnie tanie dla mieszkańców miasta: w 2011 roku ceny biletów to 30 NOK dla dorosłych i 15 dla dzieci. Są także bilety okresowe np. miesięczny 585 NOK, a osoby po 67 roku życia jeżdżą bezpłatnie.


=== LotniskoEdytuj ===

35 km od Trondheim w Stjørdal, znajduje się jedno z największych lotnisk w Norwegii. Lotnisko Trondheim lufthavn, Værnes obsługiwane jest przez firmę Avinor, dzieląc lotnisko z częścią wojskową zarządzającą przez Norweskie Królewskie Siły Lotnicze. Lotnisko, z którego pierwszy lot odbył się 26 marca 1914, w 2005 roku obsłużyło 2 817 454 pasażerów.


=== Komunikacja kolejowaEdytuj ===

Miasto posiada dworzec kolejowy z którego odjeżdżają koleje linii Nordlandsbanen łączące Trondheim z Mo i Rana od 1942 roku, z Fauske od 1958, a z Bødo od 1962. Natomiast inna linia kolejowa Meråkerbanen łączy od 1882 roku ze Szwecją via Storlien. Z Oslo łączą natomiast dwie linie Rørosbanen (od 1877) i Dovrebanen (od 1921).


=== StatkiEdytuj ===
Z Trondheim odpływają statki firmy Hurtigruten, które kursują pomiędzy Bergen a Kirkenes. Dodatkowo w sezonie letnim, do portu zawija wiele statków rejsowych. Od roku 1994 kursuje szybki statek do Kristiansund, pełniąc rolę statku regionalnego dowożącego ludzi tych dwóch bliskich geograficznie miast.


== SportEdytuj ==

W mieście działa wiele klubów sportowych, ale najsławniejszym z nich jest Rosenborg Trondheim. Wielokrotnie wygrywał mistrzostwo norweskiej ekstraklasy, oraz występował w Lidze Mistrzów. Klub rozgrywa mecze na obiekcie Lerkendal Stadion.
W Trondheim mieści się także Granåsen – skocznia narciarska, która była areną wielu zawodów m.in. Mistrzostw Świata w narciarstwie klasycznym w 1997 roku, oraz Pucharu Świata w narciarstwie klasycznym w 2004 roku. Na skoczni rozgrywane są także zawody Pucharu Świata w skokach narciarskich.
Amazon Grimstad FK - klub piłkarski kobiet
W mieście znajduje się także pole golfowe z osiemnastoma dołkami. Z terenów "Bymarka" rozpościera się widok na całe miasto i pobliski fiord.


== Znani mieszkańcyEdytuj ==
Liv Ullmann, dwukrotnie nominowana do Oskara amerykańska aktorka i reżyserka, dorastała w Trondheim i jest także laureatem doktor honoris causa NTNU.
W Trondheim urodziła się Marit Bjørgen, norweska biegaczka narciarska.
W Trondheim urodził się i mieszka, norweski skoczek narciarski Anders Bardal.
W Trondheim urodził się pisarz Erlend Loe.
W Trondheim urodził się piłkarz ręczny Wisły Płock Vegard Samdahl.


== Miasta partnerskieEdytuj ==
Trondheim posiada 12 miast partnerskich:
 Darmstadt, Niemcy
 Dunfermline, Szkocja
 Graz, Austria
 Kópavogur, Islandia
 Norrköping, Szwecja
 Odense, Dania
 Petach Tikwa, Izrael
 Ramallah, Palestyna
 Split, Chorwacja
 Tampere, Finlandia
 Tyraspol, Mołdawia
 Vallejo, USA
Oprócz tego miasto współpracuje blisko z Klaksvík, Upernavik, Östersund i Sundsvall.


== Przypisy ==


== GaleriaEdytuj ==


== Zobacz teżEdytuj ==
Tronjheim
Park Narodowy Dovrefjell
Tramwaje w Trondheim


== Linki zewnętrzneEdytuj ==
Zdjęcie satelitarne z Google Maps
Trondheim Daily Photo