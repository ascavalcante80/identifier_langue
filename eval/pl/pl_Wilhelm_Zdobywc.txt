 roku Brytyjskie Archiwum Narodowe udostępniło kompletną elektroniczną wersję Domesday Book.


== Życie prywatneEdytuj ==
Wilhelm był wysokim i szczupłym mężczyzną o ciemnych włosach i władczym głosie. Był odważnym i mądrym dowódcą, cenił sobie lojalność. Potrafił hojnie nagradzać, ale również okrutnie karać. Był dobrego zdrowia i, jeśli wierzyć kronikom, nie posiadał żadnych nałogów. Był równocześnie bardzo skąpy i chciwy. W późniejszych latach życia roztył się do tego stopnia, że miał problemy z wsiadaniem na konia.

W życiu rodzinnym Wilhelm pozostał wierny swojej małżonce. Kroniki nie notują jego ekscesów miłosnych, nie słyszymy o jego nieślubnym potomstwie. Wilhelm i Matylda doczekali się razem ok. 11 dzieci. Z rodziną Wilhelm utrzymywał dobre relacje, które popsuły się pod koniec jego życia, kiedy to zbuntował się jego najstarszy syn, Robert II Krótkoudy.


== ŚmierćEdytuj ==

Wojna z pierworodnym synem trwała od 1077 do 1080 roku i zakończyła się ugodą. Pod koniec życia Wilhelm wdał się w wojnę z królem Francji. Podczas oblężenia Mantes, ważnego miasta na pograniczu francusko-normandzkim, Wilhelm spadł z konia i został ciężko ranny. Rana okazała się śmiertelna. Króla przewieziono do Rouen, gdzie przy jego łożu stanęli młodsi synowie, Wilhelm (ulubiony syn Zdobywcy) i Henryk. Robert pozostał na dworze króla Francji, mimo to Wilhelm przekazał mu Normandię. Korona Anglii przypadła Wilhelmowi (ugoda z królem Francji z roku 1066 przewidywała, że po śmierci Wilhelma korony Anglii i Normandii zostaną rozdzielone), natomiast Henryk otrzymał 5000 funtów srebra. Zapisawszy hojne darowizny na rzecz Kościoła i ubogich Wilhelm zmarł 9 września 1087 roku.
Został pochowany w klasztorze św. Szczepana w Caen, który sam ufundował. Nie obyło się bez zgrzytów. Jeden z mieszczan Caen, imieniem Ascelin, sprzeciwił się pochówkowi, gdyż twierdził, że Wilhelm bezprawnie zbudował klasztor na ziemi należącej do ojca Ascelina. Po sprawdzeniu prawdziwości tego oświadczenia zapłacono mieszczaninowi 60 solidów odszkodowania i przystąpiono do pogrzebu. Okazało się jednak, że przygotowany grobowiec jest za mały. Ciało zaczęto więc wciskać na siłę. W pewnej chwili pękło, ukazując rozerwany brzuch. Mimo zapachu kadzidła zwłoki wydzielały straszliwy odór, który wypłoszył żałobników.
Kronikarz zapisał: Tak oto ów monarcha, który siał postrach wśród mieszkańców tylu prowincji, został porzucony nago i bez łoża, opuszczony przez dzieci i tych, których utrzymywał. Pieniądze na pogrzeb musiał wyłożyć ktoś inny i nie było nawet wolnego miejsca, żeby go pochować; jego ciało żywione samymi przysmakami rozpadło się, uświadamiając mędrcom i głupcom, ile znaczy doczesna potęga[potrzebne źródło].
W 1562 roku grobowiec został zniszczony przez kalwinistów. Odbudowany grobowiec został zniszczony w 1793 roku podczas rewolucji francuskiej.


== RodzinaEdytuj ==
W 1053 r. w katedrze Notre Dame w Eu w Normandii, poślubił Matyldę (ok. 1031 – 2 listopada 1083), córkę Baldwina V, hrabiego Flandrii i Adelajdy, córki Roberta II Pobożnego, króla Francji. Wilhelm i Matylda mieli razem czterech synów i ok. siedmiu córek (liczba niepewna):
Robert II Krótkoudy (ok. 1054 – 10 lutego 1134), książę Normandii
Adeliza (lub Alicja) (ok. 1055 – ?), istnienie niepewne, istnieje pogląd, że była zaręczona z królem Haroldem II
Cecylia (ok. 1056 – 1126), opatka klasztoru Świętej Trójcy w Caen
Wilhelm II Rudy (ok. 1056 – 2 sierpnia 1100), król Anglii
Ryszard (1057 – ok. 1081), zginął w wypadku w New Forest
Adela (ok. 1062 – 8 marca 1137), żona Stefana II, hrabiego Blois, była matką króla Stefana
Gundred (ok. 1063 – 1085), żona Williama de Warenne, 1. hrabiego Surrey, nie jest pewne czy była córką Wilhelma, niektórzy historycy uważają, że mogła być jego nieślubnym dzieckiem lub pasierbicą
Agata (ok. 1064 – 1080), zaręczona z Haroldem z Wesseksu i Alfonsem VI Mężnym, królem Kastylii
Konstancja (ok. 1066 – 1090), żona Alana IV Młodszego, księcia Bretanii, została otruta prawdopodobnie na polecenie męża
Matylda, istnienie niepewne
Henryk I Beauclerc (ok. 1068 – 1 grudnia 1135), król Anglii i książę Normandii


== Przypisy ==


== BibliografiaEdytuj ==

Kroniki

Oderyk Vitalis, Historia Ecclesiatica, (tłum. na język angielski Marjorie Chibnall, Oxford Medieval Texts, 1968-1990, ISBN 0-19-820220-2)
Wilhelm z Jumieges, Historia Normannorum
Wilhelm z Poitiers, Gesta Guillelmi II ducs Normannorum, obejmuje lata 1047-1068, wykorzystane później przez Oderyka Vitalisa (tłumaczenie na język angielski pt. The Gesta Guillelmi by William of Poitiers, ISBN 0-19-820553-8)
zbiór kronik anglosaskich wydany przez Anne Savage, wydawnictwo CLB, 1997, ISBN 978-1-85833-478-3

Współczesne opracowania

David Bates, William the Conqueror, 1989, ISBN 978-0-7524-1980-0
Allen Brown, Historia Normanów, tłum. Jerzy Jarniewicz, Gdańsk 1996
Nick Higham, Podbój Anglii przez Normanów, tłum. Sławomir Bartosiak, Warszawa 2001
J.Z. Kędzierski, Historia Anglii do 1485, Wrocław 1966
Charles Phillips: The Illustrated Encyclopedia of Royal Britain. John Haywood, Richard G. Wilson (konsult.). New York: Metro Books, 2011. ISBN 978-1-4351-1835-5.
Jacek Soszyński, Hastings 1066, wyd. Bellona, Warszawa 2003, ISBN 83-11-09678-3
George Trevelyan, Historia Anglii, tłum. A. Dębnicki, Warszawa 1967
Benedykt Zientara, Historia powszechna średniowiecza, wydawnictwo TRIO, wyd. VIII, Warszawa 2002, ISBN 83-85660-94-1
Henryk Zins, Historia Anglii, Wrocław 1971
Paul Zumthor: Wilhelm Zdobywca. Wyd. drugie. Warszawa: Państwowy Instytut Wydawniczy, 1994, s. 380. ISBN 83-06-02379-X.