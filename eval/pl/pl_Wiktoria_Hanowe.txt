ę również, że książę Kentu nie był biologicznym ojcem Wiktorii, a był nim irlandzki prywatny sekretarz i potwierdzony źródłowo kochanek księżnej Kentu, sir John Conroy. Jednak w życiorysie Conroya i historii jego rodziny nie ma nic, co potwierdzałoby hemofilię w jego rodzinie.
Bardziej prawdopodobne jest, że hemofilię Wiktoria odziedziczyła po matce. Cesarzowa Wiktoria nie cierpiała na tę chorobę, ale jej nosicielkami były księżniczka Alicja i księżniczka Beatrycze. Na hemofilię był chory książę Albany. Najsłynniejszą ofiarą hemofilii wśród potomków Wiktorii był jej prawnuk, carewicz Aleksy Mikołajewicz Romanow. Obecnie wydaje się, że gen hemofilii został wyeliminowany wśród potomków Wiktorii. Możliwe, że gen przetrwał w królewskiej rodzinie Hiszpanii, ale nie zanotowano do tej pory przypadków zachorowań.
W 2007 r. potomkami Wiktorii są następujący europejscy monarchowie (obecni i obaleni) – Elżbieta II, królowa Wielkiej Brytanii, Harald V, król Norwegii, Karol XVI Gustaw, król Szwecji, Małgorzata II, królowa Danii, Filip VI, król Hiszpanii, Konstantyn II, król Hellenów (obalony), oraz Michał I Hohenzollern-Sigmaringen, król Rumunii (obalony). Potomkami Wiktorii są również pretendenci do tronu Serbii (Aleksander II Karadziordziewić), Rosji (Maria Władimirowna Romanowa), Prus (Jerzy Fryderyk Hohenzollern), Sachsen-Coburg-Gotha (Andrzej von Sachsen-Coburg-Gotha), Hanoweru (Ernest August V), Hesji (Maurycy Heski) i Badenii (Maksymilian Badeński).
Królowa Wiktoria doświadczyła niepopularności w pierwszych latach swojego wdowieństwa, ale stała się niezmiernie popularna w latach 80. i 90. W 2002 r. w plebiscycie BBC na 100 najwybitniejszych Brytyjczyków zajęła 18. miejsce.
Innowacjami wprowadzonymi za panowania Wiktorii są znaczki pocztowe (pierwszy, „Penny Black”, wypuszczono w 1840 r., zawierał on podobiznę królowej) oraz kolej (Wiktoria była pierwszą monarchinią, która jeździła koleją).
Królowa Wiktoria pozostaje najczęściej upamiętnianym brytyjskim monarchą. Jej pomniki można odnaleźć na każdym terytorium dawnego Imperium Brytyjskiego. Wiele instytucji, stowarzyszeń, parków czy organizacji nosi jej imię.
Równocześnie jako symbol brytyjskiego kolonializmu jej pomniki były często usuwane. Taki los spotkał pomnik dłuta Johna Hughesa, który w 1924 stanął przed Leinster House w Dublinie. Został stamtąd usunięty w 1947 po fali krytyki, jaką wywołał pomnik brytyjskiej królowej przed gmachem irlandzkiego parlamentu. Po latach pomnik został przekazany do Australii i 20 grudnia 1987 stanął w Sydney.


=== Królowa Wiktoria w kulturzeEdytuj ===

O życiu królowej Wiktorii powstało wiele filmów i miniseriali. Należą do nich:
Victoria and Albert z 2001 r. z Victorią Hamilton w roli królowej.
Młoda Wiktoria z 2008 r. z Emily Blunt w roli tytułowej.
miniserial Edward the Seventh z 1975 r. w reżyserii Johna Gorriego, z Annette Crosbie w roli Wiktorii.
The Mudlark z 1950 r. z Irene Dunne w roli królowej.
Jej Wysokość Pani Brown z 1997 r. w reżyserii Johna Maddena z Judi Dench w tytułowej roli.
niemiecki Mädchenjahre einer Königin z 1954 r. opowiadający dość swobodnie historię małżeństwa Wiktorii i Alberta. W roli królowej wystąpiła Romy Schneider.
Sztuka Laurence'a Housemana Victoria Regina, z premierą w Lyric Theatre w 1935 r.
Królowa pojawia się często jako postać drugoplanowa, np. w Małej księżniczce z Shirley Temple z 1939 r., Prywatnym życiu Sherlocka Holmesa Billy'ego Wildera z 1970 r., Przygodach najsprytniejszego z braci Holmesów Gene'a Wildera z 1974 r., Rycerzach z Szanghaju z 2003 r., From Hell z 2001 r., W 80 dni dookoła świata z 2004 r., animowanym Steamboy, gdzie jest ukazana podczas otwarcia Wystawy Światowej.
Postać królowej Wiktorii występuje także w mandze zatytułowanej Kuroshitsuji, której autorką jest Yana Toboso. Pierwszy raz pojawia się na konkursie przyrządzania potraw indyjskich, natomiast ostatni – w przedostatnim odcinku, gdzie umiera, pragnąc połączyć się „ciałem i duchem” ze swym zmarłym mężem, księciem Albertem.
Helen Hayes grała Wiktorię w popularnej broadwayowskiej sztuce Victoria Regina.
Skecz Latającego Cyrku Monty Pythona, gdzie królowa wypowiada słowa „We are not amused” (Nie jesteśmy rozbawieni).
W serialu science-fiction BBC Doktor Who, w odcinku z 2006 roku pt. Ząb i pazur, królowa grana jest przez Pauline Collins. Akcja odcinka toczy się w 1879 roku. Królowa jest straszona przez wilkołaka, który chce przejąć kontrolę nad Imperium. Zasugerowano również, że gen hemofilii wziął się z ugryzienia wilkołaka. Przy tej okazji Rose Tyler zakłada się o 10 funtów z Doktorem, że nakłoni królową do wypowiedzenia słów We are not amused.
Nawiązanie do postaci Wiktorii pojawia się w czwartej serii komediowego serialu BBC Czarna Żmija, gdzie kapitan Edmund Blackadder przesłuchuje kapitana Kevina Darlinga, o którym sądzi, że jest niemieckim szpiegiem. Darling mówi: Jestem tak brytyjski jak królowa Wiktoria!, na co Blackadder odpowiada: W takim razie twój ojciec jest Niemcem, ty jesteś pół-Niemcem i jesteś żonaty z Niemką?
Postaci Wiktorii i jej męża pojawiły się również w odcinku specjalnym Czarnej Żmii „Blackadder Christmas Carol”. Królowa wraz z księciem Albertem w wieczór wigilijny wybiera się w przebraniu na spacer po Londynie, by nagradzać ludzi za ich dobroczynność i życzliwość. Składa wizytę Ebenezerowi Blackadder, który nie poznawszy pary królewskiej, w ramach dobrego uczynku oddaje jej indyka, który miał być jego wigilijną kolacją. Przez noc Ebenezer przechodzi jednak przemianę i gdy Wiktoria wraca następnego dnia by go nagrodzić, nadal jej nie poznając, obrzuca ją wyzwiskami i wyrzuca z domu.
Postać królowej pojawia się w jednym z odcinków serialu The Simpsons.
The Kinks uhonorowali Wiktorię i jej imperium piosenką z 1969 r. pt. Victoria. Została ona później wykorzystana przez The Fall i Sonic Youth. Zarówno wersja The Kinks jak i The Fall znajduje się na liście 40 hitów w Wielkiej Brytanii.
Leonard Cohen nawiązuje do postaci królowej w swoim poemacie z 1964 r. Queen Victoria and Me, oraz ponownie w 1972 r. w bazującej na poemacie piosence Queen Victoria, która była później wykonywana przez Johna Cale'a.
Okres panowania Wiktorii jest odwzorowany w grze Paradox Interactive Victoria: An Empire Under the Sun. W tej grze gracz kieruje krajem podczas kolonizacji, rewolucji przemysłowej, wojny i różnych historycznych wydarzeń.
Komiks z 2006 r. The New Adventures of Queen Victoria.
W komputerowej grze Civilization IV Wiktoria jest jedną z dwóch przywódczyń, oprócz Elżbiety I, którą można wybrać w misji angielskiej.
Na podstawie Royal Diaries została napisana książka o dzieciństwie królowej: Victoria, May Blossom of Britannia England Anny Kirwan z 1829 r.
Główny park w Hamilton na Bermudach nazywa się „Victoria Park” na cześć królowej.


== GenealogiaEdytuj ==


== Zobacz teżEdytuj ==
miejsca nazwane imieniem królowej Wiktorii
hemofilia
epoka wiktoriańska
Królewscy potomkowie Wiktorii Hanowerskiej i Chrystiana IX


== Przypisy ==


== BibliografiaEdytuj ==
Louis Auchincloss, Persons of Consequence: Queen Victoria and Her Circle, Random House, 1979 r., ISBN 0-394-50427-5
Algernon Cecil, Queen Victoria and Her Prime Ministers, Eyre and Spottiswode, 1953 r.
Charles Phillips: The Illustrated Encyclopedia of Royal Britain. John Haywood, Richard G. Wilson (konsult.). New York: Metro Books, 2011. ISBN 978-1-4351-1835-5.
D.M. Potts, W.T.W. Potts, Queen Victoria’s Gene: Haemophilia and the Royal Family, Alan Sutton, 1995 r., ISBN 0-7509-1199-9
Longest Reign In English History (ang.). W: The New York Times [on-line]. nytimes.com, 1901-01-23. [dostęp 2014-01-18].


== Linki zewnętrzneEdytuj ==
Strona audycji PR Programu II na temat królowej Wiktorii. Rozmowa Hanny Marii Gizy z dr. Dorotą Babilas oraz dr. Mariuszem Misztalem [dostęp 16 lipca 2012]