 poety Yonatana Ratosha, postulowały w latach 30. i 40. XX wieku, aby „izraelskość” była nową, panetniczną narodowością. Na podobnych założeniach opiera się nowoczesny ruch znany jako postsyjonizm, który postuluje zarzucenie koncepcji „państwa żydowskiego” i zastąpienie jej ideą państwa wszystkich jego obywateli. Inne propozycje postsyjonistyczne mówią o utworzeniu państwa dwóch narodowości, gdzie Żydzi i Arabowie żyliby obok siebie, ciesząc się identyczną autonomią, podobnie jak jest w Belgii z Walonami i Flamandami.
Broniąc się przed krytyką, syjoniści odrzucają zarzuty, iż ich ideologia jest rasistowska, wskazując, że nie różni się pod tym względem od innych ruchów narodowowyzwoleńczych. Jednocześnie często stwierdzają, że krytyka syjonizmu ma w wielu przypadkach podłoże antysemickie.


== Syjonizm nieżydowski ==


=== Marcus Garvey i „czarny syjonizm” ===
Zakończone powodzeniem dążenie syjonistów do uzyskania brytyjskiego poparcia dla utworzenia żydowskiej siedziby narodowej w Palestynie zainspirowało afroamerykańskiego nacjonalistę Marcusa Garveya, który stworzył ruch domagający się powrotu czarnoskórych Amerykanów do Afryki. Garvey założył firmę Black Star Line, która zajmowała się przewożeniem statkami Afroamerykanów do Afryki, jednak z różnych powodów przedsięwzięcie to skończyło się niepowodzeniem. Idee Garveya zainspirowały ruch rastafariański na Jamajce, Czarnych Żydów i Czarnych Hebrajczyków, którzy przenieśli się do Liberii przed osiedleniem się w Izraelu.


=== Syjonizm chrześcijański ===
Od najwcześniejszych lat istnienia ruchu syjonistycznego brała w nim udział pokaźna liczba chrześcijan. Syjonizm chrześcijański umocnił się znacznie po wojnie sześciodniowej, a wielu dyspensacjonalistycznych chrześcijan z USA zdecydowanie popiera syjonizm. Przez cały XIX i wczesne lata XX wieku powrót Żydów do Ziemi Świętej był popierany przez takie osobistości jak Lord Shaftesbury [Donald M. Lewis, „Lord Shaftesbury and the origins of Christian Zionism”, 2010], królowa brytyjska Wiktoria, Edward VII, drugi prezydent USA John Adams, czechosłowacki prezydent Tomáš Masaryk, południowoafrykański generał Jan Smuts, brytyjscy premierzy Lloyd George i Arthur Balfour, prezydent USA Woodrow Wilson, włoski filozof i historyk Benedetto Croce, założyciel Czerwonego Krzyża Henry Dunant oraz norweski naukowiec i humanista Fridtjof Nansen.


=== Muzułmanie popierający syjonizm ===
Niewielka liczba muzułmanów publicznie popiera idee syjonistyczne. Najbardziej znanym z nich jest szejk Abdul Hadi Palazzi, lider Włoskiego Zgromadzenia Muzułmańskiego i współzałożyciel Towarzystwa Islamsko-Izraelskiego. W 2005 roku Palazzi powiedział w wywiadzie udzielonym FrontPage Magazine:

W Koranie znajduję [informację], że Bóg dał Ziemię Izraela dzieciom Izraela i rozkazał im osiedlić się w niej, a przed Qiymah (Ostatnim Dniem) sprowadzi On dzieci Izraela aby ponownie przejęli Ziemię Izraela, zbierając je spośród różnych krajów i narodów. Konsekwentnie, jako muzułmanin, który słucha nakazów Koranu, wierzę, że sprzeciwianie się istnieniu państwa Izrael oznacza sprzeciw wobec nieuniknionego przeznaczenia.

Khaleel Mohammed twierdzi, że pomimo tego, czego muzułmanie są uczeni, święta księga islamu, Koran, popiera prawo Izraela do istnienia, a Żydów do zamieszkiwania na jego terenie. Innymi muzułmańskimi postaciami publicznymi popierającymi syjonizm są: bengalski publicysta, Salah Choudhury, i pakistański publicysta, Tashbih Sayyed. Ten drugi określa sam siebie jako muzułmańskiego syjonistę.


== Zobacz też ==
projekt osiedlenia Żydów europejskich na Madagaskarze


== Przypisy ==


== Bibliografia ==
Bullock Alan, Stallybrass Oliver, Trombley Stephen: Słownik pojęć współczesnych. Katowice: 1999. ISBN 8371322380.
Zofia Borzymińska, Rafał Żebrowski: Polski słownik judaistyczny. Dzieje, kultura, religia, ludzie. Warszawa: Prószyński i S-ka, 2003. ISBN 83-7255-175-8.
Nicholas DeLange: An Introduction to Judaism. Cambridge University Press, 2000. ISBN 0-521-46624-5.
Mohammed El-Nawawy: The Israeli-Egyptian Peace Process in the reporting of western Journalists. 2002: Ablex/Greenwood. ISBN 1567505449.
David Fromkin: A Peace to End all Peace. New York: Avon, 1989.
Yosef Gorny: Zionism and the Arabs, 1882-1948. Oxford University Press, 1987. ISBN 0-19-822721-3.
Sachar Howard: A History of the Jews in the Modern World. Knopf NY, 2005.
Jane Hunter, Jane Haapiseva-Hunter: Israeli Foreign Policy: South Africa and Central America. 1987.
Walter Laqueur: Dying for Jerusalem: The Past, Present and Future of the Holiest City. Sourcebooks, Inc., 2006. ISBN 1-4022-0632-1.
Khalid Rashidi: The Iron Cage: The Story of the Palestinian Struggle for Statehood. Beacon Press.
Ron Rosenbaum: Those who forget the past. Random House, 2004.
Amnon Rubinstein: From Herzl to Rabin: The Changing Image of Zionism. Holmes & Meier Publishers, 2000.
Charles D. Smith: Palestine, Israel and the Arab-Israeli Conflict. Bedford/St. Martin’s, 2000. ISBN 0-312-20828-6.
Pierre-André Taguieff: Rising From the Muck: The New Anti-Semitism in Europe. van R. Dee, 2004.


== Linki zewnętrzne ==
Centralne Archiwum Syjonistyczne w Jerozolimie (ang.)
JewishState.com – portal prezentujący poglądy syjonistyczne (ang.)
Geoffrey Wheatecroft: Zion story (ang.)
Propozycje budowy Syjonu poza Palestyną (Michał Sikorski, Miesięcznik „Stosunki Międzynarodowe”)