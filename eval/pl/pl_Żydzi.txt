nia w formie represyjnego ustawodawstwa – bo nie należy za takie uważać systemu feudalnego prawa, w którym każda grupa ludności („nacja”, „stan”) miała właściwe dla siebie przywileje i ograniczenia. Wyjątkiem była Rosja, gdzie carowie nakładali na Żydów dalej idące ograniczenia i dopuszczali do pogromów. Do XX wieku ogólne nastawienie chrześcijan do Żydów, których wciąż uważano za „nieprzyjaciół Chrystusa”, było nieprzyjazne, a niekiedy otwarcie wrogie.
Niedługo po odkryciu Nowego Świata zaczęło się osadnictwo żydowskie w Ameryce.
W drugiej połowie XIX i XX wieku wśród Żydów europejskich powstały dwie przeciwstawne koncepcje: dążenie do asymilacji Żydów w miejscu ich zamieszkania oraz odrodzenia więzi narodowych i utworzenia własnego państwa (syjonizm). Narastające nastroje antysemickie w Europie oraz wzrastająca popularność ruchu syjonistycznego przyczyniły się do zapoczątkowania, a potem do emigracji kolejnych grup Żydów do Palestyny.
W XIX i XX wieku dokonały się dwie duże migracje Żydów – do USA i do Izraela.


=== Diaspory według wielkościEdytuj ===
Stany Zjednoczone są dziś siedzibą pierwszej co do wielkości diaspory żydowskiej; wedle badań przeprowadzonych w 2005 roku liczba Żydów w poszczególnych krajach wynosiła (wielkości przybliżone):
Stany Zjednoczone: > 6 155 tys. (ponad połowa nie należy do żadnej wspólnoty religijnej)
Rosja: 800 tys.
Francja: 606 561
Ukraina: 500 tys.
Kanada: 394 tys.
Argentyna: 182 300
Wielka Brytania: > 300 tys.
Niemcy: > 220 tys.
Brazylia: 130 tys.
Australia: 120 tys.
Republika Południowej Afryki: 106 tys.
Belgia: 52 tys.
Meksyk: 50 tys.
Włochy: 45 tys.
Iran: 40 tys.
Holandia: 40 tys.
Turcja: 30 tys.
Polska: 1,5 tys.


== II wojna światowaEdytuj ==

W okresie II wojny światowej ówczesna narodowo-socjalistyczna (nazistowska) III Rzesza Niemiecka podjęła masową eksterminację Żydów, zmierzając do ich całkowitego wyniszczenia („ostateczne rozwiązanie kwestii żydowskiej”, niem. Endlösung der Judenfrage). W (przymusowych tym razem) gettach, w niemieckich obozach koncentracyjnych, obozach zagłady i po prostu na ulicach wymordowano ich ok. 6 mln (Holocaust, Szoah). Wydarzenia te nasiliły emigrację żydowską do Palestyny.


== Powstanie współczesnego IzraelaEdytuj ==

W latach 1945-1948 w brytyjskiej wówczas Palestynie doszło do wojny domowej między Żydami z jednej a Brytyjczykami i Arabami z drugiej strony. Po wycofaniu się Brytyjczyków (wymuszonym między innymi przez terroryzm bojówek żydowskich) i utworzeniu państwa Izrael walka przekształciła się w regularną wojnę między armią izraelską i armiami arabskich państw ościennych. Wojna ta zakończyła się izraelskim zwycięstwem i ukształtowaniem państwa Izrael w granicach, które społeczność międzynarodowa uznaje do dzisiaj. Po 1967 pod kontrolą Izraela znajdują się też Jerozolima Wschodnia, Zachodni Brzeg i Strefa Gazy.
Obecnie Izrael zamieszkuje ponad 5,5 mln Żydów spośród żyjących na świecie około 17 mln. Wielu Żydów mieszkających w Izraelu czy USA nie ma według prawa tego kraju oficjalnego statusu Żyda.


== Zobacz teżEdytuj ==


== Przypisy ==


== Linki zewnętrzneEdytuj ==
Strona Społeczności Żydowskiej w Polsce
Forum Społeczności Żydowskiej w Polsce
www.izrael.badacz.org
The 614th Commandment Society. Judaizm: informacje, artykuły, eseje, pytania, odpowiedzi