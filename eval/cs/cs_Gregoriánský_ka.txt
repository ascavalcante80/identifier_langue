Průměrná délka juliánského roku je 365,25 dne (365 dní 6 h). Gregoriánský kalendář ustanovením přestupných století délku roku upravil na 365,2425 dne (365 dní 5 h 49 min 12 s), což se od délky tropického roku příliš neliší. Gregoriánský kalendář se proto od tropického roku odchýlí o jeden den nejdříve za několik tisíciletí a diskuse o jeho reformě ohledně přestupných dnů jsou jen teoretické. Chybu pak opět na řadu tisíciletí snadno odstraní jednorázové vynechání přestupného dne, pokud ji budou lidé považovat za významnou.


== Pravidla ==
Pravidla jsou tedy následující:
1) Rok je přestupný, pokud je dělitelný číslem 4 (1996, 2004, 2008, 2012).
2) Výjimka č. 1 : Rok není přestupný, pokud je dělitelný číslem 100 (1700, 1800, 1900, 2100)
3) Výjimka č. 2 z výjimky č. 1: Rok, na který se vztahuje výjimka č. 1, je přestupný, pokud je dělitelný číslem 400 (1600, 2000, 2400).
Tím se ustavil čtyřsetletý stálý cyklus shodného uspořádání dnů v jednotlivých létech.
Rozprostření dnů do roků je všeobecně akceptované. Oproti tomu uspořádání dnů v roce do měsíců a týdnů je, bylo a jistě nadále bude předmětem mnoha diskusí a návrhů na změny a reformy.


== Zajímavost ==
V Česku a na Slovensku je rozšířena mylná domněnka, že rok 4840 n.l. nebude přestupný. Tento omyl zřejmě pochází z knihy o astronomii z roku 1942, odkud ho následně převzala řada dalších autorů populárně-naučné literatury i autorů na českém a slovenském internetu.


== Reference ==
↑ http://www.bluewaterarts.com/calendar/NewInterGravissimas.htm
↑ Ludvík Souček: Nebeské detektivky, senzace a záhady - http://www.scritube.com/limba/ceha-slovaca/NEBESK-DETEKTIVKY-SENZACE-A-ZH519161118.php
↑ Josef Kollmann - Zavedení gregoriánského kalendáře v českých zemích - http://www.uloz.to/3089310/josef-kollmann-zavedeni-gregorianskeho-kalendare-v-ceskych-zemich-pdf
↑ DIE POLEMIK über die GREGORIANSICHE KALENDERREFORM - http://www.computus.eu/kaltenbrunner/kb001.html
↑ Hranice po třicetiletá válce - utužení roboty - http://www.matejovic.webzdarma.cz/dokumentace/toufar/toufar.htm
↑ Dějepis zadními vrátky - http://www.galeriemajo.com/stripky_z_dejepisu.doc
↑ http://kalendar.beda.cz/prestupny-nebo-neprestupny-rok-4840


== Literatura ==
BLÁHOVÁ, Marie. Historická chronologie – nakl. Libri, s.r.o., Praha, 2001. ISBN 80-7277-024-1
DUNCAN, David Ewing. Kalendář - Cesta k určení přesného roku. Praha: Volvox Globator 2000.
SELEŠNIKOV, S. I. Člověk a čas. Praha: Práce 1973.


== Související články ==
kalendář
rok
letopočet
čas
přestupný rok
30. únor
datování