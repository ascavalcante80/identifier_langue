cích. Mezi ně patřila například i Srbská národní obnova[zdroj?], či Srbská radikální strana.[zdroj?] Tato podoba obnovy politického systému více politických stran v Srbsku vzbudila v ostatních jugoslávských republikách úžas a znovu vzkřísila strach z velkosrbských idejí, prosazovaných před i za druhé světové války.[zdroj?]
Vypjatá nacionalistická rétorika 90. let a občanská válka, spojená s rozpadem země, vyústila v masové rozšíření válečné psychózy, ve které bylo chorvatské obyvatelstvo ve zbytkové Jugoslávii označováno válečnou propagandou bez rozdílu jako ustašovské a srbské obyvatelstvo v nově nezávislém Chorvatsku pak častováno termínem četnici. Dobová média podporovala tento obraz a dále jej přiživovala vytvářením nových termínů, jako např. srbočetnici, velikosrbi atd. Dobová chorvatská populární hudba ve svých textech opětovala krásu chorvatské vlasti a spílala četnickým bandám.
Během 90. let bylo četnické hnutí v Srbsku (resp svazové republice Jugoslávii) rehabilitováno. Srbská zákonná úprava se rozhodla royalistický odpor z Druhé světové války právně zrovnoprávnit s komunistickým, což v řadách komunistických veteránů vyvolalo zděšení, které iniciovalo rozsáhlou celospolečenskou diskuzi. Po celém Srbsku byly vybudovány památníky představitelům četniků, kteří bojovali v Druhé světové válce. Mezi taková místa patří např. Ravna gora, místo, kde se nacházel generální štáb četnického vojska (JVuO).


== Reference ==
V tomto článku byl použit překlad textu z článku Četnici na bosenské Wikipedii.