ymetrická údolí - mnoho našich údolí má strmý východní svah a pozvolný západní svah. To je způsobeno tím, že Slunce již od rána rozehřívá východní svah, který se trhá a sjíždí do údolí. Naopak západní svah je dopoledne stíněný a odpolední Slunce nemá vždycky sílu rozehřát promrzlou stráň, která zůstává stát jako strmý či skalnatý stupeň. Později jsou oba svahy pokryty lesem, který konzervuje tvary vzniklé právě koncem glaciálu.
V důsledku nižšího pokryvu vegetací v průběhu glaciálu dochází v některých oblastech k odkrytí skalního podkladu a jeho následné mrazové erozi. Po oteplení jsou vhodné podmínky pro rozšíření živinově náročnějších rostlin. Po konci posledního glaciálu máme doklady o rychlém rozšíření živinově náročného smrku, který ale na většině lokalit brzy vymírá a je nahrazen nenáročnějšími dřevinami, zejména bukem.


=== Glaciální relikty ===

Relikty jsou druhy živočichů a rostlin, které jsou v dnešní přírodě živými svědky dob dávno minulých. Nejpočetnější skupinou reliktů jsou glaciální relikty - chladnomilné druhy, které po skončení ledové periody přežívají v horách či na jiných místech připomínajících již vymizelé biotopy, např. na rašeliništích a slatinách. Všechny glaciální relikty ovšem nemusí být severského původu, jsou to někdy i původně středoevropské horské druhy, které se v glaciálech přesunuly do nižších poloh a po oteplení se vracely zpět do hor. Některé příklady glaciálních reliktů jsou dost známé, z rostlin např. ostružiník moruška, bříza zakrslá či všivec krkonošský, k méně známým patří lepnice alpínská, kohátka nízká či zřejmě vymizelý zimozel severní. Z živočichů jsou to např. ploštěnka horská, hronatka jezerní, plachetnatka rohatá, vrkoč severní, kulík hnědý a myšivka horská. Obecně najdeme víc reliktů - nejen glaciálních - mezi rostlinami než u pohyblivých organismů.


== Poznámky ==
↑ Antarktický a grónský ledovcový štít jsou sice steré mnoho milionů let, ale led, jenž se na nich tvoří, neustále stéká k moři, proto na nich nenalezneme led starší 250 tisíc let.
 Obrázky, zvuky či videa k tématu doba ledová ve Wikimedia Commons


== Odkazy ==


=== Související články ===
Malá doba ledová
Paleoklimatologie
Teorie sněhové koule


=== Literatura ===
CZUDEK, Tadeáš. Vývoj reliéfu krajiny České republiky v kvartéru. Brno : Moravské zemské muzeum, 2005. 238 s. ISBN 978-80-7028-270-0. (česky) 
LOŽEK, Vojen. Zrcadlo minulosti. Praha : Dokořán, 2011. 198 s. ISBN 978-80-7363-340-0. (česky) 
MIKULA, Jiří. Dvacetkrát starší než Altamira. [s.l.] : [s.n.], 1983. 109 s. (česky) 


=== Reference ===
↑ a b c d e f g h POKORNÝ, Petr. Neklidné časy. Praha : Dokořán, 2011. ISBN 978-80-7363-392-9. Kapitola O čtvrtém řádu a o tom, jak věda objevila dějiny, s. 9-50.  
↑ a b WARD, Peter; BROWNLEE, Donald. Život a smrt planety Země. Praha : Dokořán, 2004. ISBN 80-86569-75-6. Kapitola Návrat ledovců, s. 85. (česky) 
↑ CHLUPÁČ, Ivo; BRZOBOHATÝ, Rostislav; KOVANDA, Jiří. Geologická minulost České republiky. Praha : Academia, 2011. ISBN 978-80-200-1961-5. Paleozoikum, s. 55-237.  
↑ BRUTHANS, Jiří. Země jako ledová koule. [[1]] [online]. 2002, čís. 5 [cit. 2013-03-31]. Dostupné online. ISSN 1214-4029.  
↑ BUFFETAUT, Eric. Velká vymírání: Ordovik. Scienceworld [online]. . Dostupné online.  
↑ CÍLEK, Václav. O největší době ledové. Scienceworld [online]. . Dostupné online.  
↑ Stratigrafická tabulka Geofyzikálního ústavu AV
↑ a b c BRANDOS, Otakar. Doba ledová. [[2]] [online]. 2013-01-10 [cit. 2013-04-09]. Dostupné online. ISSN 1214-4029.  
↑ a b c LISTER, Adrian; BAHN, Paul. Mamuti. Praha : Mladá fronta, 2007. ISBN 978-80-204-1748-0. Kapitola Původ mamutů, s. 11-43.  
↑ MACDOUGALL, J. Douglas. Stručné dějiny planety Země. Praha : Dokořán, 2004. ISBN 80-86569-92-6. Kapitola Velká doba ledová, s. 207-232.  
↑ LOŽEK, Vojen. Příroda ve čtvrtohorách. Praha : Academia, 1973. 372 s. Kapitola Zvířena a květena ve čtvrtohorách, s. 192-242. (česky) 
↑ http://www.princeton.edu/main/news/archive/S39/53/29A19/index.xml?section=topstories - Dust in the wind drove iron fertilization during ice age
↑ Milankovičovy cykly; agentura Cenia
↑ CÍLEK, Václav. Milankovičovy cykly, astronomické teorie klimatických změn. [[3]] [online]. 1995, roč. 74, čís. 9 [cit. 2013-04-05]. Dostupné online. ISSN 1214-4029.  
↑ MACDOUGALL, J. Douglas. Stručné dějiny planety Země. Praha : Dokořán, 2004. ISBN 80-86569-92-6. Kapitola Savci, horstva a ledovce: třetihory a čtvrtohory, s. 183-206.  
↑ Climate change caused by ocean, not just atmosphere,study finds; anglicky
↑ a b c CHLUPÁČ, Ivo; BRZOBOHATÝ, Rostislav; KOVANDA, Jiří. Geologická minulost České republiky. Praha : Academia, 2011. ISBN 978-80-200-1961-5. Kvartér (čtvrtohory) - nejmladší geologická minulost, s. 359-392. (česky) 
↑ PILOUS, Vlastimil. Pleistocénní glacigenní a nivační modelace Jizerských hor [online]. Hostinné: KRNAP, 2006, [cit. 2014-08-15]. Dostupné online.  (česky) 
↑ a b c POKORNÝ, Petr. Neklidné časy. Praha : Dokořán, 2011. ISBN 978-80-7363-392-9. Kapitola Tajga za humny a velké vymírání, s. 137-160.  
↑ DVOŘÁK, Josef; RŮŽIČKA, Bohuslav. Geologická minulost Země. Praha : SNTL, 1972. Kapitola Čtvrtohory, s. 283-298.  
↑ a b c LISTER, Adrian; BAHN, Paul. Mamuti. Praha : Mladá fronta, 2007. ISBN 978-80-204-1748-0. Kapitola Zánik, s. 141-163.  
↑ CZUDEK, Tadeáš. Asymetrie pramenných úseků údolí v České republice [online]. Plzeň: ZČU Plzeň, 2003. Dostupné online.  (česky)