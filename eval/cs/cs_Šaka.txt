stevníky bez ohledu na jejich klanovou příslušnost, neboť příslušníci poražených kmenů nebyli včleněni do kmenového systému jako celky. Muži odcházeli do vojska, ženy do věkových tříd, kde čekaly, než se z nich stanou nevěsty bojovníků. V čele každého jednotlivého oddílu (impi) byl zkušený velitel (induna), který disponoval několikatisícovým stádem dobytka a byli mu podřízeni dva velitelé křídel (ibutho). Nejvýznamnější z indunů byli obvykle příbuzní vládce (inkosi). Postupem času každé impi neslo svůj název, který ho nějakým způsobem charakterizoval, navíc bojovníci každého statku se navzájem odlišovali barvou svých štítů. Před Šakovými reformami se mladí muži sdružovali podle věkových skupin do tzv. amabutho, kde se za prostřednictví iniciačních obřadů stávali muži. Tento stav byl i nadále zachován a příslušníci každé z těchto skupin spolu po celý život zůstávali spojeni silnými pouty. Každé amabutho se dále členilo na jednotky amavijo, jež čítaly padesát až sedmdesát mužů. Bojovníci z amavijo pocházeli z jednoho regionu a vůdce si volili z vlastních řad. Mezi muži Šakova vojska hrály důležitou roli i rituály. Například nejmladší válečníci museli holýma rukama zabít divokého černého býka, jehož maso po posvěcení magickými lektvary a upečení bylo rozdáno ostatním vojákům, aby mezi nimi vytvořilo pouto a přešla do nich síla a zuřivost zvířete. Bojovnost vojáků dále gradovaly i verbální útoky, jimiž se oddíly mezi sebou vyzývaly k soutěži, který z nich dobude více hrdinských skutků. Spojení mezi Šakou indunové udržovali pomocí kvalitně fungujícího systému rychlých poslů nebo za pomoci kouřových signálů.


=== Civilní sféra ===
V civilní sféře Šaka rozbil dosavadní klanovou strukturu a stal se absolutním vládcem, jenž jmenoval všechny náčelníky, vojevůdce i rádce. Pro své potřeby ustanovil centrální radu, potažmo jakýsi poradní sbor (imbito nebo imbizó), který tvořili předáci (indunové) a starší klanů. Ti mohli svobodně vyjadřovat své názory a rady, avšak rozhodující slovo měl vždy sám Šaka. Současně byl i nejvyšším soudcem, vydavatelem nepsaných zákonů, vojenským velitelem, duchovním vůdcem a kouzelníkem. Centrální rada byla opřená o ústřední byrokratický aparát, jehož úředníci byli také jmenovaní ze Šakova rozhodnutí. Nejvýznamnější místa u dvora zastávali jeho příbuzní, kterým však i přes pokrevní svazek nedůvěřoval. Jako vládce byl Šaka největším majitelem stád a půdy a měl monopol na zahraniční obchod. Aristokracie, jež pod ním tvořila systém složité hierarchie, se na něm v postupném procesu stala naprosto závislou, neboť přidělování stád a pozemků opět řídil pouze podle vlastní vůle. Ústřední kraal nebyl jen rezidencí panovníka a shromaždištěm bojovníků před zahájením větších vojenských výprav, ale v období takzvaných „slavností první úrody" (umkhosi), se v něm odehrávaly i mnohé magické úkony, jež měly napomáhat k větší úrodě, rozmnožování dobytka a ke zdaru ve válce. V mírových časech bylo povinností nejnižších tříd starat se o dobytek a obdělávat pole nejen ve vlastnictví Šaky, ale také v držení šlechticů. Poddaní byli politicky i ekonomicky závislí na svém náčelníkovi, avšak všechny vztahy byly vyřizovány v terminologii i kategoriích rodové společnosti. Ústředním jazykem všech podmaněných klanů se stala zulština (inzulu, isiZulu), sjednotily se i místní zvyklosti a každý jednotlivec se stal příslušníkem jednotného zulského národa. Nicméně hlavním nositelem kolektivní zulské identity byla armáda, jejímž vedlejším a nezamýšleným produktem byl národ.


== Odkazy ==


=== Poznámky ===
↑ V literatuře je toto slovo často překládáno jako pluk.
↑ Zvideho nástupcem se stal Sošangáne, jenž pronikl do jižního Mosambiku, kde jeho kmen, později známý jako Šangán, zmohutněl a dostával se do potyček s Portugalci, kteří se vůči němu často ocitali v defenzivě.
↑ Někteří historici se domnívají, že Šakovu smrt zapříčinili Britové, neboť se báli přílišného zesílení zulské moci, které by mohlo ohrozit jejich zájmy v jižní Africe. Podle této teorie právě proto všemožně podporovali sváry v panovnické rodině.


=== Reference ===
↑ a b c d HRBEK, Ivan a kolektiv autorů. Dějiny Afriky – díl II. Praha : Svoboda, 1966. [Dále jen: Hrbek]. S. 310.  
↑ WOLF, Josef. Abeceda národů. Praha : Horizont, 1984. Kapitola Z, s. 262.  
↑ BUDIL, Ivo T. Válka Zuluů - Britsko-zulská válka v roce 1879. Praha : Triton, 2006. [Dále jen: Budil]. ISBN 80-7254-830-1. S. 10.  
↑ a b c d e f Budil, s. 30.
↑ a b c d HULEC, Otakar. Dějiny Jižní Afriky. Praha : Nakladatelství Lidové noviny, 1997. [Dále jen: Hulec]. ISBN 80-7106-247-2. S. 102.  
↑ a b DUPUY, R. Ernest; DUPUY, Trevor N. Vojenské dějiny 2. díl. Praha : Forma, 1997. [Dále jen: Dupuy a Dupuy]. ISBN 80-7213-008-0. S. 872.  
↑ Hrbek, s. 309.
↑ a b c d Budil, s. 31.
↑ a b c d e Budil, s. 32.
↑ HRYCH, Ervín. Velká kniha vojevůdců, bitev a zbraní. Praha : Regia, 2000. ISBN 80-86367-06-1. S. 304.  
↑ a b c d e f Hulec, s. 103.
↑ a b c Budil, s. 33.
↑ a b c Budil, s. 34.
↑ a b c d e f g h i j k Hulec, s. 104.
↑ Budil, s. 36 a 37.
↑ a b c Budil, s. 39.
↑ Budil, s. 40 a 41.
↑ Budil, s. 42.
↑ Budil, s. 43.
↑ a b Hulec, s. 113.
↑ Budil, s. 44.
↑ a b c Budil, s. 45.
↑ Dupuy a Dupuy, s. 872 a 873.
↑ a b Hrbek, s. 313.
↑ Budil, s. 36.
↑ a b Hrbek, s. 312.
↑ Budil, s. 38.
↑ Budil, s. 40.
↑ Budil, s. 18.
↑ Budil, s. 41.
↑ Hulec, s. 105.
↑ a b c Budil, s. 35.
↑ Hulec, 112.
↑ a b c d Hrbek, s. 311.
↑ a b Budil, s. 35 a 36.


=== Literatura ===
BUDIL, Ivo T. Válka Zuluů - Britsko-zulská válka v roce 1879. Praha : Triton, 2006. 306 s. ISBN 80-7254-830-1.  
DUPUY, R. Ernest; DUPUY, Trevor N. Vojenské dějiny 2. díl. Praha : Forma, 1997. 1638 s. ISBN 80-7213-008-0.  
HRBEK, Ivan a kolektiv autorů. Dějiny Afriky – díl II. Praha : Svoboda, 1966. 641 s.  
HRYCH, Ervín. Velká kniha vojevůdců, bitev a zbraní. Praha : Regia, 2000. 720 s. ISBN 80-86367-06-1.  
HULEC, Otakar. Dějiny Jižní Afriky. Praha : Nakladatelství Lidové noviny, 1997. 345 s. ISBN 80-7106-247-2.  


=== Externí odkazy ===
 Obrázky, zvuky či videa k tématu Čaka ve Wikimedia Commons