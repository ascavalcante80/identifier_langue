hudebníky české hudební scény.
Stálým působištěm orchestru je pražská Betlémská kaple, kde pořádá své pravidelné koncerty. Orchestru se dostává pozvání i k vystoupením mimo akademickou obec ČVUT, např. na podzim 2008 v Senátu České republiky a v září 2009 ve Španělském sále Pražského Hradu. V květnu 2013 soubor vystoupil také na slavné University of Cambridge k příležitosti konání akce Jewels of Czech Music v Emmanuel United Reformed Church.


=== Pěvecký sborEditovat ===
Smíšený Pěvecký sbor ČVUT je uměleckým sdružením s tradicí sahající až k roku 1949. Se svými skoro sto členy patří k největším pražským hudebním tělesům. Kromě studentů, absolventů a profesorů ČVUT jsou v jeho řadách i další zájemci o sborový zpěv nejrůznějších povolání. Přestože jde o amatérský sbor, vystřídalo se během historie v jeho vedení mnoho vynikajících profesionálních hudebníků. Repertoár sboru obsahuje vážnou hudbu od renesance až po současnost, přičemž zvláštní pozornost je věnována hudbě českých autorů. Mimo to se ale sbor nebrání i jiným hudebním žánrům, ať už se jedná o úpravy lidových písní, spirituály, či aranže rockové a populární hudby. Pěvecký sbor ČVUT pravidelně účinkuje na koncertech a hudebních festivalech jak v ČR, tak v zahraničí, přičemž spolupracuje s mnoha profesionálními sólisty a hudebními tělesy (Symfonický orchestr Českého rozhlasu, Severočeská filharmonie Teplice, Hudba Hradní stráže a policie České Republiky…) s nimiž vystupuje na předních pražských koncertních pódiích (Dvořákova síň Rudolfina, Smetanova síň Obecního domu, Sál paláce Žofín, Španělský sál Pražského hradu, Katedrála sv. Víta...). Sbor již několikrát natáčel pro Českou televizi a bývá zván Kanceláří prezidenta republiky k uměleckému vystupování při slavnostních příležitostech a výročích ČR.
Sbormistrem tělesa je Jan Steyer.


=== Symfonický a Komorní orchestrEditovat ===
V roce 1979 byl založen Symfonický orchestr a v roce 1984 pak Komorní orchestr. Obě tělesa vznikla jako orchestry SÚDOP, následně od roku 1990 po dobu cca tří let působila jako orchestry ČSD a v roce 1993 se stala orchestry ČVUT. Byť orchestry původně sdružovaly hráče z řad zaměstnanců SÚDOPu, mohou se dnes do orchestru přihlásit i ti, kteří nejsou s touto firmou spojeni a ani nemusejí být studenty či absolventy ČVUT.
Orchestry jako dirigent vedl Ivo Kraupner, který byl vystřídán Janem Štrosem a od roku 2009 stojí v jeho čele Lukáš Kovařík. Tělesa vystupovala jak v České republice (například v Miličíně či v pražské Betlémské kapli, Smetanově síni Obecního domu nebo Dvořákově síni Rudolfina), tak i v zahraničí (Rakousko, Německo, Španělsko nebo Vatikán). S orchestry spolupracovali též i významní hudebníci (například houslista Čeněk Pavlík).


== Řídící a správní orgányEditovat ==
Vrcholným představitelem a reprezentantem ČVUT navenek je rektor jmenovaný prezidentem republiky.
Rektor má k dispozici jako poradní orgány kolegium rektora (prorektoři, děkani jednotlivých fakult, kvestor, kancléř a předseda AS ČVUT), grémium rektora (členové kolegia, ředitelé součástí ČVUT a místopředseda AS ČVUT za studenty) a vedení ČVUT (rektor, prorektoři, kvestor, kancléř a předseda AS ČVUT). Prorektoři zastupují rektora v oblastech, které jim rektor určí (pro zahraniční vztahy, pro vědeckou a výzkumnou činnost, pro studium a studentské záležitosti, pro rozvoj a pro informační systém). Za výkon své činnosti rektor zodpovídá akademickému senátu, který je samosprávným zastupitelským orgánem, voleným akademickou obcí ČVUT na tříleté funkční období. V senátu je každá fakulta zastoupena třemi akademickými pracovníky a dvěma studenty. Rektorát, vysokoškolské ústavy a další součásti ČVUT jsou dohromady zastoupeny třemi akademickými pracovníky a dvěma studenty. Senát mimo jiné schvaluje vnitřní předpisy, rozpočet předložený rektorem, kontroluje hospodaření a schvaluje výroční zprávu a dlouhodobý záměr. Řízení hospodaření a vnitřní správu školy má na starosti kvestor. Dlouhodobý záměr školy a studijní programy projednává a schvaluje vědecká rada ČVUT, jejímiž členy jsou významní představitelé oborů, ve kterých škola působí.
Na činnost univerzity dohlíží správní rada ČVUT (jmenovaná ministrem školství), která kontroluje hlavně rozpočet či dlouhodobý záměr školy. Každá fakulta má v čele děkana jako nejvyššího představitele, akademický senát fakulty, tedy zastupitelský orgán, který děkana volí, a vědeckou radu, která spravuje studijní plány. Poradním orgánem děkana jsou kolegium děkana a grémium děkana. Svými zástupci pro některé činnosti jmenuje děkan proděkany a svého tajemníka.
Každá fakulta má svou disciplinární komisi, která projednává přestupky studentů zapsaných na dané fakultě. Přestupky studentů ČVUT zapsaných na mimofakultních vysokoškolských ústavech projednává disciplinární komise ČVUT.
Členové akademické obce ČVUT a ostatní zaměstnanci se řídí etickými principy vzájemných vztahů na ČVUT i vztahů vůči společnosti. Souhrn těchto základních principů je zakotven v Etickém kodexu ČVUT. Strategické vize a mise lze nalézt ve Strategii ČVUT.


== Významné osobnostiEditovat ==
V historii univerzity na ní působilo mnoho významných osobností, mezi nimi například:
František Josef Gerstner, autor projektu koněspřežní železnice z Českých Budějovic do Lince
Christian Doppler, profesor matematiky a praktické geometrie
Gustav Schmidt, profesor für Maschinenbau (strojírenství), rektor 1868
Antonín Frič, profesor, paleontolog, zoolog
Karel Kořistka, profesor, rektor
Jan Krejčí, profesor geologie
František Křižík, absolvent ČVUT
Josef Zítek, profesor architektury
Jan Zvoníček, profesor teorie a návrhu parních strojů a kompresorů
František Běhounek, profesor fyziky
Simon Wiesenthal, absolvent ČVUT
Emil Votoček, profesor chemie
Rudolf Lukeš, profesor organické chemie
Vladimir Prelog (1906–1998), absolvent ČVUT (1929), profesor ETH a držitel Nobelovy ceny za chemii za rok 1975
Johann Puluj, profesor fyziky
Heinrich Mandel, absolvent ČVUT
Antonín Engel, absolvent ČVUT, architekt a urbanista


== OdkazyEditovat ==


=== ReferenceEditovat ===
↑ Výroční zpráva o činnosti ČVUT v Praze za rok 2013 [online]. Praha: České vysoké učení technické v Praze, [cit. 2015-03-07]. S. 44, 68. Dostupné online.  
↑ prazskyhradarchiv.cz [online]. prazskyhradarchiv.cz, [cit. 2012-10-04]. Kapitola položka 324. Dostupné online.  (pdf, česky) 
↑ RYSZAWY, Jiří. Uprostřed kampusu přímo v solárním domě otevřelo ČVUT své Informační centrum - tisková zpráva [online]. Praha: ČVUT, 2014-11-30, [cit. 2014-12-04]. Dostupné online.  
↑ Žebříček hodnocení vysokých škol Hospodářských novin [online]. [cit. 2015-11-04]. Dostupné online.  
↑ Výroční zpráva ČVUT za rok 2014 [online]. [cit. 2015-11-04]. Dostupné online.  
↑ a b Výroční zpráva Fakulty elektrotechnické za rok 2014 [online]. [cit. 2015-11-04]. Dostupné online.  
↑ Oficiální stránka leteckého simulátoru [online]. [cit. 2015-11-04]. Dostupné online.  
↑ Internetová stránka aplikace Cykloplánovač [online]. [cit. 2015-11-04]. Dostupné online.  
↑ Oficiální stránky týmu [online]. [cit. 2015-11-04]. Dostupné online.  
↑ a b c Reprezentační brožura ČVUT. , roč. 2013.  
↑ HLAVÁČ, Václav. Český institut informatiky, robotiky a kybernetiky [online]. [cit. 2013-08-28]. Dostupné online.  
↑ O Orchestru [online]. 16.11.2011, [cit. 2013-08-30]. Dostupné online.  
↑ a b KREJČÍ, Jan. Pěvecký sbor Českého vysokého učení technického v Praze: O nás [online]. Praha: Pěvecký sbor Českého vysokého učení technického v Praze, 2010-09-07, [cit. 2010-11-13]. Dostupné online.  
↑ a b KRAUPNER, Ivo. Orchestry ČVUT [online]. Praha: Fakulta strojní ČVUT, [cit. 2010-11-13].  
↑ Pozvánka na Společenské setkání – podzimní koncert pořádaný spolkem ELEKTRA [online]. Praha: Spolek ELEKTRA, 2009-10-26, [cit. 2010-11-13]. Dostupné online.  
↑ Koncert Komorního orchestru ČVUT [online]. Vatikán: Velvyslanectví České republiky při Svatém stolci, 2005-05-17, [cit. 2010-11-13]. Dostupné online.  


=== LiteraturaEditovat ===
VELFLÍK, Albert Vojtěch. Dějiny technického učení v Praze s dějinným přehledem nejstarších inženýrských škol, jakož i akademií a ústavů v Rakousku, na nichž bylo vědám inženýrským nejdříve vyučováno : Pamětní spis na oslavu založení inženýrské školy v Praze před 200 lety a stoletého trvání polytechnického ústavu Pražského ; Díl 1. Od prvního vyučování inženýrským vědám v Rakousku 1686, až do zakončení utraquistického období polytechnického ústavu v království Českém r. 1869. Praha : Česká vysoká škola technická, 1906. Dostupné online.  
VELFLÍK, Albert Vojtěch; KOLÁŘ, Jan. Dějiny technického učení v Praze s dějinným přehledem nejstarších inženýrských škol, jakož i akademií a ústavů v Rakousku, na nichž bylo vědám inženýrským nejdříve vyučováno : Pamětní spis na oslavu založení stavovské inženýrské školy v Praze před 200 lety a stoletého trvání polytechnického ústavu Pražského. Praha : Česká matice technická, 1925. Dostupné online.  
Reprezentační brožura ČVUT v Praze, 2013


=== Externí odkazyEditovat ===
 Obrázky, zvuky či videa k tématu České vysoké učení technické v Praze ve Wikimedia Commons
 Dílo Reskript císaře Josefa I. českým stavům ve Wikizdrojích
 Slovníkové heslo ČVUT ve Wikislovníku
www.cvut.cz Domácí stránky ČVUT
Správa účelových zařízení - koleje, menzy - www.suz.cvut.cz
Strategie ČVUT
Stručná historie ČVUT v datech na stránkách univerzity
Milada Sekyrková: Rozdělení polytechniky – precedens pro univerzitu? in Práce z dějin vědy, svazek 11. Výzkumné centrum pro dějiny vědy, Praha 2003. ISBN 80-7285-027-X
Univerzitní centrum energeticky efektivních budov
www.StudyAtCTU.com Portál pro zahraniční studenty
Studentská unie ČVUT
Portál Student.cvut.cz
International Student Club
IAESTE
Sedm statečných z ČVUT
Podzemní laboratoř Josef
Studentské formule - CTU CarTech