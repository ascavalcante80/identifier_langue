rmace naleznete také v článcích  Metro ve Vídni, S-Bahn ve Vídni, Tramvajová doprava ve Vídni, Trolejbusová doprava ve Vídni a Městská autobusová doprava ve Vídni.
Podle statistiky z roku 2007 se 35 % přepravy ve Vídni odehrálo prostřednictvím veřejné dopravy, 32 % automobilem, 28 % pěšky a 5 % na kole.
Páteří vídeňské městské hromadné dopravy je metro (U-Bahn) a městská železnice (S-Bahn), jejíž počátky spadají na začátek 20. století. Tato základní síť je doplněna tramvajemi (od roku 1865) a autobusy (od 1907). V rakouském hlavním městě existovalo v průběhu 20. století také několik samostatných trolejbusových tratí. Všechny prostředky hromadné přepravy používají jednotný tarif a jsou provozovány převážně firmami Wiener Linien, ÖBB, Badner Bahn a také řadou soukromých autobusových dopravců.
Dálkovou veřejnou dopravu zajišťuje železniční síť, která vznikla převážně ještě v době rakousko-uherské monarchie. Do Vídně se paprskovitě sbíhaly tratě z celého území tehdejší říše, což je důvodem existence několika hlavových nádraží. Nejvýznamnějšími jsou Südbahnhof, Westbahnhof a Franz-Josefs-Bahnhof. Südbahnhof je od roku 2009 přestavován na hlavní vídeňské nádraží - Wien Hauptbahnhof.

Automobilová doprava využívá jako vnitřní okruhy Ringstraße a Gürtel, pro dálkovou přepravu slouží dálniční síť a budovaný obchvat města. Tok Dunaje překonává celkem 35 mostů. Podíl individuální automobilové přepravy je městskou správou cíleně omezován ve prospěch hromadných dopravních prostředků.
Ve městě je budována síť půjčoven jízdních kol Citybike. Spolu s výstavbou husté sítě vyhrazených cyklistických tras a zklidňováním dopravy díky zavádění jednosměrného provozu postupně zvyšuje podíl cyklistiky na celkové dopravě v rámci města.
Jihovýchodně od Vídně se nachází mezinárodní letiště Wien-Schwechat, domovská stanice Rakouských aerolinií. Nízkorozpočtové linky odlétají z nedalekého letiště v Bratislavě. S Bratislavou a Budapeští je Vídeň propojena také lodní dopravou.


== Sídla organizací ==
Ve Vídni je sídlo mnoha mezinárodních organizací. Mezi jinými je to např.
FRA - Agentura Evropské unie pro základní práva
IAEO - Mezinárodní agentura pro atomovou energii
OBSE - Organizace pro bezpečnost a spolupráci v Evropě
OPEC – Organizace zemí vyvážejících ropu
UNDCP - mezinárodní program pro kontrolu drog
UNHCR - Úřad Vysokého komisaře OSN pro uprchlíky
UNOOSA - Úřad OSN pro vesmírné záležitosti


== Partnerská města ==
 Bělehrad, Srbsko
 Bratislava, Slovensko
 Brno, Česká republika
 Budapešť, Maďarsko
 Istanbul, Turecko
 Kyjev, Ukrajina
 Lublaň, Slovinsko
 Moskva, Rusko
 Tabríz, Írán
 Tel Aviv, Izrael
 Tunis, Tunisko
 Varšava, Polsko
 Záhřeb, Chorvatsko


== Odkazy ==


=== Reference ===
↑ [1]
↑ Srážky, Průměrné maximum, průměrné minimum, nejnižší a nejvyšší každoroční teplota.


=== Literatura ===
BLED, Jean-Paul. Wien. Residenz, Metropole, Hauptstadt. Wien : Böhlau, 2002. ISBN 3-205-99077-3. S. 448. (ger) 
CZEIKE, Felix. Historisches Lexikon der Stadt Wien. 2. vyd. Wien : Kremayr & Scheriau / Orac, 2004. 6 svazků (ger) 
PEŠEK, Jiří. Od aglomerace k velkoměstu. Praha a středoevropské metropole 1850-1920. Praha : Scriptorium, 1999. 319 s. ISBN 80-86197-09-3.  


=== Externí odkazy ===
 Obrázky, zvuky či videa k tématu Vídeň ve Wikimedia Commons
 Téma Vídeň ve Wikicitátech
 Slovníkové heslo Vídeň ve Wikislovníku
Historic Centre of Vienna – UNESCO (anglicky)
Fotogalerie Vídně
oficiální stránky Vídně (německy)
Free Audio Guide for Vienna (anglicky, německy…)
Průvodce po Vídni (česky)
Web o Vidni (slovensky)
Průvodce Vídní (česky)
360°-panorama Vídně (anglicky)
Vídeňská gotika