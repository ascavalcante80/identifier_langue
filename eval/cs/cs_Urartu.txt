oupili na trůn po Sardurovi III. ještě 3 králové – Erimena (635–620 př. n. l.), jeho syn Rusa III. (620–609 př. n. l.) a Rusa IV. (609–590 př. n. l.). Na zániku Urartu měli pravděpodobně svůj podíl i Skytové, kteří do této oblasti na konci 7. století př. n. l. vpadli. V roce 612 př. n. l. dobyl médský král Kyaxarés Novoasyrskou říši. Poslední ránu samostatnému urartskému státu zasadili nejspíše Médové při svém tažení proti Lýdii. Mnoho urartských ruin z té doby bylo prokazatelně zničeno požárem.
Xenofón zapsal, že Arménie byla poprvé dobyta až médským králem Astyagem (585–550 př. n. l.).
Strabon (1. století př. n. l.–1. století) napsal ve stejném duchu, že „Ve starých dobách, poté co rozbila říši Syřanů, vládla Velká Arménie celé Asii až do časů Astyaga, kdy se musela podrobit větší moci…“
Po krvavém zániku říše Urartu zaujali již na konci 6. století př. n. l. uprázdněné místo Arménské kmeny.


== Literatura ==
Burian J.: Civilizace starověkého středomoří. Praha 1984
Redgateová A. E.: Arméni. Lidové noviny, 2003


== Související články ==
Seznam urartských králů