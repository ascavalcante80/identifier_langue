dce ptáků čtyřkomorové, s dokonale oddělenými dutinami. Vzhledem k velikosti těla je velké, leží v tělní dutině na hrudní kosti mezi plícemi a žaludkem.


=== Srdce ostatních obratlovců ===
Nejjednodušší srdce mají ryby a paryby; funguje jako čerpadlo, které žene krev směrem k žábrám, kde je okysličována a pak rozváděna po těle, aniž by se vracela zpět do srdce. Tvoří je jedna síň, kam přitéká neokysličená krev, a jedna komora, která vypuzuje krev do žáber.
U dospělých obojživelníků dochází k rozdělení síní, srdce má tedy jednu komoru a dvě síně. Vzniká primitivní velký a malý krevní oběh, ale dochází k míšení okysličené a neokysličené krve.
U plazů se začíná objevovat náznak mezikomorové přepážky, u krokodýlů je již kompletní, srdce je tedy čtyřkomorové stejně jako u savců a ptáků a už nedochází k míšení krve.


=== Srdce bezobratlých ===
U bezobratlých zastává funkci primitivního srdce většinou rozšířený pulsující úsek cévy, který funguje jako peristaltické čerpadlo. Cirkulace tělních tekutin (hemolymfy, krve) je zajištěna peristaltickými stahy hladké svaloviny pulsující cévy.


== Technické analogie srdce ==
Hledáme-li technické analogie srdce a potažmo celé oběhové soustavy, musíme na prvním místě jmenovat ty nejdokonalejší - umělé srdce a funkční podpory srdce (kardiostimulátory). V lékařství jsou také úspěšně používány nejrůznější implantáty, jako např. umělé cévy či srdeční chlopně. Z technického hlediska představuje jistou funkční analogii srdce také např. jednoduchá pumpa, jejíž zpětné ventily plní stejnou funkci jako u srdce chlopně, i když je zřejmé, že pumpa nebyla zkonstruována na základě studia funkce srdce a jeho chlopní. Jistou, i když velmi vzdálenou, analogii celé oběhové soustavy představují také hydraulické a pneumatické systémy, používané např. v robotice. Ty používají jako ústřední jednotku hydraulický či pneumatický motor, jehož funkce by se dala přirovnat k funkci srdce, a dále pak soustavu rozvodných hadic, která by snesla srovnání s cévní soustavou.


== Choroby srdce ==
Související informace naleznete také v článku srdeční choroby.
Ischemická choroba srdeční
Infarkt myokardu
Chlopenní vady
Infekční endokarditida
Srdeční arytmie
Vrozené srdeční vady


== Srdce v přeneseném významu ==
Srdce se ale v hovorové i technické mluvě užívá v mnoha přenesených i naprosto konkrétních významech:
Srdce je všeobecně symbolem lásky, náklonnosti i přátelství (viz rčení láska sídlí v srdci aneb láska prochází srdcem či nechal u ní své srdce apod.).
Naši předkové se domnívali, že srdce je sídlem citu, myšlení a duše, což ale není možné díky prokázanému životu s umělým srdcem.
Symbol srdce může sloužit jako ozdoba či upomínka na nějakou osobu (třeba perníkové či jiné ozdobné srdce, srdíčko).
Může však být také symbolem odvahy a energie: bojovat srdcem nebo srdnatě přeneseně znamená odvážný čin, do kterého člověk vložil svoji veškerou fyzickou a psychickou energii (viz rčení nechali v něm kus srdce).
"Srdeční záležitost" se obvykle týká mimořádně blízké osoby či zvláště milé věci (záležitosti, události, předmětu, vlastnosti, vztahu apod.) pro nějakou konkrétní osobu
"Nepokojné srdce" prý mívají osoby neklidné, těkavé, nestálé, hyperaktivní apod.
“Srdce“ může označovat tu nejdůležitější, centrální část nějakého většího technického či společenského systému (viz termín "srdce stroje", "srdce elektrárny", "srdce Evropy" apod.)
Srdce zvonu je volně zavěšené závaží, které „bije“ do zvonu (srovnej rčení má srdce jako zvon)
Srdce je také červená barva v karetních hrách.


== Odkazy ==


=== Reference ===
↑ Přehled nejčastějších nemocí srdce
↑ KINDERSLEY, Dorling. 1001 otázka a odpověď. 1. vyd. Bratislava : TIMY spol. s.r.o., 1996. ISBN 80-88799-24-4. S. 32 a 60.  
↑ Campbell, Neil A. and Reece Jane B. Biology. [s.l.] : Benjamin Cummings, 2007. ISBN 978-0321543257. Kapitola 42.  


=== Související články ===
Oběhová soustava
Elektrokardiogram
Wiggersův diagram


=== Literatura ===
Silbernagl S., Despopoulos A.: Atlas fyziologie člověka. Grada Avicenum, Praha, 1993
Stanislav Trojan a kol.: Lékařská fyziologie. Grada, Praha, 2003
Kolektiv autorů, Koldův atlas veterinární anatomie. Grada, Praha, 1999
Hugo Černý, Veterinární anatomie, Novico, Brno, 2002


=== Externí odkazy ===
 Obrázky, zvuky či videa k tématu srdce ve Wikimedia Commons
 Slovníkové heslo srdce ve Wikislovníku
 Téma Srdce ve Wikicitátech
(anglicky) HeartWorks - realistický 3D model srdce
(anglicky) Srdce a krení oběh (animace)
(anglicky) Srdce a krevní oběh
(anglicky) Srdeční choroby
(anglicky) eMedicine: Anatomie srdce
(anglicky) Portál srdce