ké hry nebo Asijské hry.
Existují nebo existovaly i různé sportovní hry, které doplňovaly hry olympijské. Příkladem jsou Světové hry pro sporty, které nejsou v olympijském programu, X Games pro extrémní a adrenalinové sportovní disciplíny nebo již zaniklé Hry dobré vůle. Známé jsou i univerziády, tedy sportovní soutěže pořádané pro studenty (vysokých) škol.


==== Fotbal ====
Sledovaností se olympijským hrám vyrovná Mistrovství světa ve fotbale, konané rovněž jednou za čtyři roky. Jeho popularita souvisí s celosvětovou popularitou fotbalu jako takového a s faktem, že olympijského turnaje ve fotbale se neúčastní nejlepší hráči jednotlivých zemí.
Velice sledované je (díky největší koncentraci světových fotbalových velmocí) také Mistrovství Evropy ve fotbale, v posledních několika letech zaznamenalo díky mnoha hráčům hrajícím v Evropě raketový nárůst popularity i fotbalové mistrovství Afriky zvané Africký pohár národů.
Světově nejsledovanější pravidelnou soutěží je další fotbalová soutěž - evropská Liga mistrů. Hranice svých států významem a popularitou daleko překračují i nejvyšší fotbalové ligy v západoevropských zemích - především anglická, španělská a německá.


==== Další významné soutěže ====
Mezi dalšími soutěžemi, u kterých lze mluvit o celosvětové popularitě a sledovanosti, jsou:
severoamerické profesionální ligy v mužských kolektivních sportech: Major League Soccer, Major League Baseball, NHL, National Football League, NBA
automobilové soutěže, především závody Formule 1
velké tenisové turnaje jako Wimbledon, French Open, Us Open, Australian Open
významné golfové turnaje PGA Tour
cyklistické Tour de France
Mistrovství světa v široce rozšířených sportech - např. v lehké atletice, basketbalu nebo kriketu


== Literatura ==
Bohuslav Brouk: Stoupa života, nákladem vlastním, Praha 1939


== Související články ==
Seznam olympijských sportů
Seznam sportovních disciplín
Uznaný sport


== Externí odkazy ==
 Slovníkové heslo sport ve Wikislovníku
 Téma Sport ve Wikicitátech