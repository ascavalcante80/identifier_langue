ci Kongensgate, v bezprostřední blízkosti Torgetu, se zachoval starý dům Hornemanngården a lékárna U labutě - jsou to krásné dřevěné stavby z 18. století. Ve sklepě spořitelny na Torgetu se našly zbytky kostela svatého Řehoře z 12. století a jsou zpřístupněny veřejnosti. Dnes v Trondheimu zbyly z devíti kostelů jen další dva, ruiny kostela svatého Olafa nedaleko dómu a dalšího kostela Lade na stejnojmenném panském dvoře ve východní části města.
Hlavní regionální divadlo Trøndelag, je také v Trondheimu, je to údajně nejstarší činné divadlo ve světě.


=== Pamětihodnosti mimo centrum ===

Na východním břehu řeky Nidelvy stojí pevnost Kristiansten ze 17. století. Časně ráno je odtud nejkrásnější pohled na město. Naproti tomu Trøndelag Folke Museum (Trøndelagské národopisné muzeum), které leží na západním konci města, se nejpěkněji vyjímá ve večerním osvětlení. Můžeme si tu prohlédnout 55 dřevěných domů z Trøndelagu, stany Saamů a zbytky starého hradu krále Sverreho.
Pod muzeem, v ohybu Sverdrupsveienu k Byåsvei, je další místo s pěkným výhledem. Třetí možnost, jak si prohlédnout město s výšky, nabízí otáčivá restaurace na 85 metrů vysoké televizní věži na kopci při východní straně města.
Nedaleko silnice E 6, u výjezdu z města na sever, stojí starý panský dvorec Ringve Gård. Uprostřed nově založené botanické zahrady tu stojí Muzeum hudebních nástrojů. Vystavují se tu v historicky chronologickém uspořádání hudební nástroje a demonstruje se také způsob, jakým se na ně hraje, včetně zvukových efektů a ukázek. V létě pořádá komorní soubor Ringve koncerty historických hudebních nástrojů.


== Vzdělání ==

Trondheim se nazývá městem studentů. V průměru každý šestý obyvatel je student. Ve městě se nachází 11 vysokých škol. Trondheim katedralskole ("Trondheimská katedrální škola") byla založena v roce 1152 a je nejstarším gymnáziem v Norsku, zatímco Brundalen videregående skole je se svými 1100 žáky a 275 zaměstnanci největší v celém kraji Sør-Trøndelag.
V Trondheimu také sídlí Norská technicko-přírodovědecká univerzita (Norges Teknisk-Naturvitenskapelige Universitet, NTNU), kterou navštěvuje přes 20 000 studentů, tím zaujímá druhé místo co do velikosti tohoto typu v zemi. Dalších asi 7000 studentů navštěvuje Vysokou školu Sør-Trøndelag (Høgskolen i Sør-Trøndelag, HiST). Tisíce studentů z celého Norska sem dorazily studovat na NTNU a HiST, což znamená že je současný počet obyvatel města o trochu vyšší než se oficiálně uvádí.
Dále se v Trondheimu nachází regionální nemocnice St. Olav University Hospital (St. Olavs Hospital Universitetssykehuset i Trondheim) a SINTEF - největší nezávislá výzkumná organizace ve Skandinávii s 1800 zaměstnanci.
V Trondheimu existuje 99 základních škol, gymnázium a 3 mezinárodní školy.


== Různé ==
Místní noviny Adresseavisen jsou nejstaršími novinami v Norsku a jejich činnost je doložitelná už od roku 1767. Regionální televizní stanice jsou Norsk Rikskringkasting Trøndelag a TVTrøndelag.


== Partnerská města ==


== Externí odkazy ==
 Obrázky, zvuky či videa k tématu Trondheim ve Wikimedia Commons
Oficiální strana města