ánící se mužstvo obvykle využívá bloky, kdy buď dva nebo všichni tři přední hráči vedle sebe současně vyskočí s nataženýma rukama, čímž se soupeři snaží zabránit v přenesení míče přes síť.
Samozřejmě ne každá rozehra vypadá přesně takto, velice důležitou součástí taktiky ve volejbalu je moment překvapení, takže někdy nahrávač pouze předstírá nahrávku, čímž od sebe odpoutá blokující hráče, načež překvapivým úderem (ulitím) pošle míč těsně za síť.


== Varianty ==
Existuje několik variant volejbalu a dalších sportů, které mají s volejbalem mnohé podobné rysy:


=== Volejbalové debly ===
Volejbalové debly se hrají ve dvojici na polovině běžného hřiště. Hrají se kategorie mužů, žen a zvláště oblíbené mixy. Pravidla jsou prakticky totožná s běžným volejbalem, změny jsou hlavně v následujícím:
velikost hřiště a počet hráčů (2 proti 2)
hraje se bez antének
bloky se počítají jako dotyk míče
je povoleno tahání míče při útoku


=== Plážový volejbal ===
Související informace naleznete také v článku Plážový volejbal.
Plážový volejbal (beach volleyball) je varianta volejbalu hraná na menším pískovém hřišti, přičemž zde mužstva sestávají pouze ze dvou hráčů na každé straně. Jemný písek umožňuje obranné zákroky, které by na tvrdém povrchu byly nebezpečné, proto je plážový volejbal divácky velice atraktivní (nemluvě o tom, že hráči a hráčky obvykle nehrají v dresech, ale v plavkách). Pravidla jsou prakticky totožná s běžným volejbalem, změny jsou hlavně v následujícím:
velikost hřiště a počet hráčů
bloky se počítají jako dotyk míče
zákaz ulití míče


=== Smíšený volejbal ===
Volejbalový zápas obvykle hrají pouze muži nebo pouze ženy. Existuje speciálně upravená verze pravidel pro smíšená družstva, podle kterých:
Musí být v týmu alespoň dvě ženy
Ženy hrají většinou nahrávačky
Tato kategorie je označována jako 4+2 (4 muži + 2 ženy)


== Externí odkazy ==
 Obrázky, zvuky či videa k tématu Volejbal ve Wikimedia Commons
Český volejbalový svaz (ČVS)
Mezinárodní volejbalová federace (FIVB)
Web pro ty, kteří to s volejbalem myslí vážně nebo se chtějí jen zabavit (HANIKVOLLEYBALL.CZ)
Server o českém volejbalu (VOLEJBAL.CZ)
Server pro volejbalisty (CESKY-VOLEJBAL.CZ)
Volejbal na Volley Country – nej volejbal na netu
Extraliga muži – historický přehled vítězů
Extraliga ženy – historický přehled vítězek