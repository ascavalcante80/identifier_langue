erenci roku 1917. Tekla krev statisíců, trpěly miliony a pacifista Wilson, aby ukončil válku, byl ochoten obětovat naši samostatnost a zaručiti celistvost habsburské říše výměnou za separátní mír. V Anglii a především ve Francii, ale čtrnáct bodů nikdo nebral vážně na vědomí. Bylo jasné, že jejich cílem je potrestat Německo tak tvrdě, že už se nikdy nevrátí jako evropská velmoc. Wilson ale plný nadšení v prosinci 1918 přicestoval do Evropy a podnikl triumfální cestu po hlavních městech zemí Dohody. Na následné konferenci v Paříží se tvrdohlavě držel svých pozic. Aby byl přijat vznik Společnosti národů, ustoupil svým spojencům v mnohém, například v otázce reparací či volného obchodu.
Skutečná životní prohra ale čekala na Wilsona v jeho vlastní zemi. Ve Spojených státech se idea Společnosti národů setkala s nepochopením. Amerika nebyla připravena podřídit se mezinárodnímu konsenzu. Když bylo jasné, že mírová smlouva nezíská v Senátu dvoutřetinovou většinu potřebnou k ratifikaci, pokusil se Wilson změnit veřejné mínění propagační cestou po celé zemi. Ohromné pracovní nasazení se ale podepsalo na jeho zdraví, v září 1919 po záchvatu mrtvice částečně ochrnul. Po tři měsíce se neobjevil na veřejnosti, spojení s vnějším světem zajišťovala jeho druhá žena a osobní lékař. Mezitím byla mírová smlouva Senátem definitivně zamítnuta. USA do Společnosti národů nikdy nevstoupily.


== Smrt ==

Wilson už nikdy neopustil Washington, D.C. , kde 3. února 1924 zemřel.


== Hodnocení Wilsonova prezidentství ==
Přestože byl praktický výsledek Wilsonova působení nejednoznačný, zůstal v mnohém důležitým průkopníkem. Spoluzakladatel současné OSN Franklin Delano Roosevelt se cítil být dědicem jeho odkazu. Wilsonových Čtrnáct bodů je dodnes nenaplněno, ale položily základ mnoha moderním institucím mezinárodní spolupráce a kolektivní bezpečnosti.


== Odkazy ==


=== Reference ===


=== Literatura ===
Geršov, Z. M.: Woodrow Wilson, Svoboda, Praha, 1987
Maurois, A.: Dějiny USA v letech 1917-1961, Mladá fronta, Praha 1966
Pečenka, M., Luňák, Petr a kol.: Encyklopedie moderní historie, Libri, Praha, 1995
Smith, P.: America enters the world: a people’s history of the Progressive Era and World War I, Penguin Books, New York 1991
Tindall G. B., Shi D.E.: Dějiny Spojených států amerických, NLN, Praha 1996


=== Související články ===
Wilsonova socha ve Vrchlického sadech


=== Externí odkazy ===
 Galerie Woodrow Wilson ve Wikimedia Commons
 Osoba Woodrow Wilson ve Wikicitátech
Woodrow Wilson - video z cyklu České televize Historický magazín