uzemnit (pokud možno vně domu), propojením anténního svodu s uzemněním. V minulosti bývalo základním pravidlem všech někdejších posluchačů, mít anténu uzemněnou vždy, když krystalku neposlouchali, aby ji (v případě jejich dlouhodobé nepřítomnosti) nemohlo bouřkové přepětí nějak poškodit nebo způsobit úraz nebo požár. Ze stejného důvodu také nikdy neposlouchali krystalku, pokud se k jejich stanovišti blížila bouřka.


== Uzemnění krystalky ==
Uzemnění tvoří nedílnou část krystalky a je pro její správnou funkci zcela nezbytné. Tvoří protipól antény.
Uzemnit krystalku je možné připojením vodiče na zakopanou zemnící desku (používanou pro hromosvody) nebo na pozinkovanou ocelovou vodovodní trubku délky alespoň 1 metr, zaraženou do vlhké půdy.
Jako uzemnění jde použít i vodovodní, plynové nebo teplovodní potrubí v domě.
Není vhodné uzemnit krystalku na kolíček v elektrické zásuvce, protože krystalka bude rušena nežádoucími signály šířícími se po elektrické síti.
Uzemnění musí být schopné odvést případné přepětí vzniklé za bouřky (míněno vysokonapěťový statický náboj, nikoli přímý úder blesku). Průřez vodiče 4mm2 (se žlutozelenou izolací).


== Odkazy ==
 Obrázky, zvuky či videa k tématu Krystalka ve Wikimedia Commons http://abcdimenze.wz.cz/elektronika/krystalky.htmlhttp://abcdimenze.wz.cz/elektronika/anteny.htmlhttp://mujweb.cz/pjenicek/radio/navodyj1/kryst1.htmlhttp://expedicebilytesak.sweb.cz/clenove/portrety/OK2TAR/mezi-kopanci-a-zkraty/proc-krystalka-nehraje.htmhttp://www.ok1cjb.cz/index.php?option=com_content&view=article&id=710:3-830&catid=25:historie&Itemid=32http://ok1ike.c-a-v.com/soubory/jak_kryst.htmhttp://rexhammer.sweb.cz/texty/radio.htmhttp://www.radiosvet.wz.cz/lw1/lw_1.html