Správní knihovna města Paříže), Bibliothèque des littératures policières (Knihovna detektivní literatury), Médiathèque musicale de Paris (Hudební mediotéka), další knihovny se specializují na výtvarné a užité umění (Bibliothèque Forney), feminismus (Bibliothèque Marguerite Durand), literaturu pro děti a mládež (Bibliothèque de l'Heure Joyeuse), kinematografii (Bibliothèque du cinéma François-Truffaut, Cinémathèque Robert-Lynen, Forum des images) a turismus (Bibliothèque du tourisme et des voyages).

Ve městě se rovněž množství univerzitních knihoven sloužící jednotlivým univerzitám. Největší je Bibliothèque Sainte-Geneviève (pro univerzity Paříž I, Paříž II, Paříž III, Paříž IV a Paříž VII), která má všeobecné zaměření. Obdobně i Bibliothèque de la Sorbonne (univerzity Paříž I, Paříž III, Paříž IV, Paříž V a Paříž VII) nemá úzkou profilaci. Jiné knihovny jsou specializované na dané obory, např. lékařství (Bibliothèque interuniversitaire santé), přírodní vědy (Bibliothèque Jussieu, Bibliothèque Pierre-et-Marie-Curie), právo a ekonomii (Bibliothèque Cujas, Bibliothèque Sainte-Barbe), společenské vědy (Bibliothèque de sciences humaines et sociales Paris Descartes-CNRS), lingvistiku (Bibliothèque interuniversitaire des langues orientales, Bibliothèque universitaire des langues et civilisations) nebo francouzskou literaturu (Bibliothèque littéraire Jacques Doucet).
Rozsáhlé knihovny mají i jiné veřejné instituce, ať už Národní shromáždění (Bibliothèque de l'Assemblée nationale), Francouzský statistický úřad (Bibliothèque centrale de l'Institut national de la statistique et des études économiques) nebo Francouzský institut architektury (Bibliothèque de la Cité de l'architecture et du patrimoine) aj.
Ke specializovaným knihovnám patří např. Bibliothèque du Film (kinematografie), Médiathèque Musicale Mahler (hudba), Polská knihovna (polské dějiny a kultura) nebo knihovna Saulchoir (náboženství).


== Regionální médiaEditovat ==
Tisk
Regionální deník Le Parisien vychází v deseti departementálních mutacích, z nichž jedna je určena pro Paříž. Vycházejí zde čtyři bezplatné deníky – tři vycházejí ráno (20 minutes, Direct Matin a Métro) a jeden je večerník (Direct Soir), které jsou většinou distribuovány ve veřejné dopravě. Přehled o kulturním programu v metropoli přinášejí týdeníky L'Officiel des spectacles a Pariscope.

Televize
Kromě celostátního kanálu France 3, který vysílá regionální program, je v Paříži několik místních televizních společností. Télif (Télévision Île-de-France) je televizní kanál šířený kabelem, satelitem a ADSL, který spojuje několik místních televizních společností: VOTV (Val-d'Oise), Télessonne (Essonne), TVM Est parisien (Seine-Saint-Denis), TVFil78 (Yvelines) a RTV (Rosny-sous-Bois). Dalších sedm televizí sdílí jeden kanál: NRJ Paris, IDF 1, Cap 24, Demain IDF, BDM TV, Cinaps TV a Télé Bocal.
Od roku 2001 vysílaly v Paříži též dvě televize nezákonně. Zaléa TV a Teleplaisance.org, tvořená pouze amatéry. Oba kanály vysílají od roku 2007 přes internet.
Rozhlas
První rozhlasová stanice Radio Tour Eiffel začala v Paříži vysílat pro veřejnost 24. prosince 1921. Na rozdíl od jiných zemí bylo ve Francii umožněno i soukromé vysílání, první pařížská soukromá stanice Radiola získala licenci již v roce 1922. Dnes zde existuje několik desítek regionálních rádií různého zaměření.
Internet
Město Paříž provozuje vlastní internetové stránky www.paris.fr a rovněž síť Wi-Fi pro bezplatné internetové připojení v městských parcích, knihovnách, muzeích a radnicích po dobu jejich otevření veřejnosti. Jedno připojení trvá maximálně dvě hodiny, poté musí být obnoveno. Dalším elektronickým kanálem jsou světelné informační panely v ulicích, které přinášejí nejen zprávy o aktuální dopravní situaci, ale rovněž o kulturních akcích nebo počasí. V roce 2003 umožnil starosta tehdejší Bertrand Delanoë využití těchto tabulí ke zveřejnění asi 3600 milostných vzkazů ke Dni svatého Valentýna, které lidé poslali na internetovou adresu pařížské radnice.


== KulturaEditovat ==
Podrobnější informace naleznete v článku Kultura Paříže.

Paříž je ve Francii kulturním městem prvního řádu. Pro místní obyvatele i turisty nabízí nepřeberné množství kulturních institucí – přes 150 muzeí a 200 galerií, asi 100 divadel, přes 650 kin a více než 10 000 restaurací. Nabídka kulturních událostí zahrnuje po celý rok četná divadelní a operní představení, koncerty, výstavy, hudební a filmové festivaly, módní přehlídky, ale i sportovní akce.


=== Krásná uměníEditovat ===
Nejstarším hmotným dokladem o existenci divadla v Paříži je Arènes de Lutèce nacházející se v ulici Rue Monge v 5. obvodu. Stavba sloužila jako římský amfiteátr i aréna, pochází z 1. století n. l. a využívala se až do konce 3. století. Její kapacita byla zhruba 17 000 osob.

Vzhledem k centralistické tradici sídlí nejvýznamnější divadelní, operní a baletní soubory v hlavním městě. Pařížská národní opera založená roku 1669 hraje v dějinách opery významnou roli. Dnes má k dispozici dva operní domy. Opéra Garnier byla otevřena 5. ledna 1875 a nese název podle svého architekta Charlese Garniera. Od roku 1989 slouží především pro představení baletu a klasických oper a je rozlohou největším divadlem na světě.
Hudební tradice v Paříži sahá až do středověku, kdy zde na konci 12. století byla založena škola při Notre-Dame. V Paříži se nachází mnoho koncertních sálů, z nichž nejslavnější je Olympia. Významné jsou rovněž sály Bataclan, Folies Bergère nebo Zénith. Ve výstavbě je Philharmonie de Paris, která je součástí Cité de la musique. Koncerty populární hudby se často konají v Palais omnisports de Paris-Bercy. Mazi významné autory hudby, kteří působili v Paříži, se řadí Frédéric Chopin Hector Berlioz a Johann Strauss st., v moderní době např. Édith Piaf.
Také filmové projekce mají v Paříži velkou tradici. Dne 28. prosince 1895 bratři Lumièrové uskutečnili v Salon indien du Grand Café první filmové promítání pro veřejnost. V Paříži se nachází velké množství kin, které měly v roce 2006 celkem 376 sálů, z nichž bylo 150 nezávislých a 89 uměleckých. Poskytují velkou nabídku, každý týden se promítá přibližně 450 až 500 různých filmů a roční návštěvnost přesahuje 27 miliónů diváků (údaje z roku 2006).


=== Muzea a galerieEditovat ===
Paříž spolu s regionem Île-de-France disponuje největší muzejní nabídkou ve Francii jak do počtu muzeí, tak i do rozsahu a různorodosti jejich sbírek.

Nejstarší muzeum, které je zároveň největším co do rozlohy a sbírek je Louvre. S návštěvností 8,3 miliónu v roce 2006 je Louvre zdaleka nejnavštěvovanějším muzeem na světě. Muzeum bylo založeno v roce 1793 a jeho exponáty pokrývají období od starověku do konce 19. století.
Také jiná muzea mají celosvětovou reputaci jako Národní muzeum moderního umění a Musée d'Orsay představující umění 2. poloviny 19. století (1848–1914). Tato tři muzea mají statut národních institucí a jsou zřizována francouzským státem, obdobně jako např. Musée national du Moyen Âge (Národní muzeum středověku), Musée du quai Branly (mimoevropské umění) atd. Další jsou řízena jednotlivými ministerstvy jako např. Musée de l'Armée (v Invalidovně).
Město Paříž provozuje několik vlastních muzeí, z nichž nejvýznamnější je Musée Carnavalet věnované dějinám Paříže, dále pařížské katakomby, Petit Palais, Palais de Tokyo (moderní umění), Musée Cernuschi (asijské umění), Musée des arts décoratifs (dekorativní umění) aj.


=== GastronomieEditovat ===

Související informace naleznete také v článku Francouzská kuchyně.
První restaurace v moderním smyslu vznikly v Paříži v 18. století. Termín restaurace se objevil v roce 1765, kdy jeden provozovatel vývařovny polévek získal povolení prodávat též jehněčí s omáčkou. Od té doby se restaurací nazývaly podniky, které nabízely různé druhy jídel. Před Velkou francouzskou revolucí nebylo v Paříži ani 100 restaurací, neboť zde byla omezení v podobě cechovních práv, která zakazovala prodávat různé typy jídel v jednom podniku. Teprve po revoluci, kdy byla omezení zrušena, počet restaurací narůstal. Pařížské restaurace provozovali většinou kuchaři, kteří původně pracovali ve šlechtických rodinách a po jejich emigraci začali podnikat v pohostinství. Tím rozšířili mezi měšťanské vrstvy styl vaření, který do té doby neznali.
Rovněž kavárny se staly nedílnou součástí francouzské kultury a jejich obliba rostla od roku 1670, kdy byla otevřena Café de la Régence. Dnes je nejstarší kavárnou v Paříži Café Procope zprovozněná v roce 1686. Kavárny byly velmi populární v 18. století, od poloviny 19. století se rozšířily i na chodníky a bulváry.
V té době se Paříž napojila na železnici a během následné průmyslové revoluce se do Paříže začali stěhovat obyvatelé z různých částí Francie, kteří si s sebou přinášeli gastronomické rozmanitosti jednotlivých regionů. Vznikly tak specializované rybí restaurace, restaurace s alsaskou nebo provensálskou kuchyní. Rovněž příchod imigrantů ze zahraničí, ať už z evropských zemí nebo z Maghrebu či Asie přinesl ještě větší kulinářskou rozmanitost, takže dnes Paříž nabízí kuchyně pěti kontinentů.
K nejproslulejším podnikům patří restaurace Maxim's a kavárny Café de Flore, La Coupole, La Rotonde, Les Deux Magots nebo Café de la Paix.


=== SportEditovat ===
Podrobnější informace naleznete v článku Sport v Paříži.
Sport patří v hlavním městě tradičně k významným událostem během celého roku. Od konce 19. století hrála Paříž důležitou roli v šíření a organizaci moderního sportu. V Paříži byl poprvé udělen titul „mistr světa“ (1740 ve hře jeu de paume), poprvé použit metrický systém v atletice (1798), proběhlo zde první soutěžní parkurové skákání (1866), první cyklistický závod (1868), první turnaj v moderním šermu (1893), ženy mohly poprvé soutěžit na olympijských hrách (1900).

Ve 20. století se rozšířila obliba fotbalu. První fotbalový šampionát ve Francii se konal v Paříži v roce 1894. 21. května 1904 byla v Paříži založena FIFA, která později přesídlila do Švýcarska. Fotbal se ve větším měřítku prosadil ve 20. letech, kdy bylo založeno množství fotbalových klubů (Red Star, Racing, Olympique, CASG, Stade français aj.) Také první mistrovství ve fotbale žen se konalo v Paříži v roce 1918 a odehrávalo se až do roku 1937. Poté bylo mistrovství obnoveno až v roce 1970. Mistrovství světa ve fotbale se naposledy konalo v Paříži v roce 1998 a pro tuto příležitost byl na pařížském předměstí Saint-Denis postaven Stade de France. K nejvýznamnějším sportovním organizacím patří fotbalový klub Paris Saint-Germain.
Vznikla zde řada mezinárodních sportovních federací a i když mnohé přesídlily do Švýcarska, jiné zůstaly sídlit v Paříži. Právě na Sorbonně přednesl v listopadu 1892 baron Pierre de Coubertin výzvu k obnovení olympijských her. Mezinárodní olympijský výbor byl založen v Paříži 23. června 1894 u příležitosti prvního olympijského kongresu. V Paříži se konaly hned druhé olympijské hry (1900) a poté ještě osmé (1924). Kandidaturu na 30. letní hry v roce 2012 však Paříž prohrála s Londýnem.
K hlavním pařížským sportovištím patří Parc des Princes, Stade Roland Garros, Stade Sébastien-Charléty, Stade Jean-Bouin nebo Stade Pierre de Coubertin. Palais omnisports de Paris-Bercy a Palais des Sports de Paris slouží vedle sportovních utkání také ke kulturním účelům, především koncertům. Paříž má rovněž 35 plaveckých bazénů, včetně dvou 50metrových.


== Partnerská městaEditovat ==


== GalerieEditovat ==


== OdkazyEditovat ==


=== PoznámkyEditovat ===
↑ Bez Boulogneského a Vincenneského lesa, které jsou neobydlené, činí rozloha města 86,9 km2, v takovém případě dosahuje hustota zalidnění 24 782 ob/km2 (viz geografické údaje o Paříži).


=== ReferenceEditovat ===
↑ (francouzsky) Statistika INSEE
↑ (francouzsky) Statistika INSEE
↑ (francouzsky) Statistika INSEE
↑ a b (francouzsky) Seznam kolektivních držitelů Řádu čestné legie
↑ a b (francouzsky) Seznam měst vyznamenaných Válečným křížem 1914–1918
↑ a b (francouzsky) Udělení Řádu osvobození Paříži
↑ (francouzsky) Databáze filmové akademie
↑ (francouzsky) Údaje INSEE
↑ (francouzsky) Le «Domaine des Sources de la Seine»
↑ (francouzsky) Stránky o Pařížském poledníku
↑ (francouzsky) Pařížská pánev
↑ (francouzsky) Pařížská pánev
↑ (francouzsky) Lac inférieur
↑ (francouzsky) Lac supérieur
↑ a b (francouzsky) Pitná voda na stránkách města Paříže
↑ a b c (francouzsky) Statistické údaje o počasí v Paříži
↑ (francouzsky) Statistické údaje INSEE 2008
↑ (francouzsky) Statistické údaje INSEE 2007
↑ (francouzsky) Statistické údaje INSEE
↑ (francouzsky) Statistické údaje INSEE
↑ (francouzsky) Statistické údaje INSEE o věku v Paříži
↑ (francouzsky) Statistické údaje INSEE o věku ve Francii
↑ (francouzsky) INSEE: vývoj a struktura populace, s. 1
↑ (francouzsky) INSEE: počty bytů, s. 12
↑ (francouzsky) Statistika INSEE o pařížské populaci, s. 12
↑ (francouzsky) Statistické údaje INSEE o domácnostech v Paříži
↑ (francouzsky) Statistické údaje INSEE o rodinách v Paříži
↑ (francouzsky) Statistické údaje INSEE o počtech dětí v rodinách
↑ (francouzsky) L'évolution démographique récente en France: dix ans pour le pacs, plus d'un million de contractants (tabulka č. 16 v příloze)
↑ (francouzsky) Statistické údaje INSEE o plodnosti v regionu Île-de-France
↑ (francouzsky) Přehled francouzských departementů podle poměru odvedených daní
↑ a b c (francouzsky) Poměr bohatých a chudých vrstev obyvatel v Paříži, INSEE
↑ (francouzsky) Údaje o obyvatelstvu Paříže
↑ (francouzsky) Statistické údaje INSEE o imigraci
↑ (francouzsky) Němečtí přistěhovalci v roce 1820
↑ (francouzsky) Češi a Slováci ve Francii od konce 19. století
↑ (francouzsky) Židé ze střední a východní Evropy ve Francii od roku 1880
↑ (francouzsky) Dějiny imigrace ve Francii
↑ (francouzsky) Američané ve Francii od 18. do 21. století
↑ (francouzsky) Jean-Pierre Hassoun - Yinh Phong Tan, Les Chinois de Paris: minorité culturelle ou constellation ethnique?, Terrain, numero-7 - Approches des communautés étrangères en France (octobre 1986)
↑ (francouzsky) Přehled rad čtvrtí na stránkách města Paříže
↑ (francouzsky) Sarkozy relance le projet d'un « Grand Paris »
↑ (francouzsky) «Grand Paris»: les élus réagissent
↑ (francouzsky) Métropole du Grand Paris : une minirévolution institutionnelle
↑ (francouzsky) Čestní občané na stránkách města Paříže
↑ (francouzsky) Zákon č. 7072
↑ (francouzsky) Annie Fourcaut, Emmanuel Bellanger, Mathieu Flonneau, Paris/Banlieues, conflits et solidarités, Creaphis, Grâne 2007, 478 s., ISBN 978-2-913610-97-2, s. 160
↑ (francouzsky) Faut-il agrandir Paris?
↑ a b (německy) Zeitschrift des Königlich Preussischen statistischen Bureaus
↑ (francouzsky)-(anglicky) Statistické údaje o turismu v Paříži za rok 2008, s. 24
↑ (anglicky) Zařazení nábřeží Seiny v Paříži do Světového dědictví
↑ (anglicky) Přehled ekonomiky Paříže
↑ (anglicky) Ekonomika Paříže a regionu
↑ (anglicky) Srovnání měst na CNN (2008)
↑ (francouzsky) Frédéric Gilli, La région parisienne entre 1975 et 1999: une mutation géographique et économique
↑ (francouzsky) Charakteristika průmyslu v Paříži
↑ (francouzsky) Statistické údaje INSEE o mzdách v Paříži
↑ (francouzsky) Statistické údaje INSEE
↑ (francouzsky)-(anglicky) Statistické údaje o turismu v Paříži za rok 2008, s. 23
↑ a b (francouzsky)-(anglicky) Statistické údaje o turismu v Paříži za rok 2008, s. 18
↑ (francouzsky)-(anglicky) Statistické údaje o turismu v Paříži za rok 2008, s. 4–5
↑ (francouzsky)-(anglicky) Statistické údaje o turismu v Paříži za rok 2008, s. 5
↑ a b Louvre stále nejnavštěvovanějším muzeem světa, Ihned.cz, 22. 1. 2007
↑ a b Pařížský Louvre obhájil pozici nejnavštěvovanějšího muzea na světě, Ihned.cz, 13. 1. 2010
↑ (francouzsky)-(anglicky) Návštěvnost 50 nejvýznamnějších památek v Paříži (s. 2)
↑ (francouzsky)-(anglicky) Statistické údaje o turismu v Paříži za rok 2008, s. 9
↑ (francouzsky)-(anglicky) Statistické údaje o turismu v Paříži za rok 2008, s. 12–13
↑ (francouzsky)-(anglicky) Obsazenost pařížských hotelů (s. 3)
↑ (francouzsky)-(anglicky) Statistické údaje o turismu v Paříži za rok 2008, s. 16–17
↑ Citliví Japonci trpí pařížským syndromem, Aktualne.cz, 23. 10. 2006
↑ (francouzsky) Historie obchodního domu Le Bon Marché
↑ (francouzsky) La Samaritaine rouvrira ses portes fin 2013
↑ (francouzsky) Bleší trh na Porte de Clignancourt - Saint-Ouen
↑ (francouzsky) Květinový a ptačí trh v Paříži
↑ (francouzsky) Stránky pařížských bukinistů
↑ (francouzsky) Vélib' na stránkách města Paříže
↑ (francouzsky) Dějiny nemocnice Hôtel-Dieu
↑ (francouzsky) Atlas de la démographie médicale française 2011, s. 16
↑ (francouzsky) Atlas de la démographie médicale française 2011, s. 17
↑ (francouzsky) Muzeum dějin lékařství
↑ (francouzsky) Muzeum ve vojenské nemocnici Val-de-Grâce
↑ (francouzsky) Muzeum v nemocnici sv. Ludvíka
↑ (francouzsky) Muzeum Assistance publique
↑ (francouzsky) Historie Pařížské univerzity
↑ (francouzsky) Historie Collège de France
↑ (francouzsky) Projekt výstavby kampusu Paris Rive Gauche
↑ (francouzsky) Nová budova Francouzské národní knihovny
↑ (francouzsky) Historie Francouzské akademie
↑ (francouzsky) Stránky Francouzské akademie věd
↑ (francouzsky) Historie Francouzské národní knihovny
↑ (francouzsky) Historie sbírky Enfer
↑ (francouzsky) Historie Mazarinovy knihovny
↑ (francouzsky) Oficiální stránky Bibliothèque publique d'information
↑ (francouzsky) Oficiální stránky Pařížských městských knihoven
↑ (francouzsky) Oficiální stránky Knihovny Sainte-Geneviève
↑ (francouzsky) Provozní údaje o Knihovně Sorbonna
↑ (francouzsky) Oficiální stránky Bibliothèque interuniversitaire santé
↑ (francouzsky) Oficiální stránky Bibliothèque universitaire Pierre-et-Marie-Curie
↑ (francouzsky) Oficiální stránky Bibliothèque Cujas
↑ (francouzsky) Oficiální stránky Bibliothèque Sainte-Barbe
↑ (francouzsky) Oficiální stránky Bibliothèque de sciences humaines et sociales Paris Descartes-CNRS
↑ (francouzsky) Oficiální stránky Bibliothèque universitaire des langues et civilisations
↑ (francouzsky) Oficiální stránky Bibliothèque littéraire Jacques Doucet
↑ (francouzsky) Oficiální stránky Bibliothèque du Film
↑ (francouzsky) Oficiální stránky Médiathèque Musicale Mahler
↑ (francouzsky) Oficiální stránky Polské knihovny
↑ (francouzsky) Oficiální stránky knihovny Saulchoir
↑ (francouzsky) Oficiální stránky Télif
↑ (francouzsky) Televize Zaléa TV
↑ (francouzsky) Stránky Teleplaisance.org
↑ (francouzsky) Seznam rozhlasových stanic v Paříži
↑ (francouzsky) Projekt WIFI na stránkách města Paříže
↑ (francouzsky) Seznam pařížských parků a zahrad s WIFI připojením
↑ Jaký byl letošní Valentýn?, 16. 2. 2003
↑ (francouzsky) Dějiny Pařížské opery
↑ (francouzsky) Údaje o kinech na stránkách města Paříže
↑ (anglicky) Dějiny Café de la Régence
↑ (francouzsky) Historie Café Procope


=== LiteraturaEditovat ===
Paříž. Země světa. leden 2015.   72 s.


=== Externí odkazyEditovat ===
 Obrázky, zvuky či videa k tématu Paříž ve Wikimedia Commons

 Slovníkové heslo Paříž ve Wikislovníku
 Kategorie Paříž ve Wikizprávách
Oficiální stránky Paříže (francouzsky)(anglicky)
Pařížské nábřeží na stránkách UNESCO (francouzsky)(anglicky)
Fotografie Paříže pořízená z věže kostela Saint-Sulpice v rozlišení 26 gigapixelů (anglicky)