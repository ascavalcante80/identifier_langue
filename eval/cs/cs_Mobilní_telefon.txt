a pro mobily gigahertzové pásmo nad rozsahem většiny konvenčních skenerů. Navíc většina současných mobilů je zabezpečena mnohými digitálními šifrovacími systémy. Existují též nové prostředky digitální komunikace jako textové zprávy a e-mail. Od roku 2004 i základní mobily mohou posílat a přijímat textové zprávy, které je dělají přístupnými na útoky červů a virů. Lepší mobily provozující e-mail mohou být napadeny viry, které se mohou šířit posíláním zpráv přes telefonní adresář. Důležitý problém je, že virus může dovolit cizím uživatelům přístup do mobilu pro nalezení hesel nebo firemních dat uložených na zařízení. Navíc viry mohou být použity na realizaci hovorů nebo posílaní zpráv na cizí účet. Na rozdíl od počítačů, které jsou omezeny jen na několik operačních systémů, mobily používají mnoho systémů vyžadujících separátní antivirové programy.
Agentury jako NSA či GCHQ mohou pravděpodobně mobilní telefon dálkově ovládat. Edward Snowden tvrdí, že mohou mobil vypínat a zapínat, zjišťovat polohu a nahrávat zvuky.


== Prodej ve světě ==
Světovou jedničkou v prodeji mobilních telefonů je dlouhodobě společnost Samsung. Jihokorejské LG se v roce 2008 stalo třetím největším výrobcem mobilů, v roce 2006 prodala společnost 64,4 milionů mobilů, v roce 2007 80,5 milionů mobilních telefonů a v roce 2008 již 196,6 milionů MT. Ekonomická krize nejvíce postihla americkou společnost Motorola, která zaznamenala v roce 2008 propad v prodeji oproti roku 2006 více než 127 % (2006: 217,4 mil; 2007: 159 mil; 2008: 99,9 mil.). Sony Ericsson sice zaznamenal výrazný nárůst v prodeji v uplynulých letech, rok 2008 byl ale pro společnost ztrátovým (2006: 74,8 mil; 2007: 103,4 mil; 2008: 99,9 mil. prodaných MT). Celkem bylo v roce 2008 prodáno 1177 mil. mobilních telefonů (2007: 1125,5 mil., 2006: 1018,8 mil.).
Rok 2009 by měl být podle odborníků nejhorším rokem v novodobé historii mobilních telefonů počínaje rokem 1983. V r. 2009 se prodalo 1133 mil. mobilů, což je sice poprvé méně než v roce předchozím, ale k nějakému dramatickému propadu nedošlo.


== Statistika používání v ČR (2008) ==
Na 100 lidí připadá 130 mobilních čísel, tzn. penetrace 130 %. 70 % Čechů si nepamatuje ani pět uložených čísel a polovina má v mobilu více než 150 kontaktů, navíc 42 % lidí si vůbec kontakty nezálohuje. Nejvíce telefonních čísel si ukládají muži ve věku 35 až 44 let. Třetina uživatelů mobilní telefon ztratila, nejvíce jde o muže do 24 let. Průměrná měsíční platba za mobil činí do 800 korun a dvě třetiny osob používají přístroj jako organizátor času. Nejčastěji si Češi mění přístroj jednou za dva roky – kupují nejvíce přístroj nižší střední třídy s fotoaparátem. Mobilní telefon vlastní každý druhý senior (už pro ně existují i speciální telefony pro seniory) a téměř každý student.


== Operační systémy mobilních telefonů (software) ==
Android (od Open Handset Alliance, Google)
Bada (od Samsung)
iOS (od Apple)
Symbian (od Nokia)
Windows Mobile (od Microsoft)
Windows Phone (od Microsoft)
MeeGo (od Nokia)
Maemo
Java
BlackBerry OS
Palm OS
webOS
Windows CE
Tizen (od Samsung)


== Odkazy ==


=== Reference ===
↑ Další izraelské prvenství: Nejmenší mobilní telefon na světě [online]. Eretz, 2009-7-23, [cit. 2009-07-23]. Dostupné online.  
↑ http://aktualne.centrum.cz/zahranici/evropa/clanek.phtml?id=702173#utm_source=tbr_centrum
↑ FCC.gov. Specific Absorption Rate (SAR) for Cellular Telephones [online]. [cit. 2014-04-14]. Dostupné online.  
↑ VRABLOVÁ, Vendula. Zdraví a mobilní telefon [online]. 2014-04-12, [cit. 2014-04-14]. Dostupné online.  
↑ http://www.bbc.com/news/uk-34444233 - Edward Snowden interview: 'Smartphones can be taken over'
↑ Psychickou poruchou zvanou nomofobie trpí každý druhý Čech. Novinky.cz [online].  [cit. 2008-11-27]. Dostupné online.  


=== Externí odkazy ===
 Obrázky, zvuky či videa k tématu mobilní telefon ve Wikimedia Commons
 Slovníkové heslo mobilní telefon ve Wikislovníku
(slovensky)Vplyv mobilných telefónov na človeka, dokument slovenské televize, 47 minut
TeleForum.cz – fórum pro všechny mobilní telefony