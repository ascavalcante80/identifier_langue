 Blagnac.
V Toulouse se nachází významné letiště Blagnac, odbavující téměř 6 milionů pasažérů ročně. Leží zde také menší letiště Lasbordes.
Hlavní vlakové nádraží se nazývá Matabiau.


== KomunikaceEditovat ==
Nad městem se tyčí radiový vysílač Bonhoure, 61 m vysoká vysílací věž, využívaná k přenosu TV a FM signálu.


== KulturaEditovat ==

Toulouse je běžně přezdíváno Ville Rose – Růžové město pro jeho charakteristickou cihlovou architekturu. Je místem bohaté a pestré kultury, návštěvníka mohou zaujmout například výrazné graffiti místní rodačky a světoznámé umělkyně Miss Van.
Žil zde známý spisovatel Antoine de Saint-Exupéry, autor například knihy Malý princ. V jeho domě (Hotel du Grand Balcon) je dnes umístěna stálá výstava, zaměřená na život a dílo tohoto tragicky zesnulého umělce. Malíř Henri de Toulouse-Lautrec ve skutečnosti z Toulouse nepocházel a používal ho pouze ve svém jméně, jakožto člen šlechtického rodu hrabat z Toulouse.
Nachází se zde sídlo Académie des Jeux floraux, obdoby Francouzské akademie pro okcitánsky hovořící regiony na jihu Francie. Toulouse se tak stalo neoficiální metropolí okcitánské kultury a společně s regionem Midi-Pyrénées si umístilo na svou vlajku tradiční okcitánský kříž.
Mezi místní gastronomické speciality patří například Saucisses de Toulouse – místní klobásky se zeleninou, cassoulet – dušené fazole s vepřovým masem a garbure – zelná polévka s drůběžím masem.


=== SportEditovat ===
Sídlí zde uznávaný ragbyový klub Stade Toulousain, osmnáctinásobný mistr Francie a čtyřnásobný vítěz nejprestižnější evropské klubové soutěže, Heineken Cupu. Na místním stadionu se také konaly zápasy mistrovství světa v ragby 2007.
Dalším významným klubem je fotbalový oddíl Toulouse FC, držitel třetího místa francouzské Ligue 1 Orange ze sezony 2006/2007. Na jeho hřišti se hrálo několik zápasů mistrovství světa ve fotbale 1998.


== GalerieEditovat ==


== Významní rodáci z ToulouseEditovat ==
Gaël Clichy, fotbalista
Pierre de Fermat, právník a matematik
Carlos Gardel, hudební skladatel (nejisté místo narození)
Alexandre Bida, malíř a rytec
Philippe Mexès, fotbalista
David Skrela, ragbista
Fabien Pelous, ragbista
Frédéric Michalak, ragbista
Claude Nougaro, spisovatel, textař a především jazzový zpěvák
Solène Jambaqué, ochrnutá lyžařka, několikanásobná medailista z paralympiády 2006 v Turíně.
Magyd Cherfi, bývalý zpěvák skupiny Zebda


== ReferenceEditovat ==
V tomto článku byl použit překlad textu z článku Toulouse na anglické Wikipedii.
↑ http://www.ademe.fr/midi-pyrenees/documents/a_3/cnes_dossier_presse.pdf [online]. [cit. 2007-05-30]. Dostupné online.  (francouzsky) 
↑ Bonhoure Transmission Tower [online]. . Dostupné online.  (anglicky) 


== Externí odkazyEditovat ==
 Obrázky, zvuky či videa k tématu Toulouse ve Wikimedia Commons
Oficiální stránka města
Oficiální stránka Velkého Toulouse
Letiště Blagnac
Virtuální prohlídka města