ouží Rakouské kulturní fórum.


=== Hudba ===

Až do dnešních dnů si v kulturním dění Rakouska udržela výsadní místo klasická hudba. Rakousko se může ohlížet zpět do historie na hudební velikány světového významu. K nejznámějším skladatelům svého času se mimo jiné řadí Wolfgang Amadeus Mozart, Joseph Haydn, Franz Schubert, Anton Bruckner, Johann Strauss starší, který zpopularizoval valčík, a Johann Strauss mladší, „král valčíku“. Milenci oblíbená hudba 20. století, to jsou také Gustav Mahler, Arnold Schönberg, Alban Berg a Anton von Webern. Tuto tradici klasické hudby následovalo také mnoho známých dirigentů, jako například Erich Kleiber, Herbert von Karajan, Karl Böhm, Nikolaus Harnoncourt nebo Franz Welser-Möst.
Novoroční koncert Vídeňských filharmoniků je světově známý a koná se každoročně 1. lednové ráno ve Vídeňském koncertním domě Wiener Musikverein. Koncert je přenášen televizí a zasahuje tak na Nový rok skoro miliardu lidí po celém světě. Hrané jsou především známé valčíky, polky a pochody, přičemž je vždy silně zastoupeno dílo rodu Straußů.
Pokud se však rozhlédneme za klasickou hudby je zajímavá především populární hudba, skupiny tzv. austropopu, jako S.T.S. nebo Austria3, sóloví umělci (Wolfgang Ambros, Georg Danzer a Rainhard Fendrich) nebo například úspěšná zpěvačka Christina Stürmer. Světově (především však v německy hovořících zemích) známá jména jsou také Hans Hölzl alias Falco, Hubert von Goisern a DJ Ötzi. Nezanedbatelného významu je však v Rakousku i lidová hudba a její kombinace s populární hudbou. Populárním zpěvákem těchto šlágrů je lyžař Hansi Hinterseer. Vedle toho existují také jednotlivé známé písně, které jsou dodnes známé. Za jmenování stojí například Vánoční píseň Tichá noc, svatá noc nebo na citeru hraná titulní píseň k filmu Der dritte Mann od Antona Karase.


=== Film ===
Dalším oborem, ve kterém se Rakušané dokázali proslavit je film a divadlo, mimo jiné jsou to Max Reinhardt, Karl Farkas, Curd Jürgens, Maximilian Schell, Romy Schneider, Senta Berger, Oskar Werner, O. W. Fischer, Otto Schenk, Klaus Maria Brandauer, Martin Kusej, Christoph Waltz. Známými režiséry Rakouska jsou například Erich von Stroheim, Billy Wilder, Fritz Lang, Josef von Sternberg, Otto Preminger, Robert Dornhelm, Michael Haneke, Ulrich Seidl nebo Hans Weingartner.


=== Literatura ===
Související informace naleznete také v článku Rakouská literatura.

K nejznámějším rakouským spisovatelům se řadí Franz Grillparzer, Joseph Roth, Johann Nestroy, Robert Musil, Karl Kraus, Friedrich Torberg, Felix Mitterer, Thomas Bernhard, Peter Handke, z žen pak Bertha von Suttner, oceněná Nobelovou cenou za mír v roce 1905, a Elfriede Jelineková, oceněná Nobelovou cenou za literaturu v roce 2004. K nejznámějším spisovatelům rakouských menšin patří například Janko Ferk, Gustav Janus a Florjan Lipus, který byl Petrem Handkem přeložen do němčiny.


=== Výtvarné umění ===
Zřejmě nejslavnější období rakouského malířství zažila Vídeň okolo roku 1900, kdy byla Vídeň centrem secese; tehdy zde působili mj. malíři Gustav Klimt, Oskar Kokoschka a Egon Schiele. V padesátých letech 20. století se objevila výrazná Vídeňská škola fantastického realismu, označovaná za pozdně surrealistické hnutí. V tomto období tvořil také Friedensreich Hundertwasser. Dalším výrazným fenoménem je vídeňský akcionismus 60. let (Günter Brus, Otto Muehl, Rudolf Schwarzkogler, Hermann Nitsch), pohybující se na pomezí malířství a divadla.
Mezi významné rakouské sochaře patří mj. Niclas Gerhaert van Leyden, Franz Xaver Messerschmidt, Fritz Wotruba, Alfred Hrdlicka, Bruno Gironcoli.


=== Věda ===
Rakousko bylo, především na začátku 20. století, jedním z vedoucích vědeckých center světa a přineslo mu geniální myslitele a výzkumníky, jako zakladatele kvantové fyziky Wolfganga Pauliho a Erwina Schrödingera, zakladatele psychoanalýzy Sigmunda Freuda, otce zoopsychologie Konrada Lorenze, výrobce automobilů Ferdinanda Porscheho, vynálezce Viktora Kaplana, průkopníka termodynamiky Ludwiga Boltzmanna, objevitele struktury benzolu Johanna Josefa Loschmidta, objevitele krevních skupin Karla Landsteinera, zachránce matek doktora Ignaze Semmelweise a konečně také ekonomy Carla Mengera a Friedricha Augusta von Hayeka.


=== Média ===
Většinu novinového trhu ovládají bulvární tituly v čele s Kronen Zeitung, mezi serióznější deníky patří Der Standard a Die Presse. V zemi působí veřejnoprávní rozhlas Österreichischer Rundfunk s několika stanicemi.


== Odkazy ==


=== Reference ===
↑ [1]
↑ Výklad názvu na
↑ John Dingley. On the Origin of Czech "Rakousko", Slovak "Rakúsko" // Harvard Ukrainian Studies. - Vol. 28. - No. 1/4 (Rus' Writ Large: Languages, Histories, Cultures: Essays Presented in Honor of Michael S. Flier on His Sixty-Fifth Birthday (2006)). - PP. 95-104.
↑ Encyklopedia Staropolska
↑ VEBER, Václav, a kol. Dějiny Rakouska. Praha : Nakladatelství Lidové noviny, 2002. Dále jen Dějiny Rakouska. ISBN 80-7106-491-2. S. 48–61.  
↑ Dějiny Rakouska. S. 61–73.
↑ Dějiny Rakouska. S. 73–114.
↑ Dějiny Rakouska. S. 114–120.
↑ Dějiny Rakouska. S. 120–331.
↑ Dějiny Rakouska. S. 332–368.
↑ Dějiny Rakouska. S. 369–471.
↑ Dějiny Rakouska. S. 472–543.
↑ Dějiny Rakouska. S. 544–596.
↑ CIA. The World Factbook - Austria [online]. REV. 2011-08-16, [cit. 2011-08-21]. Dostupné online.  (anglicky) 
↑ Seznam svátků Rakouské republiky: : http://www.nemecketexty.cz/2014/06/svatky-rakousku-nemecku/


=== Literatura ===
WIHODA, Martina. Dějiny Rakouska. Praha : Nakladatelství Lidové noviny, 2010. ISBN 978-80-7106-239-4.  


=== Související články ===
Předlitavsko
Evropa


=== Externí odkazy ===
 Obrázky, zvuky či videa k tématu Rakousko ve Wikimedia Commons
Rakousko na OpenStreetMap
 Slovníkové heslo Rakousko ve Wikislovníku
Vše o Rakousku
Rakouský turistický portál
Rakouský turismus
Rakouský lexikon (německy)
Informace o Rakousku, jeho vládě a parlamentu na úřadu spolkového kancléře (německy)
Dopravní služba ÖAMTC (německy)
Ministerstvo zahraničních věcí (německy)
Webové stránky Statistik Austria (anglicky, německy)
Rakousko-německý slovníček (německy)
Mapa spolkových úřadů (německy)
Dunajská monarchie, Rakousko-Uhersko, vč. informací a historických map (německy)
Největší Rakouské cyklostezky (info, foto, výškový profil, mapy,…)
Austria - Amnesty International Report 2011 [online]. Amnesty International, [cit. 2011-08-21]. Dostupné online.  (anglicky) 
Austria (2011) [online]. Freedom House, [cit. 2011-08-21]. Dostupné online.  (anglicky) 
Bureau of European and Eurasian Affairs. Background Note: Austria [online]. U.S. Department of State, 2011-05-26, [cit. 2011-08-21]. Dostupné online.  (anglicky) 
CIA. The World Factbook - Austria [online]. REV. 2011-08-16, [cit. 2011-08-21]. Dostupné online.  (anglicky) 
Zastupitelský úřad ČR ve Vídni. Souhrnná teritoriální informace: Rakousko [online]. Businessinfo.cz, 2011-05-01, [cit. 2011-08-21]. Dostupné online.  (česky) 
FELLNER, Fritz, a kol. Austria [online]. Encyclopaedia Britannica, [cit. 2011-08-21]. Dostupné online.  (anglicky)