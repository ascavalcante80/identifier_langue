 disponují morfologickými kategoriemi rodu, čísla a pádu; zpravidla slova s větněčlenskou platností podmětu nebo předmětu, ale i slova s funkcí doplňku nebo jmenné části přísudku, pokud nejsou v morfologických kategoriích závislá na jiném substantivu, a slova ve funkci neshodného přívlastku)
syntaktická adjektiva (rozvíjejí substantivum a v morfologických kategoriích rodu, čísla a pádu se shodují s řídícím substantivem, zpravidla jako shodný přívlastek; dále slova ve jmenné části přísudku nebo v pozici doplňku, pokud se jejich morfologické kategorie (rod, číslo, pád) shodují s jiným substantivem v klauzi)
syntaktická adverbia (slova s funkcí přísudku klauze řídící nebo závislé)
syntaktická slovesa (vyjadřují událost)

sémantické slovní druhy jsou čtyři kategorie uzlů komplexního typu podle tektogramatické roviny (na základě t-lematu a funktoru):
sémantická substantiva (vyjadřují substanci)
sémantická adjektiva (vyjadřují vlastnost)
sémantická adverbia (vyjadřují okolnost)
sémantická slovesa (vyjadřují událost)

U autosémantických slovních druhů se sémantický slovní druh shoduje s tradičním slovním druhem. K rozdílům zařazení dochází v těchto případech:
posesivní adjektivum patří mezi sémantická substantiva
deadjektivní adverbium patří mezi sémantická adjektiva
adverbium s číselným významem patří tektogramaticky mezi adjektivní číslovky základní
Zájmena a číslovky podle syntaktické funkce patří mezi sémantická substantiva nebo sémantická adjektiva.
Částice a citoslovce se zpravidla řadí mezi atomické uzly a k sémantickým slovním druhům se nepřiřazují, podobně jako uzly souřadicích spojek, které jsou považovány za samostatný typ jednoduchých uzlů. Předložky a podřadicí spojky se tektogramaticky vůbec nepovažují za uzly.


== Reference ==
↑ Kapitola 4. Komplexní uzly a gramatémy 4.2 Sémantické slovní druhy, Anotace na tektogramatické rovině Pražského závislostního korpusu – Anotátorská příručka, Marie Mikulová a kol.


== Externí odkazy ==
 Slovníkové heslo slovní druh ve Wikislovníku