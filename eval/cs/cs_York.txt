 v hradu lynčování, aby se svého věřitele zbavil. Spolu s ním při masakru zahynulo dalších zhruba 150 osob.
Nová radnice (Town Hall) byla zbudována v poslední čtvrtině 19. století ve viktoriánském slohu s věžičkami; stojí diagonálně proti pevnosti.

Úzkou středověkou uličku zvanou The Shambles (Masné krámy) lemují obchody, kavárny a čajovny, původně však byly řeznickými krámy. Při bližším ohledání jsou patrny četné dosud dochované háky k zavěšování masa. Stojí zde i rodný dům mučednice a světice Margaret Clitherow, dnes přeměněný na její svatyni. V centru Yorku je mnoho dalších úzkých uliček, ale žádná z nich nemá neopakovatelné kouzlo Shambles. S okolními ulicemi je propojena řadou pěších průchodů (snickelways).
Město se chlubí několika muzei a galeriemi. K hlavním z nich patří Castle Museum (Muzeum dějin města a okolí), dále Yorkshire Museum s regionálními památkami, menší Jorvik Museum (expozice vikinského osídlení) a Merchant Venturers’ Hall (pamětní síň cechu obchodníků, dodnes fungující a vlivné organizace). Národní muzeum železnic (National Railway Museum) se nachází nedaleko památného nádraží a spravuje rozsáhlou sbírku železniční techniky i největší sbírku lokomotiv na světě. Mezi nejzajímavější exponáty patří nejrychlejší parní lokomotiva světa LNER A44468 Mallard a světoznámého Létajícího Skota (4472 Flying Scotsman), jenž je dodnes nasazován v běžném provozu.
York je rovněž místem významných koňských dostihů. Na yorském závodišti ve čtvrti Knavesmire se každoročně v srpnu pořádá turnaj Ebor Handicap Meeting.
Středověké jádro města je památkovou rezervací se stovkou středověkých měšťanských domů, pěti středověkými anglikánskými kostely a dalšími domy renesančními či barokními, včetně několika prastarých hospod a hostinců. Nejstarší z nich se nazývá The Black Swan (Černá labuť) a sídlí v původním hrázděném domku ze 14. století.


== Externí odkazy ==
 Obrázky, zvuky či videa k tématu York ve Wikimedia Commons
Všechny níže uvedené odkazy jsou v anglickém jazyce.


=== Průvodce a mapy ===
Mapa města na Multimap.com
Průvodce po městě na NorthYorks.com
Turistická informační agentura York Tourism


=== Školství ===
The University of York
York St John University
The National Centre for Early Music
The National Science Learning Centre


=== Fotografie ===
Imagine York: Historické fotografie - on-line archiv historických fotografií Yorku umožňující vyhledávání podle klíčových slov
Fotografie Yorku od místních obyvatel