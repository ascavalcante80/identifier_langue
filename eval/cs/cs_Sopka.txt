inou, kde ohrožují život a majetek miliónů lidí.


=== Dělení ===


==== Aktivní ====


==== Vyhaslé ====
Jako vyhaslé označují vědci takové sopky, u kterých se předpokládá, že již nedojde k sopečné erupci, jelikož již nemají přívod magmatu z hlubších částí tělesa. Příkladem můžou být podmořský pás sopek v Tichém oceánu táhnoucí se od Havajských ostrovů k Aljašce, případně sopka Shiprock v Novém Mexiku či sopka Zuidwal v Holandsku. Dále například hrad v Edinburgu je umístěn na zbytku vyhaslé sopky. Nicméně určit, jestli je sopka skutečně vyhaslá či jen spící je velice obtížné. Je to dáno tím, že čas mezi jednotlivými erupcemi může být velice dlouhý. Například kaldery supervulkánů mohou explodovat jednou za několik miliónů let a tak kaldera, která je neaktivní po několik tisíc let se většinou považuje spíše za spící než za vyhaslou.


==== Spící ====
Jak již bylo zmíněno výše, je velice složité rozlišit mezi vyhaslou a spící sopkou. Sopky jsou často považovány za vyhaslé, pokud neexistují psané záznamy o jejich aktivitě. Nicméně s ohledem na krátký čas existence psaných záznamů z pohledu geologického času, je tato definice ne zcela vyhovující. Například kaldera v Yellowstone má periodu aktivity okolo 700 000 let, sopka Toba pro změnu 380 000 let. Vesuv byl popisován římskými spisovateli jako hora pokrytá zahradami a vinicemi až do erupce v roce 79 př. n. l., kdy došlo ke zničení měst Herculaneum a Pompejí. Podobně tak sopka Pinatubo byla okolními lidmi téměř neznámá až do erupce v roce 1991.


== Vulkanické blesky ==
Podrobnější informace naleznete v článku Vulkanické blesky.
V poslední době jsou pozorovány při erupci sopky nad sopkou elektrické výboje. Vědci si nejsou zcela jisti, čím jsou tyto blesky způsobeny, ale jedná se pravděpodobně o velmi rychlé chrlení popela vzhůru, přičemž vzniká elektrická nerovnováha, která se vyrovnává elektrickými výboji.


== Sopky v náboženství ==
Sopky odedávna přitahují pozornost člověka, vzbuzujíce respekt i úctu zároveň. Mnohé národy v minulosti, ale i dnes, považují sopky za posvátné nebo za sídla bohů. Již staří Řekové uctívali boha ohně Héfaista, který sídlil pod činnými sopkami. Staří Římané tohoto boha převzali pod jménem Vulcanus; odtud pochází i název pro sopky – vulkány.


== Poznámky ==
↑ V angličtině se využívá termín flood basalts, který nemá v české odborné literatuře zcela kodifikovaný ekvivalent.
↑ Erupce, při které se vystupující magma dostává do interakce s vodou. Voda se přeměňuje na kontaktu v páru, ta expanduje, což vede k silně explosivním erupcím.


== Reference ==
↑ Co je sopka? [online]. [cit. 2007-10-09]. Dostupné online.  
↑ SIGURDSSON, Haraldur; VESPERMANN, Dirk; SCHMINCKE, Hans-Ulrich. Encyclopedia of Volcanoes. [s.l.] : Academic Press, 1999. Dále jen Sigurdsson a kol.. ISBN 978-0-12-643140-7. Kapitola Scoria Cones and Tuff Rings, s. 683. (anglicky) 
↑ a b Parfitt a Wilson (2009), str. 192.
↑ USGS - Shield Volcanoes [online]. USGS, [cit. 2009-03-15]. Dostupné online.  (anglicky) 
↑ Shield volcanoes [online]. library.thinkquest.org, [cit. 2009-03-16]. Dostupné online.  (anglicky) 
↑ a b Parfitt a Wilson (2009), str. 190.
↑ The 10 Weirdest Facts About Venus - Venusian Volcanoes [online]. Space.com, [cit. 2014-12-29]. Dostupné online.  (anglicky) 
↑ PARFITT, Elisabeth A.; WILSON, Lionel. Fundamentals of Physical Volcanology. [s.l.] : Blackwell Publishing company, 2009. ISBN 978-0-63205443-5. Kapitola Volcanoes and climate: Satellite monitoring of climate change after volcanic eruptions, s. 183. (anglicky) 
↑ Parfitt a Wilson (2009), str. 186.
↑ Sigurdsson a kolektiv, str. 2.
↑  "Eruptive History of Earth's Largest Quaternary caldera (Toba, Indonesia) Clarified"(March 1991). Geology 19 (3): 200–203. doi:10.1130/0091-7613(1991)019<0200:EHOESL>2.3.CO;2. Bibcode: 1991Geo....19..200C. 


== Literatura ==
JAKEŠ, Petr. Vlny hrůzy: zemětřesení, sopky a tsunami. Praha : Nakladatelství Lidové noviny, 2005. ISBN 80-7106-772-5
RAPPRICH, Vladislav. Za sopkami po Čechách. 1. vyd. Praha : Grada Publishing, 2012. 240 s. ISBN 978-80-247-3796-6.  


== Externí odkazy ==
 Slovníkové heslo sopka ve Wikislovníku
 Galerie sopka ve Wikimedia Commons