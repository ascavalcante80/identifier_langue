ežto těžištěm činnosti neuniverzitních vysokých škol jsou bakalářské programy a vlastní tvůrčí činnost se nevyžaduje. V současné době je v České republice 25 veřejných univerzit a dvě státní vysoké školy, zřízené zákonem, a větší počet soukromých vysokých škol zčásti rovněž univerzitního typu. Nejstarší jsou Univerzita Karlova v Praze (založena 1348) a Univerzita Palackého v Olomouci (založena 1573, zrušena 1860 a obnovena 1946), z hlediska počtu studentů jsou největšími Univerzita Karlova (50 tis.) a Masarykova univerzita (40 tis.).
V čele univerzity stojí podle zákona rektor, volený Akademickým senátem, a jeden nebo více prorektorů, jeho poradním orgánem je Vědecká rada a správní a hospodářské záležitosti vyřizuje rektorát v čele s kvestorem. Na hospodaření univerzity dohlíží Správní rada. Univerzity se dělí na fakulty a další součásti. V čele fakulty stojí děkan, volený senátem fakulty, a několik proděkanů. Fakulta má svoji vědeckou radu a další orgány.
Studium je organizováno ve studijních programech (standardní doba studia je v bakalářském programu 3–4 roky, v magisterském 1–3 roky a v doktorském 3–4 roky), které na sebe navazují a podléhají pravidelné akreditaci. Připouštějí se i „dlouhé“ magisterské programy (5–6 let, zejména lékařství či práva). Přijímání ke studiu se děje přijímacím řízením a je (až na výjimky v uměleckých oborech) podmíněno maturitou. Studium probíhá v semestrech, ročnících nebo blocích, skládá se z povinných, volitelných a povinně volitelných předmětů nebo kurzů podle studijního plánu a zakončuje státní zkouškou a obvykle i obhajobou diplomové práce.


== Odkazy ==


=== Reference ===
↑ a b Zákon č. 111/1998 Sb., o vysokých školách
↑ Český překlad: V. Bahník, Boethius, str. 159-184.
↑ a b c Ottův slovník naučný, heslo Universita
↑ Lynn Santa Lucia, Ženy, které změnily svět, nakladatelství Alpress, s.r.o., Frýdek-Místek, 2011, ISBN 978-80-7362-873-4, str. 43-45.
↑ § 47 výnosu ze dne 1. října 1850, č. 370/1850 ř. z., obecná nařízení o studiích fakultních. § 1 odst. 3 nařízení ze dne 16. března 1899, č. 56/1899 ř. z., jímž mění se rigorosní řád pro filosofické fakulty universit království a zemí na říšské radě zastoupených.
↑ Nařízení vlády ze dne 24. června 1920, č. 392/1920 Sb., o rozdělení filosofických fakult obou pražských universit


=== Literatura ===
V. Bahník, Boethius, poslední Říman. Praha: Vyšehrad 1981
J. Fiala (red.), Obnova ideje univerzity. Praha: Karolinum 1993
Ottův slovník naučný, heslo Universita. Sv. 26, str. 188
De Ridder-Symoens: A History of the University in Europe. Cambridge University Press, 1997. Vol. I, ISBN 0-521-36105-2; Vol. II, ISBN 0-521-36106-0
M. Svatoš a kol., Dějiny Univerzity Karlovy I.-IV. Praha: Karolinum 1995


=== Související články ===
Dějiny Univerzity Karlovy
Seznam nejstarších univerzit
Vysoká škola


=== Externí odkazy ===
 Obrázky, zvuky či videa k tématu univerzita ve Wikimedia Commons

 Téma Univerzita ve Wikicitátech
 Slovníkové heslo univerzita ve Wikislovníku