 بچّے تھے۔
آرس
ایتھنے
اپالو
آرٹیمیس
ایفرودیت
ڈائینونسس
ہےبے
ہرمیس
ہرکیولس
ہیلن
ہیفاعستس
پرسیعس
مینوس
موسینات


== زیوس کی اساطیری پہچان ==


=== زیرِ مختص کاہن گاہیں ===
قدیم یونان میں دیگر دیوتاؤں کے لئے مختص کردہ کاہن گاہوں میں اکثر کاہن گاہیں یا تو اپالو یا تھیمس کے لئے پائی جاتی ہیں۔ البتہ، چند کاہن گاہیں ایسی بھی تھیں جو زیوس کی نذر مختص کی گئی تھیں۔ اِن چند معروف کاہن گاہوں کا ذکر مندرجہ ذیل ملاحضہ کیجیئے۔


==== ڈوڈونا کی کاہن گاہ ====
ڈوڈونا کی کاہن گاہ، زیوس کے ایک ایسے مخصُوص مَسلک کی پیروی کرتی تھی، جس میں زیوس کی شریکِ حیات ہیرہ کو نہیں بلکہ ڈایون کو سمجھا جاتا تھا۔ اِس کاہن گاہ کی بُنیاد تقریباً 750 قبل مسیح کے لگ بھگ ایک شاہ بلوط کے گرد و نوا میں رکھی گئی تھی۔ شروعات میں، یہاں پر رہائش پذیر کاہن صرف مرد ہی تھے جو کہ ننگے پاؤں، بلوط کے پتوں کو روندتے ہوئے، غیب دانی اور پیشین گوئیاں کیا کرتے تھے۔ البتہ، ہیرودوت نے جب ڈوڈونا کے متعلق لکھا تو بتایا کہ وہاں کوئی مرد کاہن نہ دِکھتا تھا بلکہ اِن کی جگہ تب زنانہ کاہناہیں ہی کاہن گاہ کی دیکھ بھال کیا کرتی تھیں۔


==== سیوا کی کاہن گاہ ====
مصر کے علاقے، واحہِ سیوا، میں موجود آمون دیوتا کے لئے مُختص کردہ ایک کاہن گاہ تھی۔ مصر کی حدود میں جہاں یونانی دیومالائی کا اتنا رسوخ نہ تھا، وہاں یونانی لوگ اکثر مصری دیوتاؤں میں اپنے دیوتا ڈھونڈا کرتے تھے۔ آمون دیوتا میں اِنہیں زیوس دِکھتا تھا اور اِس تجسُم کو وہ ”زیوس آمون“ بُلاتے تھے۔ ہیرودوت کی سرگزشت میں اِس جگہ کا ذکر ملتا ہے – وہ بتاتا ہے کہ یونان اور پارس میں جنگ چھِڑنے کے بعد اکثر یونانی اِس کاہن گاہ میں مشاورت کے لئے آیا کرتے تھے۔ زیوس آمون کی اِس تجسیم کا اتنا پرچار ہو چلا تھا کہ سپارٹا میں بھی اِسے پوجنے کے لئے ایک مندر تعمیر کیا گیا۔