یادہ نوبل پرائز حاصل کئے ہیں۔ قومی ادارہ برائے صحت بائیو میڈیسن کے لئے امریکہ کا مرکز ہے اور پرائیوٹ فنڈ سے چلنے والا ادارہ سیلیرا جی نومکس نے انسانی جینیاتی پروجیکٹ کی تکمیل میں بہت اہم کردار ادا کیا ہے۔ ہوابازی اور خلا کے لئے ناسا کا کردار بہت اہم ہے۔ بوئنگ اور لاک ہیڈ مارٹن بھی بہت اہم ہیں۔


== ذرائع نقل و حمل ==
آٹو موبائل کی صنعت اکثر ممالک کی نسبت جلدی شروع ہوئی۔ ملکی ذرائع نقل و حمل کے لئے ریڑھ کی ہڈی کا کردار ہائی ویز ادا کرتے ہیں جن میں بہت بڑی تعداد میں مسافر گاڑیاں اور مال برداری کے ٹرک روزانہ گزرتے ہیں۔ 2004ء میں لئے گئے ڈیٹا کے مطابق امریکہ میں 3982521 میل یعنی 6407637 کلو میٹر لمبی سڑکیں موجود ہیں جو دنیا بھر میں سب سے زیادہ ہیں۔
عوام کے سفر کے لئے نظام بڑے شہروں میں موجود ہیں جیسا کہ نیو یارک میں دنیا کا بہت مصروف سب وے سسٹم موجود ہے۔ چند شہروں کے سوا، اکثر امریکی شہر نسبتا کم گنجان آباد ہیں اور اس کی وجہ سے اکثر خاندانوں کے پاس ذاتی گاڑیاں لازمی چیز بن گئی ہیں۔
امریکہ پرائیوٹ مسافر ریل کی پٹڑیوں کے لئے بھی منفرد حیثیت رکھتا ہے۔ 1970ء کے دوران حکومت نے مداخلت کرکے انہیں باقاعدہ کیا اور تمام پیسنجر سروسوں کو حکومتی ماتحت ایمٹریک کارپوریشن کے ماتحت کردیا۔ امریکہ کا ریلوے کا نظام دنیا میں سب سے بڑا نظام ہے۔
لمبے فاصلے کے لئے مسافر ہوائی سفر کو ترجیح دیتے ہیں۔ مسافروں کی تعداد کے لحاظ سے 2004ء میں دنیا کے تیس مصروف ترین میں امریکی سترہ ائیر پورٹ شمار ہوتے تھے۔ مسافروں کے لحاظ سے دنیا کا سب سے مصروف ائیر پورٹ ہارٹس فیلڈ جیکسن اٹلانٹا انٹرنیشنل ائیر پورٹ امریکہ میں ہی ہے۔ اسی طرح سامان کی منتقلی کے لئے دنیا کے تیس مصروف ترین ائیر پورٹوں میں سے بارہ امریکہ کے تھے۔ سامان کی منتقلی کے لئے دنیا کا سب سے مصروف ائیر پورٹ ممفس انٹرنیشنل ائیر پورٹ تھا۔
دنیا کی کئی بڑی بندرگاہیں امریکہ میں ہیں جن میں سے تین سب سے زیادہ مصروف بندرگاہیں کیلیفورنیا کی لاس اینجلس کی بندرگاہ، لانگ بیچ کی بندرگاہ اور نیویارک اور نیو جرسی کی بندرگاہ شامل ہیں۔ امریکہ کے اندر بھی آبی نقل و حمل کے لئے سینٹ لارنس کی بحری گزرگاہ اور دریائے مسسی سیپی بہت مشہور ہیں اٹلانٹک اور گریٹ لیک کے درمیان بننے والی پہلی نہر ایری کینال نے زراعت اور صنعت کو وسط مغربی امریکہ میں بہت ترقی دی اور نیویارک شہر کو ملک کا معاشی مرکز بنا دیا۔


== لوگ ==
امریکہ کے لوگ امریکی حکومت کے برعکس نرم مزاج اور انسانیت سے ہمدردی رکھنے والے ہیں۔


== ثقافت ==
ریاست ہائے متحدہ کی ثقافت کی ابتدا انگریز نو آباد کاروں کی ثقافت سے ہوئی تھی۔ اس ثقافت نے بہت تیزی سے ارتقا کے مراحل طے کئے اور اپنی آزادانہ شناخت کے علاوہ مقامی اور سپینی-میکسیکو کے کاؤ بوائے ثقافت اور پھر بعد ازاں یورپی اور افریقی اور ایشیائی نو آباد کاروں نے بھی اس پر اپنے اثرات ڈالے۔ مجموعی طور پر یورپ میں جرمنی، برطانوی اور آئرش ثقافتوں نے اپنے اثرات دکھائے اور بعد ازاں اطالوی، یونانی اور اشکینازی (یہودی جو جرمنی اور مشرقی یورپ سے تعلق رکھتے ہیں) نے بھی کچھ نہ کچھ اثرات مرتب کئے۔ ابتدائی امریکی ثقافت میں افریقی غلاموں کی اولادوں نے بھی اپنے کچھ علاقائی اثرات ڈالے۔ جغرافیائی مقامات کے نام بھی انگریزی، ولندیزی، فرانسیسی، جرمن، ہسپانوی اور مقامی امریکی الفاظ سے مل کر بنے ہیں۔
ثقافتی حوالوں سے ہمیں دو مختلف ماڈل(خاکے) ملتے ہیں۔ روایتی 'میلٹنگ پاٹ' یا 'پگھلتے برتن' کاخاکہ جس میں یہ بتایا جاتا ہے کہ تمام ثقافتیں کیسے مل کر ایک ہوئیں۔ اس کے مطابق ہر نئے آنے والے نے اپنی ثقافت کو امریکی معاشرے میں متعارف کرایا۔ اس کے بعد جس چیز کو قبول کر لیا گیا، وہ ایک بڑی ثقافت کا حصہ بنی۔ اس طرح یہ ایک 'یکجان آمیزے' کی طرح موجود ہیں۔ نیا ماڈل جسے 'سلاد کا پیالا ماڈل' یعنی 'سے لیڈ باؤل ماڈل' کہا جاتا ہے، کے مطابق ہر ثقافت آکر امریکی معاشرے میں اس طرح جمع ہوئی ہے جیسے مختلف سبزیوں سے بنا ہوا سلاد، جس میں ہرسبزی اس سلاد کا حصہ ہوتے ہوئے اپنی الگ شناخت بھی قائم رکھتی ہے۔امریکی ثقافت کا ایک اہم جزو امریکی کا خواب ہے، جس کے مطابق اپنی معاشی حیثیت سے قطع نظر، سخت محنت، ہمت اور مقصد کی سچی لگن سے آپ بہتر زندگی کو حاصل کر سکتے ہیں۔


=== خوراک ===
امریکی خوراک زیادہ تر قدیم امریکیوں سے آئی ہے جس میں ٹرکی، آلو، مکئی اور سکوائش شامل ہیں۔ اب یہ خوراکیں امریکی غذا کا لازمی جزو بن چکی ہیں۔ اس کے علاوہ ایپل پائی، پیتزا اور ہیم برگر بھی یا تو یورپی خوراکوں سے آئے ہیں یا یورپی خوراکوں کو کچھ تبدیلی کے ساتھ اپنا لیا گیا ہے۔ بوریٹو اور ٹاکو میکسیکو سے آئے ہیں۔ سول فوڈ افریقی غلاموں کی پسندیدہ خوراک تھی جو اب امریکہ میں بہت مشہور ہے۔ تاہم آج دنیا میں پسند کی جانے والی خوراکوں کا زیادہ تر حصہ یا تو امریکہ سے شروع ہوا یا اسے امریکی باورچیوں نے تبدیلی کے ساتھ پیش کیا ہے۔ واضح رہے کہ پوری دنیا کے معصوم انسانوں بالخصوص مسلمانوں کا خون پینا امریکی ثقافت کا حصہ ہے۔


=== بصری فنون لطیفہ ===
اٹھارہویں اور انیسویں صدی میں امریکی فنون لطیفہ نے یورپ سے بہت اثر لیا۔ مصوری، مجسمہ سازی اور ادب کے لئے یورپ کی تقلید کی گئی اور پورپ سے اس کی قبولیت کو معیار بنایا گیا۔ امریکی خانہ جنگی کے اختتام تک امریکی ادب کی تخلیق شروع ہو گئی تھی۔ مارک ٹوئین، ایمائیلی ڈکنسن اور والٹ وہائٹ مین نے سب کچھ امریکی انداز میں پیش کرنا شروع کیا۔ بصری فنون میں امریکی اثرات بہت آہستہ روی سے مرتب ہوئے۔ 1913ء میں نیویارک میں ہونے والے آرمری شو کے دوران ایک نمائش منعقد ہوئی جس میں یورپی جدت پسند فنکاروں کا امریکہ کے لئے کیا جانے والا کام سامنے لایا گیا اور اس نے نہ صرف عوام کو جھنجھوڑا بلکہ بیسوی صدی کے بقیہ حصے میں اپنے اثرات مرتب کئے۔ اس نمائش کے دو سطحی اثرات واقع ہوئے جس میں انہوں نے امریکی فنکاروں کو یہ دکھایا کہ فنون لطیفہ اپنے خیالات کا اظہار ہے اور یہ کوئی ادبی یا حقیقت پسندی کو ظاہر نہیں کرتی اور اس کے ساتھ ساتھ یہ بھی دکھایا کہ یورپ فنکاروں کے کام پر تنقید کے لئے اپنے قدیم خیالات کو چھوڑ چکا ہے جن میں فنکاروں کو سختی کے ساتھ اصولوں کی پاسداری کرنی پڑتی تھی۔ اس سے امریکی فنکاروں کو اپنی شناخت کا موقع ملا اور ایک جدت پسندی کی مہم چلی اور امریکی تہذیب ابھر کر سامنے آئی۔ ایلفرڈ سٹی گلیٹز (1864ء سے 1946ء) فوٹو گرافر، چارلس ڈی متھ (1883ء سے 1935ء) اور مارسڈین ہارٹلے (1877ء سے 1943ء)، دونوں مصوروں نے فنون لطیفہ کے حوالے سے امریکہ کا مقام بنایا۔ ماڈرن آرٹ کے عجائب گھر، جو کہ نیو یارک میں 1929ء میں بنایا گیا، امریکی اور بین الاقوامی فنون لطیفہ کا شوکیس بن گیا۔ دوسری جنگ عظیم کے فیصلے کے بعد دنیا کے فنون لطیفہ کا مرکز پیرس سے منتقل ہو کر امریکہ میں منتقل ہو گیا۔


=== موسیقی ===
ملکی موسیقی بھی مختلف شاخوں سے ہوتی ہوئی یہاں تک پہنچی ہے۔ راک، پاپ، سول، ہپ ہاپ، کنٹری، بلیوز اور جاز ابھی بھی اس ملک کے وہ ساز ہیں جو بین الاقوامی طور پر مانے جاتے ہیں۔ 19ویں صدی کے اختتام پر امریکی ریکارڈ شدہ موسیقی پوری دنیا میں پھیل چکی تھی اور امریکی موسیقی کی مشہور دھنوں کو آج بھی ہر جگہ سنا جا سکتا ہے۔


=== سینما ===
سینما کی ابتدا اور اس کی ترقی تقریباًًًًًً ساری کی ساری امریکہ میں ہی ہوئی۔ 1878ء میں پہلی بار سلسلہ وار کیمروں کی مدد سے ایک برطانوی فوٹو گرافر نے دوڑتے گھوڑے کی متحرک تصاویر بنائیں۔ اسی طرح کامک بک اور ڈزنی کی متحرک فلمیں آج بھی دنیا میں اپنا منفرد مقام رکھتی ہیں۔


=== کھیل ===
کھیل ملکی تفریح کا ذریعہ ہیں اور ہائی سکولوں کی سطح پر خصوصا امریکی فٹ بال، بیس بال اور باسکٹ بال کو بہت پسند کیا جاتا ہے۔ پروفیشنل سپورٹس کو امریکہ میں ایک بہت بڑا کاروبار سمجھا جاتا ہے اور دنیا بھر میں سب سے زیادہ معاوضہ بھی کھلاڑیوں کو یہیں ملتا ہے۔ چار مشہور کھیلوں میں بیس بال، امریکی فٹ بال، آئس ہاکی اور باسکٹ بال ہیں۔ بیس بال کو قومی کھیل کا درجہ حاصل ہے لیکن 1990ء کی دہائی کے شروع سے امریکی فٹ بال کو زیادہ شہرت ملی ہے۔ ہاکی بھی حال ہی میں اپنی شہرت کھو چکا ہے۔
دیگر کھیلوں میں کار ریسنگ، لیکروس، سوکر (فٹبال) گالف اور ٹینس کے کھیلنے والے کافی ہیں۔ امریکہ نے تین بورڈز والی کھیلوں پر اپنا اثر ڈالا ہے جن میں سرف بورڈنگ، سکیٹ بورڈنگ اور سنو بورڈنگ شامل ہیں۔ اب تک آٹھ اولمپک مقابلے امریکہ میں منعقد ہو چکے ہیں۔ اب تک کے تمغوں کے لحاظ سے امریکہ سرمائی کھیلوں میں 218 تمغوں کے ساتھ (78 طلائی، 81 چاندی کے اور 59 تابنے کے) تیسرے نمبر پر اور 2321 تمغوں کے ساتھ (943 طلائی، 736چاندی کے اور 642 تابنے کے) گرمائی کھیلوں میں پہلے نمبر پر ہے۔


== مزید دیکھیے ==
فہرست امریکی صدور
تعطل حکومت ریاست ہائے متحدہ امریکہ


== مزید دیکھیے ==
دہشت پر جنگ
امریکہ کے اصل باشندے


== حوالہ جات ==
^ آیون ایلنڈ (12 مئی 2011ء). "‘Unprovoked’ attacks, from 1812 to 9/11". دی نیشن. http://nation.com.pk/pakistan-news-newspaper-daily-english-online/International/12-May-2011/Unprovoked-attacks-from-1812-to-911۔ اخذ کردہ بتاریخ 13 May 2011. 
^ بی سی ڈاٹ کام، 6 اگست 2007ء، "1945:امریکہ نے ہیروشیما پر ایٹم بم گرا دیا"
^ "Court: No right to resist illegal cop entry into home". nwi.com. http://www.nwitimes.com/news/local/govt-and-politics/article_ec169697-a19e-525f-a532-81b3df229697.html۔ اخذ کردہ بتاریخ 13 May 2011. 
^ "Supreme Court Declines Rendition Torture Case Involving ‘State Secrets’". وائرڈ. http://www.wired.com/threatlevel/2011/05/scotus-rendition-torture/۔ اخذ کردہ بتاریخ 17 May 2011. 
^ "Jimmy Carter Defends Edward Snowden, Says NSA Spying Has Compromised Nation's Democracy". ہفنگٹن پوسٹ. 19 جولائی 2013ء. http://www.huffingtonpost.com/2013/07/18/jimmy-carter-edward-snowden_n_3616930.html. 
^ اسٹیفم موور (وال سٹریٹ جورنل1 اپریل 2011ء). "[http://online.wsj.com/article/SB10001424052748704050204576219073867182108.html We've Become a Nation of Takers, Not Makers: More Americans work for the government than in manufacturing, farming, fishing, forestry, mining and utilities combined.]". http://online.wsj.com/article/SB10001424052748704050204576219073867182108.html۔ اخذ کردہ بتاریخ 2 April 2011.