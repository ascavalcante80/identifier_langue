ی پیداوار، غذائی مصنوعات اور فرنیچر اہم ہیں۔


== اعداد و شمار ==
شہر کی آبادی سال بہ سال
1790 ء 33,131
1900 ء 3,437,202
1950 ء 7,891,957
1970 ء 7,894,862
1980 ء 7,071,639
1990 ء 7,322,564
2004 ء 8,168,338


== تعلیم ==

امریکہ میں سالانہ سب سے زیادہ پوسٹ گریجویٹ ڈگریاں نیویارک میں حاصل کی جاتی ہیں۔ 40 ہزار سند یافتہ طبیب اور 127 نوبل انعام یافتہ افراد نے اسی شہر کے تعلیمی اداروں سےتعلیم حاصل کی۔
نیویارک کی سٹی یونیورسٹی امریکہ کی تیسری سب سے بڑی سرکاری جامعہ ہے۔ 1754ء میں قائم ہونے والی کولمبیا یونیورسٹی ریاست کا سب سے قدیم تعلیمی ادارہ ہے جبکہ نیویارک یونیورسٹی امریکہ کی سب سے بڑی نجی اور غیرمنافع بخش جامعہ ہے۔
نیویارک پبلک لائبریری امریکہ کی سب سے بڑی سرکاری لائبریری ہے۔


== ذرائع نقل و حمل ==

نیویارک شہر کا نظام امریکہ کا سب سے پیچیدہ اور وسیع ٹرانسپورٹ نظام ہے جس میں تقریبا 13 ہزار ٹیکسیاں، ایک لاکھ 20 ہزار سائیکلوں کےعلاوہ زمین دوز ریلوی، بسوں اور ریلوے کا نظام، ہوائی اڈہ، پل اور سرنگیں، فیری سروس اور ٹرام وے شامل ہے۔ اس شاندار نظام کی بدولت نیویارک کے شہریوں کی اکثریت ذاتی گاڑی کی مالک نہیں۔ 2000ء کے اعداد و شمار کے مطابق نیویارک امریکہ کا واحد شہر ہے جہاں نصف سے زائد افراد ذاتی گاڑی نہیں رکھتے۔
نیویارک کا زمین دوز ریلوے نظام دنیا کا سب سے بڑا نظام ہے جس کی پٹریوں کی لمبائی 656 میل یعنی ایک ہزار 56 کلومیٹر ہے جبکہ سالانہ مسافروں کی تعداد کے حساب سے یہ دنیا کا پانچواں بڑا نظام ہے جسے سالانہ 1.4 ارب مسافر استعمال کرتے ہیں۔ نیویارک کی سرکاری بسوں اور ریل کا نظام شمالی امریکہ کا سب سے بڑا نظام ہے۔
شہر اور اس کے گرد و نواح میں تین بڑے ہوائی اڈے ہیں جن میں جان ایف کینیڈی انٹرنیشنل ایئرپورٹ (جے ایف کی) اور لاگارڈیا ایئرپورٹ (ایل جی ای) کوئنز میں جبکہ نیوارک لبرٹی انٹرنیشنل ایئرپورٹ (ای ڈبلیو آر) قریبی نیوارک، نیو جرسی میں واقع ہے۔ 2005ء میں تقریباًً 100 ملین مسافروں نے ان ہوائی اڈوں کو استعمال کیا۔


== مزید دیکھیے ==
محکمۂ تعلیم، نیویارک شہر


== جڑواں شہر ==


== بیرونی روابط ==
آفیشل ویب سائٹ
تاریخ
ٹریول گائیڈ از ویکی ٹریول


== حوالہ جات ==