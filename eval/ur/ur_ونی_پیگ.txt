میان ہوئی تھی۔ اس بغاوت کے نتیجے میں 1870 میں مینی ٹؤبا کینیڈا کا حصہ بن گیا۔ 8 نومبر 1873 میں ونی پگ کو شہر کا درجہ دیا گیا۔


=== میونسپل سیاست ===
1992 سے ونی پگ کے شہر کی نمائندگی 15 کونسلر اور ایک میئر کرتے ہیں۔ ہر تین سال بعد انتخابات ہوتے ہیں۔ موجودہ میئر کاٹز کو ونی پگ کا پہلا یہودی میئر ہونے کا اعزاز حاصل ہے۔
شہر میں یک ایوانی میئر کونسل سسٹم ہے۔ اس کونسل کا ڈھانچہ مینی ٹوبا کے صوبے نے شہر ونی پگ ایکٹ میں واضح کر دیا ہے۔ میئر کو بذریعہ ووٹ منتخب کیا جاتا ہے اور وہ شہر کے سربراہ کا کام کرتا ہے۔ کونسل میٹنگ میں اسے ایک ووٹ حاصل ہوتا ہے۔


=== صوبائی سیاست ===
قانون ساز اسمبلی میں ونی پگ کو 31 نمائندے ملے ہوتے ہیں جن میں سے اس وقت 25 ممبران نیو ڈیمو کریٹک پارٹی، چار ممبران پروگریسو کنزرویٹو پارٹی اور دو افراد لبرل پارٹی سے ہیں۔ 2007 کے صوبائی انتخابات میں تینوں پارٹیوں کے سربراہ اپنی اپنی نشستوں سے جیتے ہیں۔ زیادہ تر منتخب کردہ صوبائی اسمبلی کے اراکین ونی پگ شہر میں ہی رہتے ہیں۔


=== وفاقی سیاست ===
ونی پگ سے پارلیمان کے آٹھ اراکین چنے جاتے ہیں۔ ان میں اس وقت چار کنزرویٹو، تین نیو ڈیمو کریٹ اور ایک لبرل ہیں۔ اوٹاوا میں مینی ٹوبا کی نمائندگی کے لئے چھ سینیٹر بھی ہیں۔ ان میں سے تین لبرل، دو کنزرویٹو اور ایک آزاد سینیٹر ہے۔


=== جرائم ===
2004 میں کینیڈا کے شہروں میں سے ونی پگ چوتھے نمبر پر سب سے زیادہ جرائم کا شکار تھا۔ ایک لاکھ کی آبادی میں سے 12167 افراد کسی نہ کسی جرم میں ملوث تھے۔ ریگینا، ساسکاٹون اور ابٹس فورڈ میں جرائم کی شرح اس سے زیادہ تھی۔ پانچ لاکھ سے زیادہ آبادی والے شہروں میں ونی پگ میں جرائم کی شرح سب سے بلند ہے۔ کیلگری کی نسبت یہاں پچاس فیصد زیادہ اور ٹورنٹور کی نسبت دو گنا زیادہ جرائم ہوتے ہیں۔
2005 کے اعداد و شمار کے مطابق مینی ٹوبہ میں پورے کینیڈا کی نسبت سب سے زیادہ جرائم کی شرح میں کمی ہوئی۔ یہ کمی آٹھ فیصد تھی۔ تاہم چونکہ یہاں قتل کی وارداتیں بہت کم ہوتی ہیں اس لئے ان کی تعداد میں ہونے والی معمولی کمی یا بیشی بھی اعداد وشمار میں دکھائی دے جاتی ہے۔ تاہم کار چوری کے لحاظ سے یہ اول نمبر پر ہے اور یہاں صوبے بھر میں ہونے والی کار چوری کی تقریباً تمام تر وارداتیں ونی پگ شہر ہی میں ہوتی ہیں۔
ونی پگ شہر میں پولیس کے ساڑھے تیرہ سو اہلکار کام کرتے ہیں۔


== انفرا سٹرکچر ==


=== نقل و حمل ===
1882 سے ونی پگ کا اپنا پبلک ٹرانزٹ کا نظام موجود ہے۔ شروع میں یہ گھوڑا گاڑیوں پر مشتمل تھا۔ بعد ازاں یہاں بجلی سے چلنے والی ٹرالیاں 1891 سے 1955 تک استعمال ہوئیں۔ تاہم 1918 سے موٹربسیں بھی چلنے لگ گئی تھیں اور 1938 تا 1970 یہاں بجلی سے چلنے والی بسیں بھی عام تھیں۔ اب یہاں صرف ڈیزل بسیں ہی چلتی ہیں۔ کئی دہائیوں سے یہاں بس یا ٹرین تیز ترین منتقلی کا ذریعہ ہیں جو شہر اور شہر کے باہر یونیورسٹی تک چلتی ہیں۔
ونی پگ ریلوے کا بھی مرکز ہے اور یہاں ویا ریل، کینیڈین نیشنل ریلوے، کینیڈین پیسیفک ریلوے، برلنگٹن ناردرن سانتا فی مینی ٹوبا اور سینٹرل مینی ٹوبا ریلوے بھی چلتی ہیں۔ وینکوور اور تھنڈر بے کے علاوہ یہ کینیڈا کا تیسرا شہر ہے جو براہ راست امریکہ سے بذریعہ پراونشل ٹرنک ہائی وے 75 جڑا ہوا ہے۔
ونی پگ میں بسوں کا اڈہ شہر کے وسط میں ہے اور ملک گیر اور بیرون ملک بسوں کی سہولت مہیا کرتا ہے۔ یہاں گرے ہاؤنڈ کینیڈا، جیفرسن لائنز، گرے گوز بس لائن، بیور بس لائن اور برانڈن ائیر شٹل چلتی ہیں۔ اگلے سال اسے ائیر پورٹ کے ساتھ موجود نئی جگہ منتقل کر دیا جائے گا۔
دسمبر 2006 میں ونی پگ کے ائیر پورٹ کا نام بدل کر ونی پگ جیمز آرمسٹرانگ رچرڈسن انٹرنیشنل ائیر پورٹ رکھ دیا گیا ہے۔ اس وقت یہاں توسیع کا کام چل رہا ہے۔ 2009 تک ایک اور ٹرمینل مکمل ہو جائے گا جس کے ساتھ دوسرا ہوٹل اور آفس کی عمارت بھی ہوگی۔ 1928 میں سٹیونسن ایرڈروم کے نام سے کھلنے والا یہ ہوائی اڈہ کینیڈا کا پہلا بین الاقوامی ہوائی اڈہ تھا۔ مسافروں کے لحاظ سے یہ کینیڈا کا ساتواں مصروف ترین ائیر پورٹ ہے۔
1969 میں بننے والی چار رویہ پیری میٹر ہائی وے شہر کو مکمل طور پر بائی پاس کرتی ہے۔ یہاں کئی انٹرسیکشن اور انٹر چینج موجود ہیں۔


=== میڈیکل سینٹر اور ہسپتال ===
ونی پگ کے بڑے ہسپتالوں میں ہیلتھ سائنسنز سینٹر، کنکارڈیا ہسپتال، ڈیئر لاج سینٹر، گریس ہسپتال، ہیلتھ سائنسز سینٹر، مسے ری کارڈیا ہیلتھ سینٹر، ریویریو ہیلتھ سینٹر، سینٹ بونی فیس جنرل ہسپتال، سیون اوکس جنرل ہسپتال، وکٹوریا جنرل ہسپتال اور دی چلڈرنز ہسپتال آف ونی پگ شامل ہیں۔
دی نیشنل مائیکروبیالوجی لیبارٹری کینیڈا کی صف اول کی اور دنیا بھر میں گنی چنی چند بائیو سیفٹی لیول 4 کی لیبارٹری ہے جو چھوت کی بیماریوں کے لئے بنائی گئی ہے۔ نیشنل ریسرچ کونسل فار بائیو ڈائگناسوٹکس لیبارٹری بھی یہاں موجود ہے۔


== فوج ==
ائیر پورٹ پر موجود کینیڈین فورسز بیس ونی پگ بے شمار فلائٹ آپریشنوں اور ٹریننگوں کا مرکز ہے۔ یہ کینیڈا کے پہلے کینیڈین ائیر ڈویژن کا بھی صدر دفتر ہے اور کینیڈا کے نارتھ امریکین ایروسپیس ڈیفنس کمانڈ بھی یہاں موجود ہے۔ یہاں کل 3000 فوجی اور شہری ملازمین کام کرتے ہیں۔


== جڑواں شہر ==
ٹوکیو، جاپان
رکیاوک، آئس لینڈ
منیا پولس، امریکہ
لیوو، یوکرائن
منیلا، فلپائن
تائی چُنگ، تائیوان
کُواو پیو، فن لینڈ
بریشبا، اسرائیل
چنگ ڈو، چین
جنجو، جنوبی کوریا
سان نکولس ڈی لوس گرزا، میکسیکو


== حوالہ جات ==
^ "Population and dwelling counts, for Canada and census subdivisions (municipalities), 2006 and 2001 censuses - 100% data". Statistics Canada, 2006 Census of Population. 2007-03-13. http://www12.statcan.ca/english/census06/data/popdwell/Table.cfm?T=301&S=3&O=D۔ اخذ کردہ بتاریخ 2007-03-13. 
^