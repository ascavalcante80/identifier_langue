راست پروازیں جاتی ہیں۔ بہت سارے شیڈیول ہیلی کاپٹر اور سی پلین یعنی پانی پر اترنے والے ہوائی جہاز بھی وکٹوریا کی اندورنی بندرگاہ سے وینکوور انٹرنیشنل ائیرپورٹ، وینکوور کی بندرگاہ اور سیٹل کو جاتے ہیں۔ بی سی فیریز وکٹؤریا سے 29 کلومیٹر دور شمال میں سوارٹز بے سے ہر گھنٹے بعد چلتی ہیں اور ساواسن کو جاتی ہیں۔ واشنگٹن سٹیٹ فیری ٹرمینل سڈنی میں موجود ہے اور فرائی ڈے کی بندرگاہ، آرکس کے جیزرے اور اناکورٹس، واشنگٹن تک سروس مہیا کرتا ہے۔ وکٹوریا کی اندرونی بندرگاہ جو بین الاقوامی ہے، کار وغیرہ کو لے جانے کی سروس بھی مہیا کرتی ہے۔ کینیڈا کی ٹرانس کینیڈا ہائی وے کے لیے وکٹؤریا مغربی کونے کا کام کرتا ہے۔ یہ زیرو میل شہر کے جنوبی حصے میں واقع ہے۔
5 جون 2008 سے وکٹؤریا سے سان فرانسسکو بے ایریا یعنی سان فرانسسکو کے شہر، اوک لینڈ اور سیلیکان ویلی کو براہ راست پروازیں شروع ہوئی ہیں۔ ان کی مسافت اب چھ گھنٹے سے کم ہو کر محض دو گھنٹے رہ گئی ہے کیونکہ اب یہ سیٹل نہیں رکتیں۔ یونائیٹڈ ائیرلائنز سے 66 نشستوں والے بمبارڈئیر جہازوں کی مدد سے چلاتی ہے۔ وکٹؤریا کے بین الاقوامی ہوائی اڈے کی توسیع کا منصوبہ بنایا جا رہا ہے۔ اس سے صوبے میں بہتر سیاحت اور ہائی ٹیک صنعتوں کو بہت فائدہ ہوگا۔ ویسٹ جیٹ نے 9 ستمبر سے لاس ویگاس، نیواڈا کو ہفتے میں براہ راست تین پروازیں شروع کی ہوئی ہیں۔


== تعلیم ==
وکٹؤریا کا شہر گریٹر وکٹؤریا سکول ڈسٹرکٹ کے تحت ہے۔ شہر کی حدود میں ایک ہائی سکول موجود ہے جسے وکٹؤریا ہائی سکول کہتے ہیں۔ اسے 1876 میں بنایا گیا تھا اور سان فرانسسکو سے شمال اور ونی پگ، مینی ٹوبہ کے مغرب میں یہ سب سے پرانا ہائی سکول ہے۔ آج کل وکٹؤریا کے زیادہ تر ایلیمنٹری سکول انگریزی کے ساتھ ساتھ فرانسیسی میں بھی تعلیم دیتے ہیں۔ اسی طرح فرانسیسی آبادی کے لیے الگ سے ایک سکول، چینی آبادی کے لیے الگ سے ایک سکول بھی موجود ہیں۔ یہاں کئی پرائیوٹ سکول بھی موجود ہیں جن میں سینٹ مائیکل کا یونیورسٹی سکول، گلینلیون نارفوک سکول، سینٹ پیٹرک ایلیمنٹری سکول، سینٹ مارگریٹ سکول اور پیسیفک کرسچین سکول شامل ہیں۔
گریٹر وکٹؤریا علاقے میں تین بڑے اعلٰی تعلیمی ادارے موجود ہیں جن کے نام یونیورسٹی آف وکٹوریا، کاموسن کالج اور رائل روڈز یونیورسٹی ہیں۔ یہاں ایک بین الاقوامی سکول بھی موجود ہے جو ایک متحد دنیا اور امن و سکون سے رہنے کے خیالات کی تعلیم دیتا ہے۔


== میڈیا ==
وکٹؤریا کینیڈا کا واحد صوبائی دارلخلافہ ہے جہاں سی بی سی ٹی وی کا کوئی مقامی نمائندہ نہیں۔ اسے وینکوور ٹیلی ویژن مارکیٹ کا حصہ مانا جاتا ہے جہاں سارے سگنل جارجیا کی سٹریٹ کے پار سے آتے ہیں جن میں سی ی سی، سی ٹی وی اور گلوبل نیٹ ورک شامل ہیں۔


== جڑواں شہر ==
سوزہو، عوامی جمہوریہ چین
موریوکا، جاپان
نیپیئر، نیوزی لینڈ
خبرووسک، روس


== حوالہ جات ==
^ City of Victoria - History
^ 2.0 2.1 "2001 Community Profiles". Statistics Canada. http://www12.statcan.ca/english/profil01/CP01/Details/Page.cfm?Lang=E&Geo1=CSD&Code1=5917034&Geo2=PR&Code2=59&Data=Count&SearchText=victoria&SearchType=Begins&SearchPR=01&B1=All&Custom=۔ اخذ کردہ بتاریخ 2007-04-27.