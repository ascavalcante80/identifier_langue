ھا۔ اس کے علاوہ اسے ریاست کی حکومت میں روز مرہ کام بھی سرانجام دینے ہوتے تھے۔ 1979 میں وفاقی وزارت اور کمشنر سے کافی سارے اختیارات لے کر انہیں ریاستی کونسل کو دے دیا گیا۔
یوکون ایکٹ جسے یکم اپریل 2003 میں منظور کیا گیا تھا، نے ریاستی حکومت کو زیادہ اختیارات دیئے گئے ہیں۔ 2003 سے ریاستی حکومت کے پاس ما سوائے جرائم کے خلاف، دیگر تمام اختیارات وہی ہیں جو دیگر صوبائی حکومتوں کو حاصل ہیں۔ کسی حد تک کمشنر کا کردار صوبائی لیفٹیننٹ گورنر سے ملتا جلتا ہے تاہم کمشنر کو وفاقی حکومت تعینات کرتی ہے جبکہ لیفٹییننٹ گورنر کو ملکہ کی نمائندگی کا شرف حاصل ہوتا ہے۔
1978 میں پہلی بار ذمہ دار حکومت کی تشکیل کے سلسلے میں سیاسی جماعتیں اکٹھی ہوئی ہیں اور انہوں نے یوکون کی مقننہ کے لئے اپنے امیدوار مقرر کئے۔پروگریسو کنزرویٹو نے ان انتخابات کو جیت لیا اور یوکون کی حکومت جنوری 1979 میں سنبھالی۔ یوکون نیو ڈیموکریٹک پارٹی نے 1985 سے 1992 تک حکومت بنائے رکھی۔اس کے بعد 1996 سے 2000 تک ان کی حکومت رہی۔ کنزرویٹیو کی واپسی 1992 میں ہوئی۔ انہوں نے اپنا نام بدل کر یوکون پارٹی رکھ دیا۔
اگرچہ یوکون کو کینیڈا کا گیارہواں صوبہ بنانے کے بارے بات ہوتی رہی ہے تاہم اس کی قلیل آبادی کی بناٗ پر اس تجویز پر عمل ہونا محال ہے۔
وفاقی سطح پر اس پارٹی کا ایک پارلیمانی ممبر اور ایک سینیٹر ہے۔ یوکون کے باشندوں کو دیگر صوبوں کے باشندوں کی طرح یکساں حقوق ملے ہوئے ہیں اور اسی طرح پارلیمنٹ میں ان کے اراکین کو بھی یکساں حقوق ہیں۔ یوکون کا ایک رکن پارلیمان ایک بار ڈپٹی پرائم منسٹر رہ چکا ہے اور دوسرا ممبر وفاقی نیو ڈیمو کریٹک پارٹی کا صدر بھی۔
یوکون ان نو علاقوں میں سے ہے جہاں ہم جنس شادیوں کی اجازت ہے۔


== قدیم قبائل کی حکومتیں ==
ریاست کی زیادہ تر آبادی مقامی قبائل پر مشتمل ہے۔ امبریلا لینڈ کلیم معاہدے کے تحت، جس میں چودہ مختلف قبائل کے 7000 اراکین نے اپنی رائے دی، پر وفاقی حکومت نے 1992 میں دستخط کئے۔ دسمبر 2005 تک ان چودہ میں سے گیارہ قبائل اس معاہدے پر دستخط کر چکے ہیں۔