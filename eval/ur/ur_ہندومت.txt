س کو سیاہ رو ہاتھی جیسے دانت نکالے اور منہ کو خون سے سرخ کئے دیکھا جاتا ہے۔ اس کا دوسرا روپ بھوانی اب ٹھگوں کی دیوی ہے۔
اس کے دو بڑے فرقے ہیں، ’دکشن مرگ Dakshin Margis‘ یعنی دائیں بازو کے پوجنے والے اور ’دام مرگ Vama Margis‘ یعنی بائیں بازو کے پوجنے والے۔ یہ ایک خفیہ فرقہ ہے جو ان کے نزدیک پانچ ’م‘ نجات کا ذریعہ ہیں، یعنی مادی Madva (شراب)، متسیا Marsva (مچھلی)، مانس Mansa (گوشت)، مدر Mudra (اناج)، میتھون Maithuna (جنسی اختلاف)۔ ان لوگوں میں ایک مذہبی رسم ہے جسے یہ چکر پوجا Chakra Puja کہتے ہیں، اس پوجا میں اپنی بیوی کے علاوہ کسی دوسری عورت سے اختلاط کرنا کار ثواب سمجھا جاتا ہے اور وہ عورت ہمیشہ کے لیے اس کی رومانی بیوی بن جاتی ہے۔ اس فرقہ کی اہم کتابیں تنتراTantras ہے۔ یہ ہری مس Harivamsa اور مارکنڈیہ پران Markandiva puran کو بھی اہمیت دی جاتی ہے۔


=== گناپتی Gana Patasترميم ===
یہ فرقہ گنیش Ganesh کو رب اعلیٰ مانتا ہے اور اس کو فہم و تدبر کا دیوتا سمجھتا ہے۔ گنیش کو ہاتھی کے سر کے ساتھ دیکھایا جاتا ہے۔


=== سورپتھیSura Patasترميم ===
یہ سورج کو دیوتا مانتا ہے اور طلوع آفتاب اور غروب آفتاب کے وقت اس کی پوجا کرتا ہے۔


=== سمرتھیSmarthasترميم ===
یہ وسیع النظر فرقہ ہے اور ہر دیوتا پر اعتقاد رکھتا ہے اور اپنی خواہش اور ضرورت کے تحت اس کی پوجا کرتاہے۔ رستش کے دیوتا
پرستش کے لیے ہندو تین دیوتاؤں کے قائل ہیں۔ پہلا گرام دیوتاGram Devata، یعنی بستی کا دیوتا، دوسرا کولا دیوتا Kula Devata یعنی خاندان کا دیوتا، تیسرا اشتاد دیوتا Ishta Devata، یعنی ذاتی دیوتا۔ اس طرح ایک ہندو کا گرام دیوتا گنیش، کولا دیوی لکشمی اور ذاتی دیوتا نندی ہوسکتا ہے۔ گرام دیوتا مندروں میں خاندانی اور ذاتی دیوتا گھروں میں رکھے جاتے ہیں۔ ان تین دیوتاؤں کے علاوہ ہر ہندو دوسرے بہت سے دیوتاؤں کو حسب مواقع پر پوجتا ہے۔ درگاہ پوجا کے موقع پر درگا کو، گنیش چیرتھی Ganesh Chaturthi کے موقع پر گنیش کو، کرشن کے جنم اشمٹی Janamashtami کے زمانے میں کرشن Krishna کی، دیوالی کے موقع پر لکشمی کو اور شیواتری میں شیواکی پرستش کی جاتی ہے۔
ہند مت کے یہ اہم دیوتا ہیں، مگر ان کی فہرست بہت لمی ہے اور ان کی تعداد پانچ کڑور بتائی جاتی ہے، اس لئے ان سب کا جائزہ لینا آسان نہیں ہے، مختصر یہ ہے کہ تمام اہم اور غیر اہم بے شمار دیوتاؤں کے علاوہ بے شمار جانور مثلاً ہاتھی، سانپ، گھڑیال، شیر، مور، ہنس، طوطا، چوہا وغیرہ مختلف دیوتاؤں کی طرف سے ہونے کی وجہ سے مقدس سمجھے جاتے ہیں اور ان کی پوجا ہوتی ہے۔ جانوروں میں سب سے اہم گائے ہے۔ ان کے علاوہ درختوں میں پیپل، انجیر، تلسی اور ببول اور دریاؤں میں گنگا کو خاص اہمیت حاصل ہے، اور اسے مقدس سمجھا جاتا ہے۔


== ہندو مت کے عقائد اور رسومترميم ==
ہندو مت کا پہلا عقیدہ مخلوق پرستی ہے جس کی تفصیل گزر چکی ہے۔ اس کے علاہ کرم Karma و تناسخ کا عقیدہ ہے جنہیں بہت اہمیت حاصل ہے۔ کرم کے عقیدے کے مطابق ہر عمل چھوٹا بڑا، اچھا برُا انسانی روح پر اثر انداز ہوتا ہے اور انسان اپنے عمل (کرم) کے لحاظ سے سزا اور جزا کا عمل مستحق ہوتا ہے۔ یعنی کرم کے مطابق اچھا یا برُا جنم لیتا ہے
ان کا دوسرا عقیدہ تناسخ (آرواگون یا سمسار Arvagona or Samsara) کے متعلق ہے، جو ویدی عہد میں کچھ مبہم تھا۔ پھر بھاگود گیتا Bhagod Gitta میں کرشن نے متعدد جنم کی تعلیم نے اس کے لیے مواد فراہم کیا کہ یہاں تک ہندو عہد میں پوری طرح مستحکم ہوگیا۔ اس عقیدے کے مطابق انسان کو صرف ایک زندگی نہیں ملتی ہے، چنانچہ وہ مرنے کے بعد پھر جنم لیتا ہے اور یہ سلسلہ چلتا رہتا ہے اور ہر موت کے بعد اس کااعمال نامہ یامہ Yama یعنی موت کے دیوتا کے سامنے پیش ہوتا ہے، جو اسے جانچتا ہے اور روح کو صفائی پیش کرنے کا حکم دیتا ہے اور پھر روح کو اس کے اعمال کے مطابق نرک یاکمنٹھ Nark or Kuntha میں کچھ دنوں کے لیے بھیج دیتا ہے۔ جب یہ معیاد ختم ہوجاتی ہے، تو اسے دوبارہ جنم لینے کے لیے بھیج دیتا ہے اور یہ چکر اس وقت تک چلتا رہتا ہے۔ جب تک انسان اچھے اور معقول اعمال کا ذخیرہ کرلیتا ہے، تو اس کی مکتی نہیں ہوجاتی ہے۔ مگر مکتی (نجات) کیا ہے، معلوم نہیں ہے۔
ہندو رسوم میں یجنہ یا یگینہ Yajna یعنی قربانی کو بہت اہمیت حاصل تھی۔ یہ آریاؤں کی رسم تھی، جو ہندو عہد تک جاری رہی۔ مختلف راجاؤں کے عہد میں گھوڑے کی قربانی (اشومید) کا تذکرہ ملتا ہے۔ اوائل میں آدمی کی قربانی بھی رائج تھی۔ جانوروں کی قربانی کو اہمیت حاصل ہے، آج بھی کالی کو سیکڑوں بھنسوں چڑھائے جاتے ہیں۔ ہون ہردیگیہ کا ضروری سمجھا جاتا ہے۔
ستی بھی مذہبی رسم تھی، ہندو عہد میں رائج رہی۔ اس کے علاوہ روزانہ غسل کرنا، صبح شام سورج کی پوجا کرنا، مقدس مقامات کی زیارت کرنا اور دیوتاؤں کے سامنے ناچنا گانا اہم مذہبی رسوم ہیں۔


== حوالہ جاتترميم ==
(ڈاکٹر معین الدین، قدیم مشرق جلد دؤم، 360 ۔ 373)
^ جسامت کے لحاظ سے مذاہب کی فہرست