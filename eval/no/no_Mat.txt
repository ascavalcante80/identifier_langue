bestemte matvarer utløser en reaksjon i kroppens immunforsvar, eller i tarmsystemet. Kornallergier, glutenintoleranse, cøliaki og laktoseintoleranse er kjente former for fødeintoleranser og matvareallergier.


=== Matinfeksjoner og matforgiftning ===
Matinfeksjoner skyldes bakterier og virus som gir infeksjoner i tarmsystemet. Salmonella er den vanligste årsaken til matinfeksjoner. Det mest kjente tilfellet av matinfeksjon i Norge er E. coli-saken i 2006. Matforgiftning skyldes bakterieproduserte giftstoffer i mat som resultat av feil håndtering.


== Spiseforstyrrelser ==
Se hovedartikkel, Spiseforstyrrelser
Spiseforstyrrelser kjennetegnes av et sykelig forhold til mat. De deles normalt inn i hovedgruppene anoreksi, bulimi og overspising. Spiseforstyrrelser kan føre til ernæringssvikt med potensielt dødelig utfall.


== Politiske, kulturelle og religiøse forhold ==


=== Ritualer ===
Se hovedartikkel, Rituale
Mat har rituell betydning i de fleste kulturer og religioner. Nattverdsmåltidet står sentralt i kristen liturgi og teologi, og har sterke teologiske bånd til den jødiske påskefeiringen pesach, hvor et rituelt måltid utgjør en minnehandling for jødenes utgang fra Egypt.


=== Faste ===
Se hovedartikkel, Faste
Fasting innebærer vanligvis at man avstår fra mat, og i noen tilfeller drikke, i gitte tidsrom og med forskjellige formål. Fasting har ulike funksjoner innenfor religioner som kristendom, jødedom, islam og hinduisme. Renselse, bot og meditasjon og refleksjon er noen av formålene med fasting.


=== Tabu ===
Se hovedartikkel, Tabu
Noen religioner har regler for hvilke matprodukter man kan spise og hvordan maten skal tilberedes. For en rettroende muslim er det ikke tillatt å spise kjøtt som ikke er tilberedt etter halal-skikk. En jøde må følge kasjrut, som er de jødiske matforskriftene. Felles for disse religionene er at kjøtt fra svin og enkelte andre dyreslag ses på som urent. Innenfor hinduismen er det tabu å spise kjøtt fra ku og okse, fordi de ifølge vedisk tradisjon skal behandles med samme respekt som mødre, på grunn av melken de gir.


=== Sultestreik ===
Se hovedartikkel, Sultestreik
Sultestreik er en form for sivil ulydighet hvor en eller flere personer lar være å ta til seg føde i protest mot politiske forhold eller undertrykkelse. Den mest kjente sultestreiken i Norge er Alta-aksjonen i 1979.


== Referanser ==
^ McGee, Harold (2004): On Food and Cooking: The Science and Lore of the Kitchen. New York: Simon and Schuster. ISBN 0-684-80001-2. ss 253.
^ McGee, kapittel 7.
^ Mason, John (2003): Sustainable Agriculture. Landlinks Press. ISBN 0-643-06876-7.
^ Messer, Ellen; Derose, Fields, Laurie & Millman, Sara (1998): Who's Hungry? and How Do We Know?: Food Shortage, Poverty, and Deprivation. United Nations University Press. ISBN 92-808-0985-7. ss. 53–91.
^ Popular Culture, Food and


== Eksterne lenker ==