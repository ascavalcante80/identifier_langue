ung» og i «god».
Ä er som en åpen e, ligger altså omtrent mellom norsk æ og e.
Ö uttales som norsk ø.
Ü og Y representerer en høg, midtre, runda vokal, som ligger svært nært norsk u som i «bru» (og ligner ikke y, som tyskere har store vanskeligheter med å uttale korrekt når de lærer norsk).
Man kan finne mange av de tyske lydene på dansk, og i noen dialekter på Sørvestlandet.


==== Diftonger ====
AU uttales ao, for eksempel «August» [aʊ̯gost] (august).
EU og ÄU uttales åi, for eksempel «Bäume» [bɔime] (trær) eller «Deutschland» [dɔitʃlant] (Tyskland).
IE uttales som en lang i, for eksempel «Wien» [vi:n].
EI uttales omtrent mellom æi og ai, som i «Wein» [vain] (vin).


==== Konsonantsymboler ====
De fleste konsonanter uttales som på norsk. Et generelt unntak er de bløte konsonanter (b,d,g) som uttales hardt i slutten av et ord (p,t,k), f.eks. uttales «ab» (av) som [app], «Hand» (hånd) som [hant] og «Zweig» (kvist) som [tsvaik].
Flere forskjeller fra norsk er:
CH kan stå for tre ulike lyder. Oftest står den for den norske kj-lyden [ç], f.eks. etter e som i «sprechen» [ʃpʁeçn] (å snakke), etter i som i «ich» [iç] (jeg), etter ü som i «Bücher» [buuça] (bøker) og etter konsonanter, som i «durch» [doʁç] (gjennom). Etter mørke vokaler (a, o og u) uttales den som en skurrelud som ligner på nederlandsk g eller spansk j, f.eks. «acht» [aXt] (åtte). I enkelte ord (ofte foran S) kan ch uttales som k, f.eks. i «Fuchs» [foks] (rev), men også i ord med gresk opphav (ofte i begynnelse) som «Chor» [kɔa] (kor), «Choreografie» [kɔʁeɔgʁafi:] (koreografi).
G uttales vanligvis som på norsk, men blir til kj etter i i slutten av ord, som i «fleißig» [flæisiç] (flittig).
H etter vokal er stum og brukes for å forlenge vokalen. Ellers uttales den som en vanlig h.
R uttales som regel med en fransk/bergensk skarre-ʁ [. I Bayern, Sveits og deler av Østerrike brukes det et hard sunnmørsk rulle-r. R svekkes i utlyd, på slutten av ordet, til en svak a. «Aber» uttales dermed [a:ba] uten spor av den siste r-en. Tyskere i Norge avsløres ofte lett på dette – likeså nordmenn i Tyskland.
S uttales ustemt som på norsk når den står med korte vokaler, f.eks. som dobbelkonsonant «lassen» [lasn] (lå) eller som i artikkelen «das» [das] (det). I begynnelsen av ord, eller etter lang vokal, uttales s stemt, f.eks. «Sonne» [z'ɔne] (sol). Stemt s brukes ikke på norsk, men tilsvarer z-en i engelsk «haze». Stemt s finnes forøvrig ikke i Sør-Tyskland heller.
SCH uttales som den norske sj[ʃ]-lyden.
SP og ST uttales som henholdsvis sjp og sjt i begynnelsen av ordet, som i «Stuhl» [ʃto:l] (stol) eller «springen» [ʃpʁiŋn] (hoppe). I Sørvest-Tyskland uttales sp og st også med sj-lyd midt inne i ordet, slik som «Fest» [feʃt]. I de nordtyske byene uttales derimot sp og st med vanlig ustemt s, og sier altså «Stein» [stain] uten sj.
ß står for ss, og brukes kun der forrige vokal blir lengre, for eksempel i «Straße» [ʃtʁa:se] (gate), men ikke i «Düsseldorf» [dusldɔʁf]. Denne bokstaven benyttes kun i Tyskland og Østerrike. I Sveits og Liechtenstein skrives ss. Bokstaven brukes kun som en liten bokstav, i store bokstaver brukes SS.
V uttales f i ord av germansk opphav, f.eks. «Vater» [fa:ta] (far), ellers som norsk v.
W uttales som v [v].
Z uttales ts.


== Tysk i norsk skole ==
Tysk som skolefag har lange tradisjoner i Norge. Tysk var på 17- og 1800-tallet det foretrukne fremmedspråket, og vitenskapelige arbeider osv. ble gjerne utgitt på tysk. Dette var også situasjonen helt fram til mellomkrigstida. Etter andre verdenskrig er imidlertid tysk blitt erstattet av engelsk som 1. fremmedspråk, men har frem til nå vært det viktigste andre fremmedspråket i grunnskole og videregående skole. I den siste tiden har språket imidlertid tapt terreng til fransk og spansk.
Faget er i den offentlige ungdomsskolen og den videregående skolen et valgfag. I noen privatskoler er det obligatorisk. På ungdomsskolen består valgfag som oftest av fordypning i norsk, fordypning i engelsk eller å lære (nytt) fremmedspråk (tysk, fransk, spansk eller andre). I videregående skole er det linjene studiespesialisering, musikk, dans og drama og idrettsfag som krever at elevene lærer et tredje språk i tillegg til norsk og engelsk. I 2004 var det om lag 60 % som valgte tysk.


== Litteratur ==
Gerda Moter Erichsen. Tyske synonymer, ord med samme, eller nesten samme, betydning. Fagbokforlaget, 2001. ISBN 82-7674-761-2
Gerda Moter Erichsen. Fraseologismer fra norsk til tysk, jeg har det på tungen = Es liegt mir auf der Zunge. Cappelen, 1996. ISBN 82-456-0160-8
Gerda Moter Erichsen. Norske og tyske antonymer, ord med motsatt betydning. Fagbokforlaget, 2006. ISBN 82-450-0403-0
Harald Frønsdal. Tysk grammatikk med øvinger. Cappelen Akademisk, 2000. ISBN 82-02-19861-5
Gero Lietz. Norsk-tysk ordbok over lumske likheter. Universitetsforl., 1996. ISBN 82-00-22603-4
Håvard Reiten. Tysk grammatikk. Aschehoug, 1995. ISBN 82-03-32159-3


=== Referanser ===
^ [1]
^ «Summary by language size». Ethnologue. 2013. Besøkt 29. desember 2013. 
^ Goethe-Institut
^ (en) CIA World Factbook oppgir kun tysk som offisielt språk i landet
^ (en) Ifølge CIA World Factbook er det bare tysk som er det offisielle språket. Også alemannisk forekommer, men bare regionalt og ikke offisielt
^ (en)CIA World Factbook oppgir luxemburgsk som nasjonalt språk, mens fransk og tysk er administrative språk.
^ Elevstatistikk på nasjonalt nivå


== Se også ==
Tysk litteratur


== Eksterne lenker ==

(de)Vollständige Ausgabe von Georg Wenkers Sprachatlas des Deutschen Reichs
(de)Verein Deutsche Sprache
(de)Häufig gestellte Fragen zur deutschen Sprache (Ralph Babel)
(de)Wortschatz der deutschen Sprache
(de)www.goethe.de - Goethe-Institut zu: Die Deutschen und ihre Dialekte
German 101 (informasjon om tysk språk)
Tyskspråklige publikasjoner i Norge
Kragerø vgs' tysksider (grammatikk)


=== Ordbøker og oversettelse ===
(de)Deutsche Wörterbücher mit Informationen zu Rechtschreibung und Grammatik
(de)Grimm, Deutsches Wörterbuch
Heinzelnisse: tysk-norsk / norsk-tysk ordbok
tysk-norsk / norsk-tysk ordbok fra følgende fagområder: informatikk, matematikk og fysikk