asset Tsarskoje Selo og en rekke sentrale bygg i St. Petersburg. Inn mot 1800-tallet kom klassisismen til Russland, noe som ble den dominerende retningen for gjenoppbyggingen av Moskva etter at byen ble svidd ned i forbindelse med Napoleons felttog i 1812. Mot slutten av 1800-tallet kom nasjonalromantikken til russisk byggekunst, men etter oktoberrevolusjonen og etableringen av Sovjetunionen kom konstruktivismen til å dominere. Under Stalin kom den sosialistiske klassisismen, som kom til uttrykk i blant annet «Stalin-skyskraperne» i Moskva.
Russland har en rekke museer i verdensklasse. Best kjent er kanskje Eremitasjen i St. Petersburg. Dette museet omfatter hele seks bygninger, med Vinterpalasset som det mest kjente. I tillegg til russisk kunst slik som Fabergés berømte egg er Eremitasjen store på vesteuropeisk kunst, og har blant annet verdens største Rembrandtsamling. Av museene med fokus på russisk kunst er Tretjakovgalleriet i Moskva størst, med en samling bygget opp siden midten av 1800-tallet. Samlingen omfatter nå over 130 000 verker, og inneholder alt fra Rubljov-ikoner, Kandinskij-malerier og avantgarde-verker av Kasimir Malevitsj.
Russland har totalt 23 steder på UNESCOs verdensarvliste. De første kom i 1990 med gamlebyen i St. Petersburg, Kreml i Moskva og Kirkegruppen på Kizji. Senere har blant annet Solovkiklosteret, Kristi himmelfartskirke i Kolomenskoje, økosystemet på Vrangeløya og urskogene i Komi kommet med på listen.


=== Film ===

Etter oktoberrevolusjonen i 1917 ble montasjefilm den viktige filmatiske uttrykksformen i Russland og Sovjetunionen. Sovjetiske regissører ble kjente for innovative filmer som Panserkrysseren Potemkin, og arbeidene til blant annet Sergej Eisenstein, Lev Kulesjov og Andrej Tarkovskij ble kjent langt utenfor landets grenser. Vladimir Gardin grunnla samtidig verdens første filmskole i Moskva.
I 1932 gjorde Stalin den sosialistiske realismen til landets eneste tillatte sjanger, men etter Stalins død blomstret igjen filmkunsten i Sovjetunionen. Leonid Gajdajs komedier fra 60- og 70-tallet ble enormt populære, og filmene hans selger fortsatt bra i det tidligere Sovjetunionen. I 1969 kom Vladimir Motyl med filmen Ørkenens hvite sol, noe som skapte sjangeren «Ostern», Sovjetunionens svar på Westernfilmer. Filmskaperen Andrej Kontsjalovskij hadde stor suksess med den episke langfilmen Siberiade i Sovjetperioden (1979), hvorpå han emigrerte til USA og blant annet stod bak actionfilmen Runaway Train (1985). I 1979 kom også kult-serien Møtested kan ikke forandres, med den regimekritiske sangeren Vladimir Vysotskij i den umåtelig populære hovedrollen, inntil Sovjetledelsen forbød serien vist på russisk TV.
1980- og 90-tallet var roligere år for den sovjetrussiske filmindustrien, men siden årtusenskiftet har bransjen vært i kraftig vekst. Russland produserer nå flere filmer hvert år enn Storbritannia og Tyskland. Den Sovjet-kritiske ungdomsfilmen Hipster var hovedfilm på Tromsø internasjonale filmfestival i 2010.


=== Mat og drikke ===

Det russiske kjøkken er som i mange andre steder i Øst-Europa kjent for relativt fet mat og utstrakt bruk av kjøtt. Blant de tradisjonelle russiske middagsrettene finnes gryteretten zjarkoje, kylling Kiev (som på tross av navnet ikke er ukrainsk) og den opprinnelig tatariske kebabvarianten sjasjlyk. Blant suppene er sjtsji (basert på kål), grønnsaksuppen okrosjka (laget på kvass) og borsjtsj (laget på rødbeter) de mest populære. Fisk er også en viktig del av det russiske kostholdet, og populære fiskesorter omfatter stør, gjedde, laks og karpe.
Alkohol er en viktig del av den russiske kulturen. Det klassiske brennevinet er vodka, som lages på hvete, rug eller poteter. Russisk vodka tilsettes ofte forskjellige smaker etter destilleringen, ofte tranebær, pepper, eple, pære eller sitron. Øl er også populært blant russere, med Baltika som markedsleder. Blant alkoholfrie drikker er te utbredt, og er tradisjonelt laget i en samovar. Drikken kvass er også vanlig, og brukes ofte som et alternativ til brus.
Russisk kaviar er en delikatesse i Russland.


=== Idrett ===

Av lagidrettene er ishockey blant de mest populære i Russland. 21 av 24 lag i Kontinental Hockey League er russiske, og det russiske landslaget har hatt stor suksess i internasjonale mesterskap, senest med gullmedaljen i VM i 2009. Tidligere var Sovjetunionens ishockeylandslag verdens desidert beste, med syv gull, én sølv og én bronse på ni olympiske deltagelser. Den dominerende russiske ishockeyklubben har tradisjonelt vært CSKA Moskva, som også vant Europacupen 20 av 22 ganger i perioden 1969-90.
Russlands herrelandslag i fotball er pr. september 2009 rangert på sjetteplass på FIFAs verdensranking. I Euro 2008 tok laget bronsemedalje, noe som var Russlands beste plassering siden Sovjetunionens fall. Det gode spillet i mesterskapet gjorde også at flere russiske spillere nå spiller på europeiske topplag, dette gjelder blant annet Jurij Zjirkov på Chelsea og Andrej Arsjavin på Arsenal. Likevel er den russiske toppserien pengesterk og holder et høyt nivå, og de fleste landslagsspillerne spiller derfor i hjemlandet. Tradisjonelt har Moskva-klubbene CSKA, Lokomotiv, Spartak og Dynamo vært de sterkeste, men de siste årene har St. Petersburg-baserte Zenit utfordret moskovittenes dominans.
Av de individuelle idrettene har tennis blitt stadig mer populært siden 1990-tallet, noe som i stor grad kan tilskrives tidligere president Boris Jeltsins interesse for sporten. De senere årene har de beste russiske tennisspillerne vært i verdenstoppen, med blant annet Jevgenij Kafelnikov på herresiden og Anastasija Myskina, Anna Kurnikova og Marija Sjarapova på kvinnesiden. Blant vinteridrettene har Russland hatt stor suksess i langrennssporet, kanskje spesielt på kvinnesiden. Jelena Välbe og Ljubov Jegorova dominerte stort på 1990-tallet, senere kom blant annet Larisa Lazutina, Julija Tsjepalova og Jevgenija Medvedeva-Abruzova. På herresiden har blant annet Aleksej Prokurorov og Mikhail Ivanov utmerket seg med sterke resultater; den etniske russeren Vladimir Smirnov hadde også suksess på 1980- og 90-tallet, men valgte å konkurrere for Kasakhstan etter at Sovjetunionen ble oppløst.
Tilsammen har Russland tatt 323 medaljer i sommer-OL og 76 medaljer i vinter-OL (inkludert Det russiske keiserrike til og med 1912). I tillegg kommer Sovjetunionen, med totalt 1204 medaljer (sommer og vinter kombinert) i perioden 1952-88, og SUS med 135 medaljer i 1992. Legger man sammen alle disse vil Russland komme på andreplass (bak USA) i antall medaljer samlet i alle olympiske leker; hvis man bare regner med de medaljer utøvere fra den russiske føderasjonen har tatt som selvstendig nasjon fra og med 1994 kommer russerne på femtendeplass.
Russland (da en del av Sovjetunionen) arrangerte sommer-OL i 1980. Lekene ble avholdt i Moskva, men ble redusert av en internasjonal boikott der blant annet Norge holdt seg hjemme. Vinter-OL 2014 vil avholdes i Sotsji i det sørvestlige Russland.
Russland skal også arrangere VM i fotball i 2018.


== Se også ==
Liste over land med store petroleumsreserver


== Fotnoter ==
^ Det er knyttet usikkerhet til sovjetiske tapstall under andre verdenskrig. Sovjetiske myndigheters egne statistikker var lenge hemmelighetsstemplede, men tallet 20 millioner ble brukt av Khrusjtsjov og Brezjnev i offisielle taler. I G.F. Krivosheev (red.) (2007) Soviet Casualties and Combat Losses in the Twentieth Century (ISBN 1-85367-280-7) foretar forfatterne en systematisk gjennomgang av tilgjengelig litteratur og statistikk på området. Forfatternes beregninger viser at det sovjetiske forsvaret mistet 8,7 millioner mann, og at totale sovjetiske tapstall (inkludert sivile og irregulære stridende) var på nesten 27 millioner.


== Referanser ==
^ «DST News - New Russian Time Zones as of August 31, 2011 according to Decree 725 of the Government of the Russian Federation». www.worldtimezone.com. Besøkt 6. oktober 2015. 
^ a b Milner-Gulland, Robin (1999). The Russians (engelsk) (2 utg.). Oxford: Blackwell. s. 1-2. ISBN 978-0631218494. 
^ The World Network of Biosphere Reserves - UNESCO. «Russisk Federation» (engelsk). Besøkt 3. november 2008. 
^ Moores (1997, s. 632)
^ «Russia» (engelsk). Encyclopædia Britannica. Besøkt 12. september 2010. 
^ Library of Congress. «Topography and drainage». Besøkt 26. desember 2007. 
^ Walsh, NP (19. september 2003). «It's Europe's lungs and home to many rare species. But to Russia it's £100bn of wood». London: Guardian (UK). Besøkt 26. desember 2007. 
^ Irina A. Merzliakova (1. november 1997). «The list of animals of Red Data Book of Russian Federation (1 November 1997)». Enrin.grida.no. Besøkt 27. april 2010. 
^ «Main indicators : Total vital statistics rates» (russisk). Rosstat. Besøkt 24. september 2009. 
^ «National Human Development Report : Russian Federation» (engelsk). United Nations Development Programme. 2008. Besøkt 11. september 2010. 
^ «A survey of Russia : The incredible shrinking people» (engelsk). The Economist. 27. november 2008. Besøkt 11. september 2010. 
^ «People and Society of Russia». MSN Encarta. Besøkt 24. september 2009. 
^ «Ethnic groups». NUPI - Senter for Russlandsstudier. Besøkt 24. september 2009. 
^ Lewis, M. Paul (red.) (2009). «Ethnologue: Languages of the World, 16. utgave – Languages of Russian Federation». SIL International. Besøkt 8. september 2010. 
^ a b Lewis, M. Paul (red.) (2009). «Ethnologue: Languages of the World, 16. utgave – Languages of Russian Federation (Europe)». SIL International. Besøkt 8. september 2010. 
^ Lewis, M. Paul (red.) (2009). «Ethnologue: Languages of the World, 16. utgave – Languages of Russian Federation (Asia)». SIL International. Besøkt 8. september 2010. 
^ a b «Russia : International Religious Freedom Report 2007» (engelsk). Det amerikanske utenriksdepartementet. 2007. Besøkt 24. september 2009. 
^ «The rise of Russian Muslims worries Orthodox Church» (engelsk). Times Online. 5. august 2005. Besøkt 24. september 2009. 
^ Robert Conquest in Victims of Stalinism: A Comment, Europe-Asia Studies, årg. 49, nr. 7, 1997, s. 131: «We are all inclined to accept the Zemskov totals (even if not as complete) with their 14 million intake to Gulag 'camps' alone, to which must be added 4-5 million going to Gulag 'colonies', to say nothing of the 3.5 million already in, or sent to, 'labour settlements'. However taken, these are surely 'high' figures.»
^ «Russia». The World Factbook (engelsk). CIA. 2009. Besøkt 24. september 2009. 
^ Menon (2004, s. 252)
^ «Ukraina får russisk gass-rabatt». E24. 21. april 2010. Besøkt 12. september 2010. 
^ «Kreml beholder sin kontroll over Russlands rettsvesen». Aftenposten. 24. oktober 2004. Besøkt 4. oktober 2009. 
^ «Russian Federation : Human rights memorandum to President Medvedev». Amnesty International. 2008. Besøkt 4. oktober 2009. 
^ Democracy Index 2011, http://www.sida.se/Global/About%20Sida/Så%20arbetar%20vi/EIU_Democracy_Index_Dec2011.pdf
^ a b «Consolidated budget of the Russian Federation». Rosstat. 2008. Besøkt 20. oktober 2009. 
^ «Expenditures of consolidated budget of the Russian Federation, socio-cultural arrangements». Rosstat. 2008. Besøkt 20. oktober 2009. 
^ «About Federal State Statistics Service». Rosstat. Besøkt 20. oktober 2009. 
^ «Russia's state statistics 1802-1996». Rosstat. Arkivert fra originalen 15. august 2000. Besøkt 20. oktober 2009. 
^ a b Myrstuen, Gulbrand (2007). Fortsatt liv i bjørnen? (Masteroppgave). Universitetet i Oslo.  – Tilgjengelig online i DUO
^ «Grenselinjeavtalen undertegnet». VG Nett. 15. september 2010. Besøkt 16. september 2010. 
^ «Norsk sjømat på 35 millioner middagsbord hver dag». DN.no. 5. januar 2010. Besøkt 12. september 2010. 
^ Rowe, Lars; Hønneland, Geir og Moe, Arild (2007). «Evaluering av miljøvernsamarbeidet mellom Norge og Russland» (PDF). FNI Rapport 7/2007. 
^ «Russia attracts investors despite its image» (engelsk). BBC. 30. november 2007. Besøkt 24. september 2009. 
^ «Russia in the Global Storm» (engelsk). Carnegie Endowment for International Peace. 21. april 2009. Besøkt 24. september 2009. 
^ Norges Bank - Valutakurs for russiske rubler (RUB), besøkt 23. desember 2014.
^ IMF Ch IV Report 2015
^ IMF Ch IV Report 2012
^ IMF Ch IV Report 2009
^ Verdensbanken - Data, løpende dollar
^ Verdensbanken - Data, løpende priser
^ Verdensbanken - Data, faste 2005-dollar.
^ Bruttoinvesteringer i % av BNP, og i US dollar - Verdensbanken. Besøkt november 2015.
^ Arbeidsløshet, % - Verdensbanken, ILO-metoden. Besøkt november 2015.
^ Eksport i % av BNP, og i US dollar - Data, Verdensbanken.
^ Import i % av BNP, og i US dollar - Data, Verdensbanken.
^ Handelsbalanse i % av BNP, og i US dollar - Verdensbanken. Besøkt november 2015.
^ Betalingsbalanse i % av BNP, og i US dollar - Verdensbanken. Besøkt november 2015.
^ «Vil bli ny turisme-stormakt». Aftenposten. 11. november 2008. Besøkt 7. oktober 2009. 
^ Richmond, Simon m.fl. (2009). Russia (5 utg.). Lonely Planet. s. 23-25. ISBN 978-1-74104-722-6. 
^ «Informasjon om visum til norske statsborgere og borgere av EU-land». Den russiske føderasjons ambassade i Norge. Arkivert fra originalen 1. mai 2009. Besøkt 7. oktober 2009. 
^ «Merchant Marine total by country». nationmaster.com. 2008. Besøkt 12. september 2010. 
^ Curtis, Glenn E. (red.) (1996). «Russia: A Country Study». GPO/Library of Congress. Besøkt 12. september 2010. 
^ «Russia > Transportation». nationmaster.com. Besøkt 12. september 2010. 
^ «Oversikt over antall motorkjøretøyer». Det russiske statistiske sentralbyrået. 2008. Besøkt 12. september 2010. 
^ Williams, Brian (2002). Calendars (engelsk). Cherrytree Books. s. 23. ISBN 978-1842341292. 
^ Graham (1993, s. 16ff)
^ Graham (1993, s. 99ff)
^ Graham (2008, s. 18–20)
^ Schiermeier, Quirin (2010). «Russia to boost university science». Nature, 464, s. 1257. doi:10.1038/4641257a. 
^ «Press Freedom Index 2008» (engelsk). Reportere uten grenser. Arkivert fra originalen 7. juni 2009. Besøkt 24. september 2009. 
^ «- Var Russlands samvittighet». Aftenposten. 11. oktober 2006. Besøkt 24. september 2009. 
^ a b c «Highlights on Health in the Russian Federation» (PDF) (engelsk). Verdens Helseorganisasjon. november 1999. Besøkt 4. oktober 2009. 
^ «Highlights on Health in the Russian Federation» (PDF) (engelsk). Verdens Helseorganisasjon. 2005. Besøkt 4. oktober 2009. 
^ «119,000 TB cases in Russia» (engelsk). Rianovosti. 27. januar 2006. Besøkt 4. oktober 2009. 
^ «Eastern Europe and Central Asia : AIDS epidemic update : Regional Summary» (PDF) (engelsk). UNAIDS. mars 2008. Besøkt 4. oktober 2009. 
^ O'Brien, Mary Louise og Jefferies, Chris (1982). «Women and the Soviet Military». Air University Review (engelsk) (januar-februar 1982). 
^ a b c Sergejeva (2008, s. 107–23)
^ Pridemore, William Alex (2005). «Social structure and homicide in post-Soviet Russia». Social Science Research (engelsk), 34 (4). doi:doi:10.1016/j.ssresearch.2004.12.005 . 
^ «Corruption Perceptions Index 2008» (engelsk). Transparency International. 2008. Besøkt 24. september 2009. 
^ Gilinskiy, Yakov (2006). «Crime in Contemporary Russia». European Journal of Criminology, 3 (3). doi:[http://dx.doi.org/DOI%3A10.1177%2F1477370806065583%0A+spr%C3%A5k%3Dengelsk DOI:10.1177/1477370806065583  språk=engelsk] . 
^ Gvosdev, Nikolas K. (8. desember 2005). «Russia's NGOs: It's not so simple». The New York Times (Leserbrev). Besøkt 4. oktober 2009. 
^ a b «Russia Profile - Think Tanks & NGOs». Russia Profile.org. 31. januar 2006. Besøkt 4. oktober 2009. 
^ Kamhi, Alison (2006). «The Russian NGO Law: Potential Conflicts with International, National, and Foreign Legislation». The International Journal of Not-for-Profit Law, 9 (1). 
^ «Main indicators : Resident population» (russisk). Rosstat. Besøkt 24. september 2009. 
^ «1.4. Cities and towns with population of 50 thousand people and over». Det russiske statistiske sentralbyrået. 2002. Besøkt 16. januar 2008. 
^ Terras (1991, s. 107–23)
^ Børtnes, Jostein. «Russland – kunst». Store norske leksikon. Besøkt 20. oktober 2009. 
^ a b Richmond, Simon m.fl. (2009). Russia (engelsk) (5 utg.). Lonely Planet. s. 101-106. ISBN 978-1-74104-722-6. 
^ «How Boris Yeltsin served up a tennis revolution in Russia». The Independent. 1. juli 2004. Besøkt 4. oktober 2009. 
^ http://www.fifa.com/newscentre/news/newsid=1344497.html Besøkt 2. desember 2010


=== Litteratur ===
Jørgen Holten Jørgensen og Geir Hønneland Russisk politikk, Fagbokforlaget 2013 ISBN 978-82-450-0965-1
Peter Normann Waage Russland er sitt eget sted : streker til et lands biografi Arneberg 2012 ISBN 978-82-8220-036-3


== Eksterne lenker ==
Offisielt nettsted

(en) Diverse kart over Russland
(ru) gov.ru – Offisiell portal for Russlands myndigheter
Statistikk og andre data om Russland i FN-sambandets nettsted Globalis.no
(no) Russland – Landssider
(en) Russia – The World Factbook
(en) Reiseguide for Russland – Wikitravel