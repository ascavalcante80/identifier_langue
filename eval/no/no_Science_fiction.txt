okserien introduserte også nye, norske forfattere som Ingar Knudtsen og Åsmund Forfang.
Noen mindre forlag hadde i mellomtiden kastet seg på med utgivelser av mer tradisjonell science fiction. Billigbokforlaget Fredhøis Forlag utga i perioden 1971–1974 hele 41 science fiction-bøker. Utvalget var hummer og kanari, men omfattet også klassiskere som Ray Bradbury og Robert Bloch samt oversettelser av relativt ferske romaner fra f.eks. Poul Anderson, Philip K. Dick, Harlan Ellison og svensken Sam Lundwall. Også en ny norsk forfatter, Dag Ove Johansen, fikk slippe til. Fan-forlaget STOWA utga bøker av nye norske skribenter, blant dem Øyvind Myhre og Per G. Olsen som senere fikk slippe til på Cappelen og Gyldendal.
I en kort periode var interessen for science fiction påtagelig blant litteraturinteresserte nordmenn, men det hele dabbet av utover 70-tallet. For det store publikum ble science fiction i denne perioden synonymt med Bing & Bringsværd og den såkalte Nye bølgen i britisk/amerikansk science fiction. Denne vinklingen var trolig i lengden ikke nok til å holde på en bred interesse.
Bing og Bringsværd har selv vært produktive som forfattere av noveller, romaner, hørespill og tv-serier innen SF-sjangeren – sammen og hver for seg. Totalt sett er det imidlertid gitt ut forholdsvis lite norsk science fiction. Blant unntakene er nevnte Øyvind Myhre, Ingar Knudtsen og Dag Ove Johansen. Disse tre forfatterne har alle omfattende forfatterskap bak seg, og deler en bakgrunn i SF-magasinet Nova på 1970-tallet.
En del forfattere har gitt ut noen få lovende bøker, i de fleste tilfellene novellesamlinger med både science fiction og annen fantastisk litteratur. Her kan Trond Buland, Einar Gjærevold, Reidar Jensen og Erik Braathen nevnes. Flere av disse debuterte på enmannsforlaget Bok og Magasinforlaget, som mot alle odds holdt det gående fra slutten av 1970-tallet inntil eieren Terje Wanberg døde i 2006. En del mainstream-forfattere med mer eller mindre uttalt interesse for science fiction har også hatt gjestespill innen sjangeren, som Axel Jensen, Elin Brodin og Eirik Austey (Tron Øgrim).


=== Se også ===
Kategori:Norske sciencefictionforfattere
Liste over norske sciencefictionbøker


== Kjente sciencefictionfilmer ==
Sciencefictionfilmer har en lang og rik tradisjon i populærkulturen:
Fritz Lang: Metropolis (1927)
Ettore Scola: Terrassen (1963)
Stanley Kubrick: Dr. Strangelove (1964)
Roger Vadim: Barbarella (1968)
Franklin J. Schaffner: Apenes planet (1968)
Stanley Kubrick: 2001: En romodysse (1968)
Stanley Kubrick: A Clockwork Orange (1971)
Andrej Tarkovskij: Solaris (1972)
Steven Spielberg: Nærkontakt av 3. grad (1977)
George Lucas og andre: Star Wars (1977)
Ridley Scott: Alien (1979)
Ridley Scott: Blade Runner (1982)
Steven Spielberg: E.T. (1982)
James Cameron: Terminator (1984)
Terry Gilliam: Brazil (1985)
James Cameron: Aliens (1986)
Paul Verhoven: Total Recall (1990)
James Cameron: Terminator II - Dommens dag (1991)
Kenneth Branagh: Frankenstein (1994)
Terry Gilliam: Twelve Monkeys (1995)
Andy Wachowski og Larry Wachowski: The Matrix (1999)
Richard Kelly: Donnie Darko (2001)
Steven Spielberg: A.I.: kunstig intelligens (2001)
Steven Spielberg: Minority Report (2002)


== Fotnoter ==
^ «SCIENCE FICTION. Highly imaginative novels and stories centered about some projected, often fantastic, scientific development». Hugo Gernsback: What is Science Fiction (1965)
^ Universflygerne (Space Cadet), Eide forlag, 1950
^ Den røde planet (Red Planet), Gyldendals GGG-serie, 1954


== Eksterne lenker ==
Fabelprosa
Fandom.no
Oslo Science Fiction-Festival
sf.kjempekjekt.com – norsk blog dedikert til science fiction