vind der luftbevegelsen er i balanse mellom corioliskraften og trykkgradientkraften. Denne strømmer parallelt med isobarer, noe den tilnærmet gjør over det atmosfæriske grenselaget på midlere bredder der friksjonskreftene er små.
Termalvind – dette er egentlig ikke en vind, men vindforskjellen mellom to nivå. Den eksisterer bare i en atmosfære med horisontal temperaturgradient, for eksempel baroklinitet.
Ageostrofisk vind – forskjellen mellom faktisk vind og geostrofisk vind. Vindkomponenten fører til at et lavtrykk blir «fylt opp» over tid.
Gradientvind – som geostrofisk vind, men inkluderer også sentrifugalkraften.


== Vindmåling ==

Vindstyrken kan måles i knop, i m/s, km/t eller i beaufort. Dersom vi observerer luftbevegelsene ti meter over bakken og tar middelverdien over ti minutter, har vi målt det som i meteorologien heter vindstyrke, og vi kan bruke beaufortskalaen til å klassifisere måleresultatet.
Hvis vi bare leser av øyeblikksverdien av en vindmåling, har vi ikke målt vindstyrke, men vindkast. Vindkast kan ofte ha større fart enn vinden på samme tidspunkt. Hvis det for eksempel er målt frisk bris, er det ikke uvanlig med vindkast over 12 m/s.
Vind består både av vindstyrke og vindretning. Vindretningen er den retningen vinden kommer fra.


=== Instrumenter til å måle vinden med ===
Anemometer – måler vindstyrke, enten direkte, for eksempel med roterende kopper, eller indrekte via trykkforskjeller eller forplantende bølger med ultralydsignaler.
Rawinsonde – GPS-basert vindinstrument.
Værballong – passivt instrument, ballongposisjonen blir registrert enten visuelt eller via radar eller GPS og vindprofilen blir regnet ut fra hvor langt ballongen har flyttet seg.
Værhane – brukt til å indikere vindretningen.
Vindpølse – hovedsakelig brukt til å indikere vindretningen, men kan også brukes til å estimere vindstyrken ut fra vinkelen til pølsen.


== Spesielle vinder ==
Fønvind (nordlig fra Alpene; også generelt)
Sirocco (sønnavind fra Nord-Afrika mot Sør-Europa)
Tyfon (generelt)
Passat (nordøstlig og sørøstlig mot ekvator)
Monsun (årstidsbestemte vinder i Asia; også generelt)
Vestavindsbeltet (mellom 30 og 60° N og S)
Bora (nordøstlig fra Alpene over Italia)
Chinook (østlig fra Rocky Mountains)
Gregale (nordøstlig fra Hellas)
Khamsin (sørøstlig fra Nord-Afrika over det østlige Middelhavet)
Levanter (østavind gjennom Gibraltarstredet)
Vendavel (vestavind gjennom Gibraltarstredet)
Libeccio (sørvestlig over Italia)
Marin (sørøstlig fra Middelhavet over Frankrike)
Mistral (nordvestlig fra sentrale Frankrike mot Middelhavet)


== Se også ==
Beauforts skala
Klima
Vindkraft


== Eksterne lenker ==
Meteorologisk leksikon ved Meteorologisk institutt
Kort videoklipp som viser støvvirvler
Navn på vinder
Vindatlas
Vind på planeten Mars