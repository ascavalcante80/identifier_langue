kulturdepartementet er ansvarlig for utviklingen og utdannelsessystemet På Island. Men førskoler og grunnskolene administreres på kommunenivå.
Førskolene (leikskóli) er for barn opp til seks år, og er ikke obligatorisk. Den obligatoriske skolegangen begynner med grunnskolen (grunnskóli), som består av to nivåer, barneskole og ungdomsskole, ofte innenfor den samme skoleinstitusjonen og skolebygning. Det er obligatorisk skolegang opp til 16 år. Skoleåret er ni måneder, med minimum 180 skoledager, mot tidligere 170 dager.
PISA-programmet, under ledelse av OECD, rangerer den islandske grunnskolen på godt over OECD-gjennomsnittet, og bedre enn Norge.
Den videregående utdannelsen (framhaldsskóli) etterfølger ungdomsskolen. Disse skolene er ikke obligatoriske, men alle som har fullført grunnskole og ungdomsskole har en lovfestet rett til denne.
Det høyeste utdannelsesnivået er innenfor Háskóli Íslands (Universitetet på Island) som holder til sentralt i Reykjavík. Andre utdannelsesinstitusjoner på universitets- og høyskolenivå er i Reykjavík, Akureyri og Bifröst.


== Kultur ==


=== Litteratur ===

De meste kjente islandske bidragene til den klassiske litteraturen er islendingesagaene fra tiden da øya ble befolket. Den mest kjente av disse er Njåls saga, en episk beskrivelse av en blodhevn, samt Grønlendingenes saga og Eirik Raudes saga som omhandler oppdagelsen og bosetningene på Grønland og Vinland (dagens Newfoundland og Labrador). Andre kjente og populære islandske sagaer er blant annet Egils saga, Laksdøla saga, Grettes saga, Gisle Surssons saga og Gunnlaug Ormstunges saga.
På 1500-tallet ble det publisert en bibeloversettelse. Andre viktige utgivelser fram til 1800-tallet var religiøs diktning, særlig kjent er Passiusálmar av Hallgrímur Pétursson og Rímur, rytmiske, episke dikt fra 1300-tallet som særlig ble populære utover på 1800-tallet da utviklingen av nye litterære former ble fremskyndet av den innflytelsesrike nasjonalromantiske forfatteren Jónas Hallgrímsson. I nyere tid har Island produsert en rekke internasjonal anerkjente forfattere, som Gunnar Gunnarsson og vinneren av Nobelprisen i litteratur i 1955, Halldór Laxness.


=== Kunst ===


=== Musikk ===
Island har et rikt musikkliv, og de senere årene har flere islandske artister og band fått internasjonal anerkjennelse. Før 80-tallet var islandsk musikk lite kjent utenfor landets grenser. Dette endret seg da jazzfunk/fusion-bandet Mezzoforte slo igjennom internasjonalt med hiten "Garden Party" i 1983. Bandets suksess la grunnlag for en ekstensiv turnévirksomhet i Europa og Japan, og åpnet dører for andre islandske artister som The Sugarcubes, Björk, GusGus og Sigur Rós.


=== Arkitektur ===
Det nest eldste huset på Island som fortsatt står er Viðeyjarkirkja tegnet av den danske arkitekten Georg David Anthon.


=== Idrett ===

Sport har vært en viktig del av islandsk kultur. Den tradisjonelle idrettsgrenen er Glíma, som er en form for bryting som skal stamme fra middelalderen.
Populære idrettsgrener i dag er fotball, friidrett, håndball og basketball.
Islands herrelandslag i håndball er blant de beste i verden, og vant sølv i Sommer-OL i 2008 i Beijing, og bronse i Håndball-EM i 2010 i Østerrike.
Innen fotball har Knattspyrnufélag Reykjavíkur vunnet den nasjonale fotballigaen Úrvalsdeild flest ganger, tilsammen 24 mesterskap.
Innen troppsturn har Islands jentelag vært en ledende nasjon, med blant annet europamesterskap i 2010.
Island har gode naturgitte forhold for en rekke vinteridretter, hvor særlig fjellklatring og fjellturer er populært blant befolkningen.


== Referanser ==


== Eksterne lenker ==
«Ó, Guð vors lands» (Tekst til Islands nasjonalsang)
Innspilling av Islands nasjonalsang
Bilder fra Island (Íslands-myndir) (is) (en)
Islands offentlig informasjonstjeneste (Utenriksdepartementet) (en)
Islands regjering og administrasjon (en) eller på islandsk
Alltinget (da) (en)
«No wonder Iceland has the happiest people on earth» (The Guardian/The Observer, John Carlin, 18. mai 2008) (en)
Statistikk og andre data om Island i FN-sambandets nettsted Globalis.no