90 km dybde til 5 150 km dybde. Temperaturen øker med dybden fra 3 370°C til 5 000°C og tettheten i den flytende kjernen øker fra 10,0 g/cm³ til 11,5 g/cm³.
Nedre mantel av flytende stein (periodotitt), med en tykkelse på 2 190 km som strekker seg fra 700 km dybde til 2 890 km dybde. Temperaturen øker med dybden fra 1 650°C til 3 370°C og tettheten i den nedre mantelen øker fra 4,4 g/cm³ til 5,5 g/cm³.
Øvre mantel av flytende stein, med en tykkelse på 600-670 km som strekker seg fra 30-100 km dybde og ned til 700 km dybde. Temperaturen øker med dybden fra 1 250°C til 1 650°C og tettheten i den øvre mantelen øker fra 3,0 g/cm³ til 4,4 g/cm³. Øvre mantel er igjen inndelt i to lag med grense på 70-400 km dyp: Astenosfæren nederst og øverst Litosfæren hvor øverste mantel står i direkte kontakt med jordskorpen langs Moho-linjen. Grensen mellom Litosfære og Astenosfære markerer en temperaturgrense hvor temperaturen øker fra 1 250°C til 1 450°C. Det skjer faseoverganger i silikater i mantelen ved 440 km og 670 km dybde, og dette øker trykkbølgers hastighet.
Jordskorpe av fast stein, med en tykkelse på 30-100 km og inndelt i flere stive segmenter, kalt tektoniske plater som migrerer over jordens overflate i perioder på flere millioner år. Jordens kontinentalskorpe er tykkest med en 30-70 km andel av litosfæren – basalt nederst og andre bergarter øverst. Klodens havbunnsskorpe er bare 5-15 km tykk med basalt nederst, og dekket av et relativt ungt lag av sedimenter. Jordskorpens tetthet varierer med dybden fra omlag 2,7 g/cm³ til 3,0 g/cm³ ved Moho-grensen.
Fra mantelen kan smeltet stein stige opp til overflaten og danne såkalte varmeflekker under jordskorpen, som under Hawaii og under Island. Varmeflekkene presser jordskorpen opp der hvor de oppstår. På den andre siden kan stykker av størknet litosfæreplate synke ned gjennom hele mantelen og ned til den ytre kjernen på 2 890 km dybde.


== Overflate ==

Den ytre delen av jordoverflaten kalles litosfæren, den består av hard, stiv masse, men også øvre deler av mantelen. Litosfæriske plater er bevegelig masse, som drives av platetektonikk. Tykkelsen på litosfæren kan være 100–400 km, noe som varier ved om vi har kontinental eller osean litosfære. Den øvre delen av litosfæren består av jordskorpen, dette er Jordens ytterste skall som vi mennesker beveger oss på.
Vi deler inn jordskorpen i oseanskorpe (tykkelse: 7–10 km, består i hovedsak av basalt og gabbro) og kontinentalskorpe (tykkelse: 25–70 km). Kontinentalskorpen består generelt sett av bergarter med lavere tetthet enn oseanskorpen. Arkimedes' prinsipp og tykkelsen på skorpene gir oss da en forklaring på hvorfor kontinentalskorpen flyter lettere eller ligger høyere enn oseanskorpen. Jordens indre forsyner jordoverflaten med i snitt 87 milliwatt energi per kvadratmeter (den samlete fotosyntese på Jorden forsyner overflaten med nærmere fem ganger så mye energi).
Omlag 71 % av overflaten er dekket av saltvannshav, resten er kontinenter og øyer. Disse innehar innsjøer og elver som også bidrar til hydrosfæren. Flytende vann er nødvendig for opprettholdelsen av alle kjente former for liv, og man kjenner ikke til andre planeter med flytende vann og vanndamp. Jordens poler er for det meste dekket av is (Arktis, Antarktis og sjøis).


== Fysiske særtrekk ==


=== Atmosfære ===

Jorden er dekket av et lag av gasser – en atmosfære – som holdes på plass av tyngdekraften. Denne gassblanding, som hovedsakelig består av nitrogen og oksygen, kalles også luft. Atmosfæren bidrar til å gjøre livet på landjorden mulig ved at organismer tar opp viktige gasser fra luften, ved å absorbere den ultrafiolette strålingen og ved å utjevne temperaturforskjellene mellom dag og natt. I tillegg bidrar den til å heve temperaturen på Jorden gjennom drivhuseffekten. Temperaturforskjeller og jordrotasjonen gjør at luften i atmosfæren er i konstant bevegelse, noe som bidrar til å frakte varme rundt om på planeten.


=== Klima ===
Se også Klima
Jorden kan deles inn i klimasoner med felles klimatiske egenskaper. En første grovinndeling, som hovedsakelig tar utgangspunkt i temperatur- og lufttrykkforhold skiller mellom fire hovedklimasoner:
tropisk klima
subtropisk klima
temperert klima
arktisk klima


=== Magnetfelt ===
Jorden er som en stor magnet og danner et magnetfelt rundt seg. Magnetfeltet beskytter livet på Jorden fra kosmisk stråling. Det er magnetfeltet som gjør at vi får en magnetisk nordpol og en motsvarende sydpol.


== Ekstreme punkt ==
Høydeforskjeller
Høyeste punkt: Mount Everest – 8 850 moh.
Land med lavest høyeste punkt: Maldivene – 2,4 moh.
Laveste punkt: Marianergropen i Stillehavet – 11 034 muh.
Laveste punkt på land: Dødehavet – 410 muh.


== Se også ==
Solen
Månen
Planet
Solsystemet


== Referanser ==


== Eksterne lenker ==
Jordan er flat eller hul - artikkel fra forskning.no 13.7.05 Varmen fra dypet - video fra forskning.no 21.1.12