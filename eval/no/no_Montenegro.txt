 og ProMonte (Telenor) planlegger å bygge ut mobilt og trådløst bredbånd, trolig basert på HSPA og Wimax.


== Samfunn ==


=== Utdanning ===
Montenegrinske barn starter i skolen (Osnovna škola) ved 6 års alder, og grunnutdanningen varer i 9 år. Videregående opplæring strekker seg over 4 år (3 år for yrkes- og handelsutdanning), og ender med tildeling av artium (Matura).
Universitetet i Montenegro ligger i Podgorica og har et komplett studietilbud innen humanistiske, samfunnsvitenskapelige og naturvitenskapelige fag, samt egen business- og jusutdanning. I 2005 ble det startet opp undervisning i medisin, etter at landet tidligere hadde vært avhengig av medisinstudiene i Beograd.
Niksic har et filosofisk fakultet underlagt Universitetet i Montenegro, men som har røtter i en lærerskole i Cetinje (1947), etablert i Nikšić i 1963. Her tilbys studier opp til doktorgradsnivå innen filologiske og språklige studier.


=== Massemedia ===
Den første radiostasjonen på Balkan ble etablert utenfor Bar i 1904, mens Radio Cetinje åpnet i 1944. TV-signaler fra Italia ble fra 1957 tatt inn via en antenne montert på fjellet Lovcen ved Kotor. I 1963 startet RTV Titograd (dagens RTCG) de første nasjonale fjernsynssendingene.
Det er i alt 31 radiostasjoner og 13 TV-stasjoner i Montenegro. Podgorica og Nikšić er de fremste mediesentrene. RTCG er det statlige TV-selskapet med nasjonale sendinger. De største avisene er Pobjeda og Vijesti (1997), fulgt av Dan og Monitor. Avisen Dan er det fremste regimekritiske mediet. IT-avisen Magazin BIT skriver om nye medier og teknologi.


== Kultur ==
Montenegros kultur er nært knyttet opp til den serbiske, og språkene er nært beslektet. Mange montenegrinere snakker serbisk, og begge alfabetene er i bruk. Landet var katolsk i middelalderen, men er i dag overveiende serbisk-ortodoks med sunnimuslimske minoriteter.
Kystbyen Kotor står på UNESCOs verdensarvliste med unik historisk arkitektur.
Et omstridt tema er eksistensen av partilineære familiebånd og klansamfunn (zadruga), med praktisering av lojalitetsbånd og blodhevn. Språklig er begrepet en nyskaping og utover Albania fremmes det tvil omkring hvor viktig denne kulturelle institusjonen egentlig har vært.


=== Litteratur og skriftkultur ===

I middelalderen ble det meste av litteraturen skrevet på kirkeslavisk. I 1494 ble den første bokpressen på det sørlige Balkan montert i Cetinje. Montenegrinske klostre har bevart en del middelalderske og tidlig moderne tekster på kirkeslavisk.
På 1800-tallet begynte serbiske, kroatiske og montenegrinske filologer å folkeliggjøre dialekter av det tidligere rådende sørslaviske språket. Serberen Vuk Stefanović Karadžić var en drivkraft. I frie intellektuelle miljøer, eksempelvis i Kotor, ble det startet lese- og litteraturselskaper og utviklet grammatikk innen serbisk, kroatisk og montenegrinsk språk. Forfatteren Petar Petrović Njegoš var blant dem som tok opp Karadžić' ny-serbiske språk i sine montenegrinske verker.
I mellomkrigstiden ble denne diversifiseringen undertrykt, men under Tito fikk Montenegro igjen en viss språklig frihet, selv om hybriden serbo-kroatisk på den tiden var offisielt språk, helt fram til 1992. Forfatteren Mihailo Lalić var blant de mange som skrev både på serbisk og montenegrinsk.
Dannelsen av Universitetet i Montenegro i 1974 ble et vendepunkt, her ble det for første gang drevet språklige og filologiske studier uavhengig av Serbia. Professor Vojislav Nikčević regnes av mange som det moderne montenegrinske skriftspråkets far, han studerte og utviklet språket fra sin stilling ved det Filologiske fakultet i Nikšić.
Fra og med 2006 bruker montenegrinerne fortrinnsvis det latinske alfabetet, men kyrillisk er også i utstrakt bruk. Det montenegrinske alfabetet er:
A B C Č Ć D Dž Đ E F G H I J K L Lj M N Nj O P R S Š Ś T U V Z З Ž Ź
Den amerikanske forfatteren Rex Stouts roman- og filmfigur Nero Wolfe er opprinnelig montenegrinsk, og handlingen i romanen The Black Mountain finner sted i Tito-periodens Montenegro.


=== Idrett ===

Montenegro har en levende folkelig kultur og en rekke medier på flere språk. Podgorica, Cetinje og Nikšić er de fremste kulturbyene med en rekke festivaler, bokmesser og litteratursentra, samt flere radio- og TV-stasjoner.
Språkforskeren Vuk Stefanović Karadžić samlet folklore, lokal poesi og folkemusikk i Montegenro. Folkedansen Oro er en ringdans hvor deltakerne sitter på hverandres skuldre, og det er et dansende par i midten. Šota er en pardans, som er vanlig i begravelser. Begravelse har status som stor festivitas, viktigere enn bryllup.
Billedkunsten har hatt et sterkt sentrum i Cetinje. Kunstmaleren Milo Milunović (1897–1967) er en kjent impresjonist, han gikk i lære i Shkodër, Monza, Milano, Firenze og Paris.
De fremste og mest populære idrettene i Montenegro er basketball og håndball. Landet arrangerte EM i basketball i 2005, og deltok i håndball-EM i 2008. Innen fotball har landet måttet bygge opp et helt nytt landslag etter uavhengigheten i 2006. Laget har nådd brukbare resultater i landskamper i 2008.
Sommer-OL i Beijing i 2008 blir det første internasjonale mesterskap med fullt anerkjent, olympisk deltakelse fra et uavhengig Montenegro.


== Fotnoter og referanser ==
^ Pressemelding (16. juni 2006): Noreg anerkjenner Montenegro som sjølvstendig stat, Offisielt fra statsråd 16. juni 2006
^ List of members to the United Nations by joining date
^ Kommunikasjonsdirektoratet: Montenegro blir Europarådets 47de medlemsstat
^ Biogradska Gora Nasjonalparks hjemmeside – «Flora» og «Fauna».
^ Large Carnivorous Initiative for Europe, Balkan region.
^ Visit Montenegro, seksjon om Natur.
^ Montenegros statistikkbyrå, Monstat, Folketelling 2003.
^ a b c Montenegros statistikkbyrå, Monstat, Folketelling 2003. 
^ Montenegros grunnlov, websiden til parlamentet (på montenegrinsk, serbisk, bosnisk, kroatisk)
^ Det tyske utenriksdepartementet: Landinformasjon - Religion og andre fakta (tysk)
^ Kühn, Herbert. Geschichte der Vorgeschichtsforschung, Walter de Gruyter, 1976, s 455. «...of the Middle Danube Urnfield group persisted in the eastern Alpine and the north and east Adriatic area where the Illyrian Hallstatt culture arose in the following centuries best known through its celebrated Hallstatt cemetery and the situla art.»
^ Kipfer, Barbara Ann: Encyclopedic Dictionary of Archaeology, Springer, 2000, s 591: «...Venus figurine Veneti: An Illyrian people who came from the east and took possession of...the Golasecca, Villanovan, and Etruscan cultures and with the transalpine Hallstatt culture.»
^ Okey, Robin: Eastern Europe 1740-1985, Unwyn Hyman 1982 (1989), side 14 og 17.
^ Kilde: en:wiki. Det har vært vanskelig å få dokumentert denne påstanden fra historiske kilder.
^ Norwich, John Julius: A Short History of Byzantium, Vintage Books, New York 1997 (1999), side 156.
^ Okey, Robin: Eastern Europe 1740-1985, Unwyn Hyman 1982 (1989), side 17.
^ Davies, Norman: Europe – A History, Pimlico 1997, side 380.
^ Okey, Robin: Eastern Europe 1740-1985, Unwyn Hyman 1982 (1989), side 17-20.
^ Okey, Robin: Eastern Europe 1740-1985, Unwyn Hyman 1982 (1989), side 23-24 og 27.
^ Davies, Norman, Europe – A History, Pimlico 1977, side 644.
^ Davies, Norman: Europe – A History, Pimlico 1997, side 1328.
^ Davies, Norman: Europe – A History, Pimlico 1997, side 1328.
^ BBC: Russland vil ha fredsplan. 29.april 1999.
^ Montenegros grunnlov på hjemmesiden til parlamentet (på montenegrinsk, serbisk, bosnisk, kroatisk)
^ Representantfordeling i Montenegros parlament 2006–2009.
^ Incumbent declared winner in Montenegro election Associated Press, 8. april 2013
^ Dagbladet, 22. mai 2006: «Europa har fått et nytt land»
^ BBC:«Montenegro chooses independence», 22.mai 2006
^ BBC: «Recount call in Montenegro vote», 22.mai 2006.
^ BBC:«Serbia accepts Montenegro result», 22.mai 2006.
^ OSSE Politifakta fra enheten POLIS. (engelsk)
^ Serbianna.com Nyhetsmelding, 2007.
^ BBC: Russland vil ha fredsplan, 29.april 1999.
^ GSMA oppgir 129 % mobilpenetrasjon per 1. januar 2008. Promonte oppgir 180 % per 1. mai 2008.
^ Kilde: Promonte, 27.mai 2008.
^ CIA Factbook: Montenegro
^ Davies, Norman: Europe – A History, Pimlico 1997, side 390.
^ Montenet – Montenegros historie: Crnojevic-regelen


== Litteratur ==
Elizabeth Roberts: Realm of the Black Mountain: A History of Montenegro (Hurst & Co, 2007) ISBN 978-1-85065-868-9
Thomas Fleming: Montenegro: The Divided Land (2002) ISBN 0-9619364-9-5
Robert Okey: Eastern Europe 1740-1985 (Unwyn & Hyman, 1989) ISBN 0-04-4455917
John Julius Norwich: A Short History of Byzantium (Vintage Books, New York 1997, ed 1999) ISBN 0-679-77269-3
Norman Davies: Europe – A History (Pimlico, 1977) ISBN 0-7126-6633-8


== Eksterne lenker ==
Offisielt nettsted
Montenegros regjering
Montstat – Montenegros Statistikkbyrå
Montenegros parlament – Skupstina
CIA World Factbook – Montenegro
Visit Montenegro
Visit Montenegro, historiesider
Statistikk og andre data om Montenegro i FN-sambandets nettsted Globalis.no