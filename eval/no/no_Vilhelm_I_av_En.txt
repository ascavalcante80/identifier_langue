de sørgende flyktet fra kirken.
Han ble etterfulgt som konge av England av sin sønn Vilhelm Rufus, mens hans eldre sønn Robert Curthose ble hertug av Normandie. Dette førte til uvennskap mellom brødrene, som året etter utløste opprøret i 1088. Hans yngste sønn, Henrik, ble konge av England da Vilhelm Rufus døde barnløs.


== Barn av Vilhelm og Matilda ==
Det er uklart hvor mange døtre paret fikk, og listen kan derfor inneholde noen som ikke var datter av de to, og/eller mangle en eller flere døtre.
Robert Curthose (ca. 1054–1134), hertug av Normandie, gift med Sybil av Conversano, datter av Geoffrey av Conversano
Adeliza (Alice) (ca. 1055–?), angivelig forlovet med Harald II av England (det er usikkert om hun har eksistert)
Cecilia (ca. 1056–1126), abbedisse i Caen
Vilhelm Rufus (1056–1100), konge av England
Richard (1057-ca. 1081), drept i jaktulykke, under mistenkelige omstendigheter, i New Forest
Adela (ca. 1062–1138), gift med Stephen, greve av Blois
Agatha (ca. 1064–ca. 1080), forlovet først med Harold av Wessex og deretter med Alfonso VI av Castilla
Constance (ca. 1066–1090), gift med Alan IV Fergent, hertug av Bretagne; myrdet med gift, muligens av sine egne tjenere
Matilda (obskur, har muligens ikke eksistert)
Henrik Beauclerc (1068–1135), konge av England, gift først med Matilda (eller Edith) av Skottland, datter av Malcolm III av Skottland, og deretter med Adeliza av Louvain