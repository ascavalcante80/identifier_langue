sterrike, 4,2 % av arbeidsstyrken.


== Samfunn ==


=== Massemedia ===
Pressefrihetsindeks: Rangert som nr. 26 ut av 139 land.


=== Urbanitet ===

Østerrikes hovedstad og største by er Wien. Med 1,6 millioner innbyggere er denne helt klart dominerende blant østerrikske byer, og avstanden ned til Graz som nest største by med drøye 200 000 innbyggere er stor. Østerrike har totalt fem byer med mer enn 100 000 innbyggere.
I 2001 bodde omtrent 65 % av østerrikerne i urbane strøk. Det er stadig vekst i andelen østerrikere som bor i byområder, men forstedene vokser relativt sett mer enn selve byene.


== Kultur ==
Østerrikes kultur er omfangsrik og deres bidrag på europeisk kulturkrets er enorme. Særlig har Østerrike hatt stor betydning innen musikk, film og filosofi.


=== Musikk ===

Østerrikes storhetstid mellom midten av 1700-tallet og 1918 var med på å skape et sterkt musikalsk sentrum i Wien, noe som ga opphav til epoken Wienerklassisismen (ca. 1750-1820). Wienerklassisismen (også ofte omtalt som «Klassisismen») var særlig dominert særlig østerrikerne som Joseph Haydn, Michael Haydn, Wolfgang Amadeus Mozart (født i Salzburg, da del av Det tysk-romerske rike) og Franz Schubert, i tillegg til tyske Ludwig van Beethoven.
I romantisk musikk hadde Østerrike også flere kjente komponister, som Anton Bruckner, Johann Strauss d.e., Johann Strauss d.y., Franz Lehár og Gustav Mahler. Franz Liszt var ungarsk, men født innenfor det nåværende Østerrikes grenser.
Den tredje bølgen av østerrikske kompomister var forbundet med den andre wienerskole med moderne musikk fra send 1800-tall til omtrent Anschluss. Komponister som Arnold Schönberg. Alban Berg og Anton Webern konsentrerte seg gjerne om tolvtonemusikk og atonal musikk.
I moderne tid har Østerrike i liten grad deltatt i like stor grad i populærmusikken. Imidlertid var den elektroniske keybordisten Joe Zawinul viktig i innen internasjonal jazz. På 1980-tallet hadde Østerrike en liten oppgang innen popmusikk med Falco og Opus. Østerrike har vunner Eurovision Song Contest to ganger, i 1966 (Udo Jürgens - Merci, Cherie) og 2014 (Conchita Wurst - Rise like a Phoenix).
Østerrikes nasjonalsang, «Land der Berge, Land am Strome» («Landet ved fjellet, landet ved floden») er sannsynligvis komponet av Johann Holzer, om enn den ble funnet blant Mozarts etterlatte verk. Tidligere hadde Østerrike brukt «Gott erhalte Franz den Kaiser», komponert av Joseph Haydn, fram til 1938, om enn mellom 1918 og 1938 med annerledes tekst ettersom keiserriket var erstattet av republikk. Fra 1933 hadde Tyskland også benyttet seg av Haydns komposisjon under navnet Deutschlandlied. Dette er fortsatt (per 2014) Tysklands nasjonalsang.


=== Kunst ===
Innen kunst var Østerrike særlig store i sent 1800- og tidlig 1900-tall. Malere som Gustav Klimt, Oskar Kokoschka og Egon Schiele og arkitekten Friedensreich Hundertwasser har vært vikige innen østerriksk kunst.


=== Film ===
Østerrike har også en lang filmkultur. På 1920-tallet og fram til 1950-tallet hadde de navn som regissørene Fritz Lang, Josef von Sternberg, Fred Zinnemann og Billy Wilder og skuespilleren Peter Lorre.. Ettersom alle disse var jødiske (Langs mor hadde riktignok konvertert til katolisismen), dro samtlige fra Tyskland, der de ofte jobbet, til USA rundt 1933.
Siden denne tid har det med jevne mellomrom dukket opp anerkjente regissører og skuespillere fra Østerrike, inkludert Hedy Lamarr, Curd Jürgens, Arnold Schwarzenegger, Stefan Ruzowitzky og Christoph Waltz.


=== Vitenskap og humaniora ===
Andre kjente østerrikere inkluderer fysikerne Ludwig Boltzmann og Erwin Schrödinger, filosofen Ludwig Wittgenstein og forfatterne Thomas Bernhard, Elfriede Jelinek og Peter Handke.


=== Sport ===
Med sin plassering i Alpene har Østerrike fostret mange store alpinister, for eksempel Toni Sailer, Hermann Maier, Annemarie Moser-Pröll og Anita Wachter.


== Referanser ==
^ Eurostat online
^ Demographisches Jahrbuch 2006, Statistik Austria, s. 30-31 online (de)
^ Hårfin seier for storkoalisjonen i Østerrike - NTB/Aftenposten, 30. september 2013, hentet 18. september 2014
^ Statistik Austria: «Das System der Volkswirtschaftlichen Gesamtrechnungen (VGR)» Besøkt 31. mars 2012
^ Jf. minemuseet Terra Mysticas kronologiske oversikt på hjemmesiden
^ Statistiske data i dette avsnittet stammer fra: Statistik der Landwirtschaft 2006, Statistik Austria, Wien, 2007 online
^ Österreich 2006 – Präsidentschaft der Europäischen Union, Österreichs Wirtschaftssektoren online
^ ssb.no: «Import etter handelsområder, verdensdeler og land. 2005-2010.»
^ ssb.no: «Eksport etter handelsområder, verdensdeler og land. 2005-2010.»
^ Eurostat: «External and intra-European Union trade» (s 328) Besøkt 31. mars 2012
^ Alle data fra: Der Außenhandel Österreichs 2006, Statistik Austria online
^ Statistik Austria, besøkt 31. mars 2012
^ «Austria - Population». Encyclopedia of the Nations. Besøkt 10. januar 2010. 
^ Geyer, H.S. (2009). International Handbook of Urban Policy. Edward Elgar Publishing. s. 34. ISBN 9781847204592. 
^ «NUTS-Einheiten». Statistik Austria. 2009. Besøkt 10. januar 2010. 


== Eksterne lenker ==
Statistikk og andre data om Østerrike i FN-sambandets nettsted Globalis.no