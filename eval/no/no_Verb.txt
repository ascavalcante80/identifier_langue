deres ene argument, mens andre intransitive verb ikke gjør det. For eksempel tillater verbet arrivare («ankomme») det, men ikke telefonare («telefonere»).

Grammatikalsk: Ne sono arrivati tre. Direkte oversatt: 'Av-dem er ankommet tre' («Tre av dem er ankommet.»)
Ugrammatikalsk: *Ne hanno telefonato tre. Direkte oversatt: `Av-dem har ringt tre' («Tre av dem har ringt»)

Det viser seg også at nøyaktig de verbene som tillater slik ne-realisering, også tar hjelpeverbet essere' «være» i italiensk. Intransitive verb som ikke tillater nerealisering, tar hjelpeverbet avere «ha».
Vi har altså følgende situasjon: Intransitive verb som tar hjelpeverb være (i norsk og italiensk) har argumenter som tilsvarer objekter av relaterte verb, og som ellers også oppfører seg som om de var objekter (ne realisering). Verb som tar hjelpeverb ha, derimot, har ett argument som ikke er relatert til, eller på andre måter oppfører seg som, et objekt. Intransitive verb som har objekt-relatrete argumenter kalles altså for ergative eller uakkusative verb, mens intransitive verb som ikke har objektaktige argumenter kalles for uergative verb.


=== Hjelpeverb ===

Hjelpeverb er verb som brukes sammen med et annet verb for å uttrykke grammatisk informasjon som passiv, tid, modus osv. I de perifrastiske tidene perfektum og plusskvamperfektum er verbet ha et hjelpeverb.
Modale hjelpeverb som står sammen et annet verb, forteller noe om hvordan subjektet i setningen forholder seg til det som gjøres (hovedverbet). Modale hjelpeverb på norsk er f.eks. kunne, skulle, burde og ville. (Han ville gjøre henne glad, Jeg burde lese mer på leksene mine, Hun kunne spille piano). Det modale hjelpeverbet «vil» brukes i tiden «futurum», i betydningen: kommer til å.


=== Uselvstendige verb ===
Uselvstendige verb kan ikke stå alene. Man kan ikke si bare Jeg er eller Jeg heter. Det setningsleddet som står etter et uselvstendig verb, kalles predikativ. (I setningen Jeg er ei jente er ei jente predikativ). Andre uselvstendige verb på norsk er å bli, å kalles og å synes.
I dialog er det dog mulig å benytte uselvstendige verb.
Eksempel : "-Er det noen i salen som er lege?"
"-Jeg er."


== Litteratur ==
^ Gruber, Jeffrey. 1965 Lexical Structures in Syntax and Semantics. Ph.D Thesis MIT. Published in 1976 by Elsevier North-Holland, Amsterdam.
^ Chomsky, Noam. 1981. Lectures on Government and Binding. Dordrecht: Reidel.
^ Borer, Hagit. 2005. The Normal Course of Events. Structuring Sense, Volume II. Oxford: Oxford University Press.
^ Reinhart, Tanya 2002. "The Theta System: An Overview." Theoretical Linguistics 28(3), pp. 229-290, 2002.
^ Ramchand, Gillian to appear. Verb Meaning and the Lexicon: A First Phase Syntax. Oxford: Oxford University Press.
^ Fillmore, Charles J. 1968. "Lexical entries for verbs." Dordrecht, Holland: D. Reidel.
^ Burzio, Luigi. 1986. 1986: Italian Syntax: A Government-Binding Approach. Reidel, Dordrecht
^ Alexiadou, Artemis, Elena Anagnostopoulou and Martin Everaert (eds.). 2002. The unaccusativity puzzle. Oxford: Oxford University Press.


== Eksterne lenker ==
Konjugere norske regelmessige og uregelmessige verb


== Se også ==
Substantiv
Adjektiv
Ordklasse
Predikat
lingvistikk