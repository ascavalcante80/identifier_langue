en østerrikske skole (vitenskapsteori). Den europeiske kulturepoken omkring århundreskiftet 1900 er ofte kalt Wiener Moderne, idet byen i dette tidsrommet hadde stor innflytelse på hovedstrømningen av europeisk kultur.
Theater an der Wien har hatt mange urfremføringer av forestillinger de siste årene, blant annet på Schönbrunn slott hvor det er marionettedukketeater. Klassisk musikk høres hovedsakelig på Wiener Musikverein, men nylig er det også oppført et Musikkens Hus som fungerer som klangmuseum. Slottet Belvedere fungerer også som museum med østerriksk kunst fra middelalder til idag. Alle stilperioder representeres også innenfor arkitekturen i Wien: fra den gotiske Stefandomen over Stadtbahnstation Karlsplatz i jugendstil til det farverike Hundertwasserhaus og Wiener Gasometer som er en kombinasjon av gammelt og nytt.
Sub- og ungdomskulturen i Wien har hovedsete i det omstridte huset EKH. Volxtheaterkarawanen er et av tiltakene fra ungdomskulturen som gjennom diverse aksjoner og begivenheter prøver å skape oppmerksomhet omkring forhold de betrakter som urettferdige.


=== Kulinariske spesialiteter ===


==== Mat ====

Wien er verdenskjent for sin Wienerschnitzel, et stykke benfritt kalvekjøtt som er banket flatt, dekket med mel, egg og raspet brød og så stekt i smør. Denne spesialiteten kan man få nesten overalt hvor det serveres mat fra wienerkjøkkenet. Av andre eksempler på Wiens kjøkken kan "Tafelspitz" (meget magert kokt kjøtt av rundbiff), som tradisjonelt serveres med "Gerösteten Erdäpfeln" (kokte poteter most med en gaffel og deretter stekt) og pepperrotsaus, "Apfelkren" (en blanding av pepperrot og eple) og "Schnittlauchsauce" (en purreløksaus laget med majones).
Wien har dessuten en lang tradisjon med kaker og desserter: apfelstrudel (varm butterdeigstang med eple), "palatschinken" (søte pannekaker) og knödel (boller) ofte fylt med frukter som for eksempel aprikos. Sachertorte, en tørr sjokoladekake med aprikosmarmelade fra Hotel Sacher, er verdenskjent.
Om vinteren er det små gateboder der det selges Maroni (stekte kastanjer) og potetrösti. Pølser er også populære og selges også fra gateboder natten igjennom. Av populære pølser kan nevnes Wiener-/Frankfurterpølsen, "Burenwurst" (kokt med blandet kjøtt) og "Käsekrainer" (krydret svinekjøtt med små stykker ost) .
"Naschmarkt" er et marked med frukt, grønnsaker, krydder, fisk, kjøtt og andre matvarer fra hele verden. I sentrum av Wien ligger det også mange spesialforretninger for mat.


==== Drikkevarer ====
Wien har sammen med Paris og Praha sin egen vinproduksjon. Vinen som produseres blir servert i små vinstuer og er kjent som Heuriger. Den dyrkes bl.a. i Döbling og Floridsdorf. Vinen bliver ofte drukket med kullsyreholdig vann. Grüner Veltliner er den mest kjente hvitvinen i Østerrike.
Øl er den nest viktigste drikken i Wien etter vin. Wien har et enkelt stort bryggeri, Ottakringer Brauerei, og mer enn ti småbryggerier. En "Beisl" er en typisk liten østerriksk pub som det finnes mange av i Wien.


== Vennskapsbyer ==
Wien er vennskapsby med følgende byer:


== Bilder ==


== Referanser ==
^ Famous Libraries
^ Geert Mak: Europa (s. 61), forlaget Cappelen Damm, Oslo 2008, ISBN 978-82-02-27348-4
^ Geert Mak: Europa (s. 60-61)
^ www.jewishvirtuallibrary.org
^ «Klimadaten von Österreich 1971 - 2000 - Wien-Hohe Warte» (tysk). Central Institute for Meteorology and Geodynamics. Besøkt 6. september 2012. 
^ Dr. Isabella Ackerl (1999). «Om Wiener Moderne» (tysk). Besøkt 12. juli 2008.