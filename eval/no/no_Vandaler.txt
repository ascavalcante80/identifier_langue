lyndring og ødeleggelse. Uttrykket stammer fra den hurtige erobringen kong Geiseriks hær foretok av Roma i 455. Sannheten er trolig at de ikke skadet byen mer enn andre invaderende styrker. Uttrykket lever videre i vandalisme, som betyr «meningsløs ødeleggelse». Romerske kilder er ikke konsekvent fiendtlige til vandalene, som i perioder var romernes allierte; men etter Gordon-opptøyene i London i 1780, da tilhengere av fri katolsk trosutøvelse ble angrepet, kalte poeten William Cowper den mobben som brente ned lord Manfields bibliotek, for «vandaler». Få år senere, under Den franske revolusjon, oppfant en biskop ordet «vandalisme» som en beskrivelse av den franske, republikanske hærens rasering av offentlige monumenter og bygninger.


== Vandalenes språk ==
Hovedartikkel: Vandalisk språk
Lite vites om det vandaliske språk som var av den østgermanske lingvistiske grenen, nært beslektet med gotisk (kjent fra Ulfilas' bibeloversettelse). Begge er utdødd. Noen spor kan være igjen i andalusisk dialekt, den sørligste gruppen av de spanske dialektene som riktignok er mer preget av arabisk fra de siste maurerne (711 til 1492), de første og siste muslimske herskerne i Iberia.


== Dagens arv ==
Navnet Andalusia (Spanias sørligste region) stammer muligens fra det etniske navnet «vandal».
Vandalene er maskotten til Universitetet i Idaho.
The Vandals er navnet på et punk-band fra Los Angeles.


== Referanser ==
^ Terry Jones (2009). Barbarene (Norsk Bokmål). Oslo: Lille Måne. s. 228. ISBN 978-82-92605-35-6. 


== Litteratur ==
John Julius Norwich, Byzantium: The Early Centuries
Westermann, Grosser Atlas zur Weltgeschichte (på tysk)
Pauly-Wissowa
Online Etymology Dictionary: Vandal
Brian Adam: History of the Vandals
Ivor J. Davidson, A Public Faith, Chapter 11, Christians and Barbarians, Volume 2 of Baker History of the Church, 2005, ISBN 0-8010-1275-9
Victor of Vita, History of the Vandal Persecution ISBN 0-85323-127-3. Written 484, non-NPOV primary source.