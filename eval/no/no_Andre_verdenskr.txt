trategiske bombing av Tyskland og Japan som totalt førte til minst en million døde er også omstridt.


=== Konsentrasjonsleirer og slavearbeid ===

De tyske nasjonalsosialistene var ansvarlig for holocaust, mordene på anslagsvis seks millioner jøder, såvel som to millioner polakker og fire millioner andre som ble ansett for «uverdige liv». Dette inkluderte også handikappede, mentalt syke, sovjetiske krigsfanger, homoseksuelle, frimurere, Jehovas vitner og sigøynere som ledd i overlagt utryddelse. Omlag 12 millioner mennesker, de fleste fra Øst-Europa, ble brukt i den tyske økonomien som tvangsarbeidere.
I tillegg til de tyske konsentrasjonsleirene var sovjetiske Gulag (arbeidsleire) ansvarlig for dødsfall for mennesker fra sovjetokkuperte land som Polen, Litauen, Latvia og Estland, så vel som tyske krigsfanger og sovjetborgere som hadde støttet tyskerne, eller ble antatt å gjøre det. Omlag seksti prosent av sovjetiske krigsfanger i Tyskland døde under krigen, omlag seks millioner mennesker. Forhenværende krigsfanger ble behandlet med stor mistenksomhet av de sovjetiske myndighetene og endel av dem ble etter frigjøring fra tysk fangenskap sendt til Gulag.
Japanske krigsfangeleirer ble også benyttet som arbeidsleirer og hadde et høyt prosentmessig antall dødsfall. Det internasjonale militærtribunalet for Det fjerne Østen fant at dødsraten blant vestlige fanger var 27,1 %, syv ganger så høy som i tyske og italienske krigsfangeleirer. Mens titusenvis av vestlige krigsfanger ble frigjort etter Japans kapitulasjon var antallet frigitte kinesiske krigsfanger kun 56.
I årene 1935 til 1941 er det anslått at rundt 5 millioner kinesere i det nord-østlige Kina ble tvunget til å arbeide i gruver og fabrikker for de japanske okkupantene. Etter 1942 økte antallet til rundt 10 millioner. På Java ble mellom 4 og 10 millioner innfødte tvunget til å arbeide for japanerne. Omlag 270 000 av disse tvangsarbeiderne ble sendt til andre områder kontrollert av japanske styrker og kun rundt 52 000 ble repatriert (vendte tilbake) til Java.
Etter Japans angrep på Pearl Harbor undertegnet president Roosevelt i februar 1942 en lov som åpnet for internering av sivile med forbindelse til fienden. Omlag 150 000 sivile med japansk bakgrunn ble internert i USA og Canada, sammen med titusenvis av sivile med tysk og italiensk bakgrunn. I Sovjetunionen ble over en million sivile tyskere og hundretusener av ungarere sendt på tvangsarbeid og hundretusener av de døde.


=== Hjemmefront og produksjon ===

Før utbruddet av krigen hadde de europeiske allierte en klar fordel overfor aksemaktene både i befolkningsstørrelse og økonomisk styrke. I 1938 hadde de vestlige allierte (Storbritannia med samveldelandene, Frankrike og Polen) 30 % høyere befolkning og BNP (brutto nasjonalprodukt) enn de europeiske aksemaktene (Tyskland og Italia). Medregnet kolonier hadde de allierte en 5:1 fordel i befolkning og nesten 2:1 i BNP. På samme tid i Asia hadde Kina 6 ganger så stor befolkning som Japan, men bare 89 % høyere BNP, dette overtaket reduseres til tre ganger befolkning og 38 % høyere BNP om Japans kolonier regnes med.
Selv om de alliertes overtak i produksjon og befolkning i stor grad ble utjevnet ved Tyskland og Japans innledende fremgang så ble overtaket en avgjørende faktor da Sovjetunionen og USA kom med på alliert side. De alliertes kapasitet for større produksjon har ofte blitt tilskrevet større tilgang til naturressurser. Tyskland og Japans nøling med å benytte kvinnelig arbeidskraft, alliert strategisk bombing og sene omstilling til en krigsøkonomi bidro også vesentlig. I tillegg planla hverken Tyskland eller Japan for en lengre krigstilstand og var heller ikke utstyrt for det. For å øke produksjonen benyttet både Tyskland og Japan millioner av slavearbeidere, Tyskland benyttet rundt 12 millioner slavearbeidere, de fleste fra Øst-Europa, mens Japan tvangsrekrutterte over 18 millioner mennesker i Asia.


=== Okkupasjon ===

I Europa forekom okkupasjon i hovedsakelig to svært ulike former. I Nord-Europa, Vest-Europa og Sentral-Europa (Frankrike, Norge, Danmark, Benelux og de annekterte delene av Tsjekkoslovakia) etablerte Tyskland økonomiske styringssystemer hvor landet i løpet av krigen stjal omlag 69,5 milliarder Reichsmark (27,8 milliarder US dollar), i tillegg til direkte plyndring av industriprodukter, militærutstyr, råmaterialer og annet løsøre. Inntektene fra de okkuperte nasjonene var over 40 % av hva Tyskland tok inn ved skattlegging av egne borgere, noe som økte til nær 40 % av Tysklands totale inntekter etterhvert som krigen fortsatte.
I Øst-Europa ble den forventede gevinsten av Lebensraum aldri en realitet da den sovjetiske brent jords taktikk og skiftende frontlinjer begrenset eller stoppet ressursoverføring til de tyske invasjonsstyrkene. Til forskjell fra i vest oppmuntret den tyske rasepolitikken til omfattende brutalitet mot Untermensch (undermennesker) og de fleste tyske offensiver ble fulgt av massehenrettelser. Selv om det ble opprettet lokale motstandsgrupper i de fleste okkuperte land så la de ikke vesentlig begrensning på tyske operasjoner før sent i 1943.
I Asia betegnet Japan land som ble okkupert som en del av det store Øst-Asiatiske velstandssfæren, hvor den japanske okkupasjonen og plyndringen ble forsøkt kamuflert som frigjøring av vestlige kolonier. Selv om de japanske styrkene først ofte ble mottatt som frigjørere så førte okkupasjonsstyrkenes omfattende brutalitet til at folkemeningen snudde til det negative i løpet av få uker. Under Japans innledende angrep beslagla de 640 000 m3 med olje og i løpet av 1943 klarte de å få oljeproduksjonen i Nederlandsk India opp i 50 millioner fat, omlag 76 % av produksjonen i 1940.


=== Fremskritt i teknologi og krigføring ===
Under andre verdenskrig ble fly brukt i i stor og økende utstrekning, som jagerfly, bombefly, rekognoseringsfly og luft-til-bakke støtte. Nyvinninger inkluderte luftbroer (evnen til raskt å kunne lufttransportere mindre mengder med høyt prioritert forsyninger, utstyr og personell) og strategisk bombing (bombing av sivile områder for å ødelegge industri og moral). Forsvar mot fly ble også utviklet, som radar og luftvernartilleri, som den tyske 88 mm luftvernkanonen. Jetfly ble utviklet og selv om de ble brukt kun i begrenset grad av det tyske Luftwaffe mot slutten av andre verdenskrig så førte det til at jetmotorer raskt ble standard for jager- og bombefly i de fleste flyvåpen.
Innenfor sjøkrig ble ny teknologi tatt i bruk på de fleste områder, mest markert ved hangarskip og undervannsbåter. I trefninger ved Taranto, Pearl Harbor og Midway viste hangarskip seg overlegne slagskip og ble det dominerende overflatefartøy.
I Atlanterhavet viste eskortehangarskip seg som et sentralt element ved de alliertes konvoitjeneste da de ga økt beskyttelse og bidro til at konvoiene hadde flystøtte også der hvor landbaserte fly ikke nådde frem. Hangarskip var også rimeligere enn slagskip da fly var relativt rimelig og fartøyene ikke trengte omfattende pansring. Undervannsbåter hadde allerede vist seg effektive i første verdenskrig og de ledende sjømaktene fortsatte utviklingen. Britene la vekt på forsvar mot undervannsbåter, som bruk av det nye instrumentet sonar, søkelys fra fly og konvoier. Tyskerne utviklet bedre undervannsbåter og effektiv taktikk for koordinerte angrep, såkalt ulveflokktaktikk (tysk: rudeltaktik).
Landkrigen skiftet fra det statiske preget under første verdenskrig til økt mobilitet og samvirke mellom våpengrenene. Stridsvognene, som under første verdenskrig hovedsakelig ble benyttet for å støtte infanteristyrker fikk en mer sentral rolle under andre verdenskrig. Stridsvognene på begge sider ble utviklet med hensyn til bevæpning, panser, fart og kommunikasjon. På tross av omfattende mekanisering så forble infanteri til fots ryggraden i alle lands styrker og de fleste var bevæpnet tilsvarende infanterister under første verdenskrig.
Bærbare maskingevær og maskinpistoler ble tatt i utstrakt bruk og mot slutten av krigen utviklet tyskerne det første automatgeværet, et våpen som kombinerte egenskaper ved rifle og maskinpistol og i etterkrigstiden ble standard våpen for de fleste lands infanterister.
Flere av de krigførende nasjonene forsøkte å løse utfordringene ved bruk av store kodebøker ved å erstatte de med maskiner, mest kjent var den tyske krypteringsmaskinen Enigma. Kryptering ble forsøkt bekjempet med Signaletterretning, et felt hvor de allierte hadde stor suksess og fikk tilgang til avgjørende informasjon fra både Tyskland og Japan. De første datamaskiner ble også utviklet under andre verdenskrig, den tyske Z3, den britiske Colossus og den amerikanske ENIAC. Styrte missiler i form av den tyske V1 og ballistiske raketter i form av V2, Manhattanprosjektets utvikling av kjernefysiske våpen og Operasjonsanalyse var viktig både militært og sivilt.


== Se også ==
Andre verdenskrig fra A til Å
Konsekvenser av annen verdenskrig
Tidslinjer i andre verdenskrig


== Referanser ==
^ Sommerville, Donald (2008). The Complete Illustrated History of World War Two: An Authoritative Account of the Deadliest Conflict in Human History with Analysis of Decisive Encounters and Landmark Engagements. Lorenz Books. s. 5. ISBN 0754818985. 
^ a b All Hell Let Loose, side 4
^ All Hell Let Loose, side 8
^ a b Europa i krig, side 149
^ a b Den andre verdenskrig, side 14
^ Europa i krig, side 154
^ a b c Europa i krig, side 156
^ a b c Den andre verdenskrig, side 16
^ a b Storm of War, side 4
^ a b Europa i krig, side 158
^ Barrett, David P; Shyu, Lawrence N (2001). China in the anti-Japanese War, 1937–1945: politics, culture and society. Volume 1 of Studies in modern Chinese history. New York: Peter Lang. s. 6. ISBN 0-8204-4556-8. 
^ a b c Europa i krig, side 164
^ a b Storm of War, side 7
^ a b Storm of War, side 8
^ a b Storm of War, side 9
^ a b Storm of War, side 10
^ Storm of War, side 18
^ a b Storm of War, side 22
^ Europa i krig, side 93
^ a b Europa i krig, side 94
^ Storm of War, side 25
^ a b Storm of War, side 26
^ Europa i krig, side 169
^ Den andre verdenskrig, side 52
^ Den andre verdenskrig, side 54
^ Storm of War, side 30
^ Storm of War, side 29
^ Europa i krig, side 95
^ a b c Storm of War, side 34
^ Europa i krig, side 167
^ Storm of War, side 33
^ Europa i krig, side 96
^ Slaget om Norge 1940, side 52
^ a b Slaget om Norge 1940, side 51-57
^ a b Europa i krig, side 97
^ a b c d e f Europa i krig, side 99
^ a b c d Storm of War, side 43
^ a b Slaget om Norge 1940, side 260-261
^ Storm of War, side 44
^ a b c d Storm of War, side 35
^ a b c Storm of War, side 54-55
^ Storm of War, side 56
^ a b Storm of War, side 52
^ a b Storm of War, side 57
^ Europa i krig, side 189
^ Europa i krig, side 102
^ «Våre gutter kommer ikke til å bli sendt i krigen på fremmed jord.», USAs president Franklin D. Roosevelt i en valgkamptale høsten 1940. Fra Europa i krig, side 103
^ Europa i krig, side 108
^ a b c d e f g Europa i krig, side 103
^ a b c Storm of War, side 100
^ Storm of War, side 101
^ Storm of War, side 105
^ a b Storm of War, side 351
^ a b c d Europa i krig, side 114
^ a b Storm of War, side 358
^ a b Storm of War, side 352
^ Storm of War, side 359
^ a b Storm of War, side 369
^ a b Storm of War, side 366
^ Europa i krig, side 55
^ Storm of War, side 346
^ Storm of War, side 360
^ a b Storm of War, side 363
^ Storm of War, side 357
^ Europa i krig, side 42
^ Storm of War, side 373
^ a b c d Storm of War, side 364
^ a b Storm of War, side 120
^ a b Den andre verdenskrig, side 168
^ a b Storm of War, side 121
^ a b Storm of War, side 123
^ Storm of War, side 127
^ Den andre verdenskrig, side 250
^ Den andre verdenskrig, side 340
^ Den andre verdenskrig, side 347
^ Den andre verdenskrig, side 350
^ Den andre verdenskrig, side 352
^ Den andre verdenskrig, side 408
^ Den andre verdenskrig, side 410
^ Den andre verdenskrig, side 169
^ Den andre verdenskrig, side 170
^ a b c Den andre verdenskrig, side 180
^ Den andre verdenskrig, side 183
^ Storm of War, side 124
^ Den andre verdenskrig, side 188
^ Den andre verdenskrig, side 186
^ a b Den andre verdenskrig, side 194
^ a b Storm of War, side 383
^ a b c d e Europa i krig, side 111
^ Europa i krig, side 112
^ Storm of War, side 160
^ Den andre verdenskrig, side 224
^ a b c d Europa i krig, side 113
^ a b c Fateful Choices, side 333
^ Den andre verdenskrig, side 273
^ a b Den andre verdenskrig, side 275
^ Storm of War, side 192
^ Den andre verdenskrig, side 285
^ a b Storm of War, side 201
^ Storm of War, side 203
^ Den andre verdenskrig, side 276
^ Fateful Choices, side 382
^ a b c d Den andre verdenskrig, side 289
^ a b Storm of War, side 205
^ Den andre verdenskrig, side 300
^ a b c d e f g Den andre verdenskrig, side 334
^ a b Den andre verdenskrig, side 357
^ Den andre verdenskrig, side 356
^ a b Europa i krig, side 116
^ a b c d Europa i krig, side 117
^ a b c d Europa i krig, side 121
^ a b c d Europa i krig, side 118
^ a b Europa i krig, side 122
^ a b c d Europa i krig, side 124
^ Storm of War, side 343
^ a b c Europa i krig, side 125
^ a b Den andre verdenskrig, side 417
^ Den andre verdenskrig, side 445
^ Den andre verdenskrig, side 447
^ Den andre verdenskrig, side 451
^ a b Den andre verdenskrig, side 291
^ a b c Den andre verdenskrig, side 335
^ a b Den andre verdenskrig, side 338
^ Den andre verdenskrig, side 441
^ Den andre verdenskrig, side 442
^ a b c Europa i krig, side 126
^ a b Storm of War, side 414
^ a b Den andre verdenskrig, side 510
^ Den andre verdenskrig, side 512
^ Europa i krig, side 128
^ Europa i krig, side 130
^ Den andre verdenskrig, side 525
^ Storm of War, side 529
^ a b Storm of War, side 528
^ a b c d Europa i krig, side 119
^ Storm of War, side 434
^ Den andre verdenskrig, side 481
^ a b c d All Hell Let Loose, side 546
^ a b Den andre verdenskrig, side 483
^ a b Den andre verdenskrig, side 493
^ Storm of War, side 445
^ Storm of War, side 441
^ Storm of War, side 442
^ a b c Europa i krig, side 142
^ Den andre verdenskrig, side 495
^ Jones, Woolven, Durodie et al.: Civilian morale during the Second World War: Responses to air raids re-examined, Social History of Medicine, 17 (3): 463-479 DEC 2004
^ Den andre verdenskrig, side 531
^ Den andre verdenskrig, side 540
^ a b c d e Europa i krig, side 129
^ Den andre verdenskrig, side 543
^ a b Europa i krig, side 196
^ a b c d e Europa i krig, side 197
^ Den andre verdenskrig, side 573
^ a b Storm of War, side 390
^ Storm of War, side 393
^ Storm of War, side 394
^ Den andre verdenskrig, side 615
^ Den andre verdenskrig, side 619
^ Storm of War, side 403
^ a b Storm of War, side 404
^ Den andre verdenskrig, side 791
^ Europa i krig, side 188
^ a b c Den andre verdenskrig, side 368
^ Den andre verdenskrig, side 624
^ a b c Europa i krig, side 136
^ Den andre verdenskrig, side 661
^ Den andre verdenskrig, side 664
^ a b c Den andre verdenskrig, side 686
^ Europa i krig, side 132
^ All Hell Let Loose, side 527
^ a b c d e f g All Hell Let Loose, side 550
^ All Hell Let Loose, side 551
^ a b All Hell Let Loose, side 549
^ All Hell Let Loose, side 254
^ All Hell Let Loose, side 558
^ All Hell Let Loose, side 636
^ All Hell Let Loose, side 642
^ All Hell Let Loose, side 640
^ a b All Hell Let Loose, side 644
^ All Hell Let Loose, side 645
^ All Hell Let Loose, side 576
^ All Hell Let Loose, side 577
^ All Hell Let Loose, side 581
^ a b c All Hell Let Loose, side 590
^ All Hell Let Loose, side 594
^ a b All Hell Let Loose, side 607
^ All Hell Let Loose, side 614
^ a b All Hell Let Loose, side 602
^ All Hell Let Loose, side 613
^ All Hell Let Loose, side 608
^ All Hell Let Loose, side 621
^ a b All Hell Let Loose, side 626
^ a b c All Hell Let Loose, side 630
^ Europa i krig, side 146
^ a b c d Storm of War, side 571
^ a b Storm of War, side 573
^ a b c All Hell Let Loose, side 650
^ Storm of War, side 575
^ a b c d Storm of War, side 577
^ «Very late the next night, however, something happened that did change the plan. The Soviet Union declared war and launched a broad surprise attack on Japanese forces in Manchuria. In that instant, Japan’s strategy was ruined. Stalin would not be extracting concessions from the Americans. And the approaching Red Army brought new concerns: The military position was more dire, and it was hard to imagine occupying communists allowing Japan’s traditional imperial system to continue. Better to surrender to Washington than to Moscow.», «Why did Japan surrender?», fra avisen Boston Globe, 7. august 2011
^ Bakgrunn for grafen er gitt i denne artikkelen på engelskspråklig Wikipedia


== Litteratur ==
Max Hastings: All Hell Let Loose, Harper Press, (2011), ISBN 978-0-00-745072-5
Antony Beevor: Den andre verdenskrig, Cappelen Damm (2012), ISBN 9078-82-02-32861-0
Francois Kersady: Slaget om Norge 1940, Fischer & co, (2002), ISBN 978-91-85183-88-3
Andrew Roberts: The Storm of War, Penguin (2010), ISBN 978-0-141-02928-3
Norman Davies: Europa i krig 1939-1945: Ingen enkel seier, Macmillan/Gyldendal (2007), ISBN 978-82-05-38330-2
Ian Kershaw: Fateful Choices, Ten Decisions that Changed the World 1940-1941, Penguin (2007), ISBN 978-0143113720
Andrew Wiest: The Pacific war: From Pearl Harbor to Hiroshima 1941–1945, Spellmount (2001), ISBN 1-86227-137-2
Gordon Wright: The Ordeal of Total War 1939-1945, Waveland Press (1997), ISBN 9780881339727


== Eksterne lenker ==
(engelsk) BBCs sider om andre verdenskrig
Om andre verdenskrig, fra Store norske leksikon