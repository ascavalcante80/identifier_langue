 eneste stoff som er kjent å bli superflytende væske.


=== Abstrakte væsker ===
Væskebegrepet er også nyttig for å beskrive andre typer systemer som en egentlig ikke tenker på som væsker. F.eks. kan store atomkjerner beskrives som væskedråper og tett vekselvirkende elektroner i en leder som en elektronvæske.


== Kjemisk beskrivelse ==
Kjemien er læren om hvordan stoffer endrer sammensetning,og i praksis foregår nesten alltid kontrollerte kjemiske reaksjonene i væsketilstand, også når sluttproduktene er faststoff. Grunnen til at væsker er så viktige er at en kjemisk reaksjon i faststoff foregår kun ved overflaten, og at det vil være svært vanskelig å få reaksjonen til å gå kontrollert gjennom et helt stykke faststoff. I en væske foregår den kjemiske reaksjonen i hele væskens volum samtidig, om den er blandet riktig, og reaksjonen er dermed raske og lettere å kontrollere.
Blanding av to væsker, eller en væske og et faststoff, kan enten karakteriseres som homogen eller heterogen. Homogen væske betyr at de to partisipantene danner en enhetlig blanding, slik som vann og saft. Heterogen væske vil si at de skiller seg i to distinkte lag, som vann og fett, hvor fettet legger seg på toppen. Heterogen blandinger kommer bla. når den ene væsken er vannløselig og den andre er fettløselig. det ved blanding dannes en fasehinne mellom væskene Dette skjer fordi molekylene i den vannløselige væsken har polaritet, mens molekylene i den fettløselige væsken er upolare. Dersom blandingen tilsettes et stoff med mindre polaritet, vil fasehinnen forsvinne og væskene blande seg. Dette skjer for eksempel med aceton eller propanol i kondensfjerner, eller med såpe som er et lengre molekyl med en polar og en upolar ende.


== Mikroskopisk beskrivelse ==
En fullverdig mikroskopisk teori for væsker finnes ennå ikke. Likevel vet vi forholdsvis mye om hvordan væsker ser ut på mikroskopisk, dvs. på atom- og molekylnivå. De mest basale ligningene som beskriver væsker er de samme kvantemekaniske ligningene som beskriver gasser, men disse kan ikke løses på samme måte som for gasser. Løsningen for gasser bygger på at vekselvirkningen er svak mellom molekylene, mens dette ikke er tilfelle for væsker. Det er antatt at molekylene i væsker danner klynger som beveger seg lite i forhold til hverandre, men siden væsker flyter må disse klyngene ha begrenset størrelse.


== Referanser ==
^ Kjemiske reaksjoner med faststoff foregår nesten alltid med pulver, som i likhet med væske har stor overflate.


== Litteratur ==
Hugh D. Young (1992). Physics (8. utg.). Addison-Wesley. ISBN 0-201-56901-5 . 
L.D. Landau and E.M. Lifshitz (1987). Fluid Mechanics (2. utg.). Butterworth-Heinemann. ISBN 0 7506 2767 0.