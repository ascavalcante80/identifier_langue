r beregnet på kristne, men også andre interesserte lesere.


=== Konfrontasjon med magikereRediger ===
Et fjerde motiv som finnes flere steder i Apostlenes gjerninger er konfrontasjonene med ulike magikere og undergjørere. Dette møter man første gang i forbindelse med Filips misjon i Samaria der han møter magikeren Simon Magus (Apg 8,9-13) og senere i historien om da Paulus møter trollmannen Elymas på Kypros (Apg 13,6-11). Tanken er å vise at kristendommen er sterkere enn alle former for magi. Disse historiene kan også være ment å ha en advarende funksjon, og henge sammen med de mange advarslene mot magi som vi møter i den tidligkristne litteraturen.


=== MartyrietRediger ===
Som et femte motiv står martyrmotivet. Stefanus (Apg 7) skildres som en martyr. Også apostelen Jakob lider martyrdøden (Apg 12:2). Og skildringen av Paulus' reise til Roma har også flere trekk av en martyrbiografi. Det slående er selvfølgelig at selve martyrdøden mangler i Paulus-historien. Tradisjonen sier at han ble henrettet etter ordre fra Nero. Denne mangel kan som sagt henge sammen med verkets komposisjon og siktemål. En skildring av Paulus' martyrdød ville stått i et motsetningsforhold til verkets apologetiske motiv (se ovenfor). Den tidlige kirken tenkte seg ofte at Lukas stanser med Paulus' fangenskap i Roma, fordi han på dette tidspunkt forlot Paulus.


== ReisedagbokenRediger ==

Et omdiskutert tema i Apostlenes gjerninger, er den såkalte «reisedagboken» På enkelte steder i Acta forekommer et fortellerskifte der fortelleren går over fra 3.personsperspektiv til 1. personsperspektiv og omtaler det som skjer med bruken av det personlige pronomenet «vi». Dette skjer følgende steder:
16:10-17 (reisen fra Troas til Filippi)
20:5-15 (reisen fra Filippi til Milet)
21:1-18 (reisen fra Milet til Jerusalem)
27:1-28:16 (reisen fra Caesarea til Roma)
Felles for alle disse tekstbolkene er at de beskriver sjøreiser. De inneholder også navnet på steder der det ikke skjer noe spesielt. Dette gir et inntrykk av at det er en virkelig reisebeskrivelse.
Den tradisjonelle oppfatningen er at forfatteren bruker vi-stilen der han selv var med. En alternativ forklaring er å tenke seg at det er kilde forfatteren har brukt, en slags reisedagbok. Noen tenker seg at det er forfatteren bruker et kildeskrift han selv har forfattet, andre at det er en annen forfatter som har skrevet det. Det har også blitt påpekt at det var vanlig å omtale sjøreiser i dette perspektivet i antikkens litteratur.


== Apostelgjerningene som historisk kildeRediger ==
Når det gjelder bruken av Acta som historisk kilde, er det ingen enighet i forskningen. Dette kommer blant annet til uttrykk i sammenheng med problemet med aposteldekretet, og vanskeligheten som knytter seg til bruken av talene. Et annet forhold er at Acta ikke er skrevet som noen fullstendig kirkehistorie. Boken sier ikke noe om hvordan kristendommen kom til Egypt eller til Roma. Det er spesielle interesser som kommer i forgrunnen, og Lukas kan ofte forbigå perioder som man gjerne skulle visst mer om.
Acta ser ut til å avslutte sin fremstilling ca. år 60. Tempelets ødeleggelse i år 70 e. Kr. er derfor ikke med i fremstillingen, selv om verket sannsynligvis er nedskrevet senere. I forskningen har det vært en utbredt oppfatning at tempelets ødeleggelse i praksis betød slutten for den jødekristendom som hadde dominert urforsamlingen i Jerusalem. Det har vært debattert om jødekristendommen levde videre en tid etter dette i området øst for Jordanelven.


== ReferanserRediger ==
^ Ikke alle deler dette syn, se Haenchen 1959: 105 n3.
^ Gjengitt etter Rydbeck 1995: 40-41
^ Rydbeck: 1995, s.42
^ Kümmel 1975, s.157
^ Haenchen
^ For eksempel er talen utsmykket med et gresk ordspråk i 26,14: «å sparke mot brodden». Ordspråket finnes også i Euripides Bakchae 794.
^ «Hebraisk» brukes i kildene ofte som en betegnelse på arameisk
^ I Haenchen 1956
^ Se særlig Jervell 1998, men også tidligere arbeider av samme forfatter
^ Jervell 1998, s.51
^ Jervell bruker selv dette uttrykket, i anførselstegn. Jervell 1998, s.451
^ Stendahl 1976, s.116-117 Den svenske teologen Krister Stendahl er en av dem som hevder at den urkristne tradisjonen i hovedsak kjente én form for tungetale, nemlig den ekstatiske, uforståelige tale som krevde tolkning. Stendahl tenker seg at Lukas har kjent denne tradisjonen, men omformet den til å bli et bilde på den forestående misjon. Dermed skal Lukas ha forstått det som opprinnelig ble oppfattet som et englespråk som et menneskelig språk.
^ For eksempel avskjedstalen i Milet til de eldste fra Efesos, (Apg 20,13-38), særlig de siste versene, se også profetien i Apg 21,11.
^ Eusebius Kirkehistorie 2.22.
^ Jervell


== LitteraturRediger ==


=== Kilder for denne artikkelenRediger ===
Haenchen, E., 1959 Die Apostelgeschichte. Neu übersetzt und erklärt von D. Ernst Haenchen. (KEK 3, 12.opplag), (Göttingen: Vandenhoeck & Ruprecht).
Jervell, J., 1998 Die Apostelgeschichte. Übersetzt und erklärt von Jacob Jervell. (KEK 3, 17.opplag), (Göttingen: Vandenhoeck & Ruprecht).
Kümmel, W. G., 1975 Introduction to the New Testament. Revised edition. (overs. av H. C. Kee fra Einleitung in das Neue Testament, 17. utg.), (London: SCM).
Rydbeck, L., 1995 «Det nytestamentliga språkets inplacering i den samtida språkmiljön» i T. Engberg-Pedersen m fl (utg), Sproget i hellenismen (Hellenismestudier 10), (Aarhus: Aarhus Universitetsforlag): 39-53.
Stendahl, K., 1976 Paul among Jews and Gentiles (Philadelphia: Fortress).


=== Forslag til videre lesningRediger ===
Norsk
Hvalvik, Reidar: Fra Jerusalem til jordens ender. Hovedtrekk i Apostlenes gjerninger. Genesis forlag, Oslo, 2002. ISBN 82-476-0239-3Engelsk
Thurston, Bonnie: Spiritual Life in the Early Church. The Witness of Acts and Ephesians. Fortress Press, Minneapolis, 1993. ISBN 0-8006-2616-8