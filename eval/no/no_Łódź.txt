a og Manufaktura (sistnevnte har et areal på 27 hektar). Det er særlig Łódzka Specjalna Strefa Ekonomiczna («Den spesielle økonomiske sonen Łódź») som har bidratt til industriutviklingen i byen de siste årene. Den økonomiske sonen, som er en av 14 slike i Polen, åpnet i 2005 flest fabrikker av alle sonene. I løpet av ti år (1997-2007) er over 1 milliard euro blitt investert i sonen, og over 10 000 nye arbeidsplasser er oppstått.
I forhold til andre polske storbyer har Łódź høy arbeidsledighet og av den grunn et lavere velstandsnivå blant sine innbyggere. Grunnen til dette er i stor grad tekstilindustriens fall, men takket være nye investeringer og til dels migrasjon har arbeidsledigheten falt systematisk i de siste årene. I 2003 utgjorde den 19,1 %, i 2004 18,4 %, i 2005 16,4 % og i 2006 11,9 %. Gjennomsnittslønnen har derimot økt fra 2 037 złoty i 2003 til 2 349 złoty i 2006. Den er likevel lavere enn i andre storbyer i Polen.


== Utdanning ==

Łódź er et av de viktigste akademiske sentrene i Polen. Byen er hjemstedet til over 100 000 studenter fordelt på 23 høyskoler, hvorav seks er statlige og 17 er private.
Blant de statlige universitetene finnes den verdenskjente Filmhøyskolen i Łódź samt Universitetet i Łódź og Det tekniske universitet i Łódź, som hører til landets største og beste høyskoler, med til sammen 20 fakulteter og over 60 000 studenter.
Andre offentlige høyskoler er Det medisinske universitet, Musikkhøyskolen og Kunsthøyskolen. Videre har byen over 195 grunnskoler og ungdomsskoler samt 196 videregående skoler og yrkesskoler.


=== Historie ===
Det ble lagt mye arbeid i utdanningsutviklingen i Łódź etter første verdenskrig, da byen mistet noe av sin posisjon innen tekstilindustrien. Ved Polens selvstendighet i 1918, ble et av hovedmålene til datidens myndigheter å gjenoppbygge og utjevne det polske skolesystemet i tiden etter Polens delinger. Også en ny lovgivning måtte utformes. I 1919 ble allmenn skolegang gjeninnført i Łódź for første gang i det selvstendige Polen.
Også tiden etter andre verdenskrig viste seg å være fruktbar for utdanningssektoren i byen. På grunn av ødeleggelsene i Warszawa ble hovedstaden uformelt flyttet til Łódź. Det ble følgelig opprettet mange sentrale institusjoner i byen, og en stor del av intelligentsiaen flyttet hit. Denne situasjonen utløste i betydelig grad Łódź’ videre metropolittiske utvikling. Etter at Warszawa ble gjenoppbygd ble det fremdeles satset mye på utdanning i byen, og i dag fremstår Łódź som et viktig senter for kultur og vitenskap med et stort intellektuelt potensial.


== Samferdsel ==

Łódź er et viktig kommunikasjonsknutepunkt. Gjennom eller i nærheten av byen går de internasjonale veiene E75 (Finland … Gdańsk – Toruń – Łódź – Częstochowa – Cieszyn – Tsjekkia) og E30 (Tyskland – Poznań – Stryków (Łódź) – Warszawa – Terespol – Hviterussland) samt landsveiene 1, A2, 14 og 72.

I byen virker 71 bussruter, hvorav syv er nattruter. I tillegg finnes gratis bussruter som finansieres av varehus og kjøpesentre. 70 % av bussene er moderne lavgulvbusser. De to viktigste rutebilstasjonene er Łódź Centralna og Łódź Północna.
Også trikker hører til de mest populære transportmidlene i byen. De 19 trikkelinjene, hvorav fire er regionale, betjenes blant annet av 15 moderne lavgulvtrikker av typen Cityrunner. Man kan også støte på eldre modeller som 805N. I den nærmeste fremtid skal dessuten Łódzki Tramwaj Regionalny («Łódź Regiontrikk») oppstå. Den moderne trikkelinjen skal gå gjennom byene Zgierz, Łódź og Pabianice.
De viktigste jernbanestasjonene i Łódź er Łódź Fabryczna (med avganger til Warszawa, Kraków, Olsztyn og Bielsko-Biała) og Łódź Kaliska (med avganger til blant annet Bydgoszcz, Gdańsk, Katowice, Kraków, Lublin, Poznań, Szczecin, Toruń, Warszawa og Wrocław). Byen har også en moderne godsstasjon med lagerkapasitet på 53 000 m². Den kan betjene 2 000 vogner daglig. I nærmeste fremtid skal det dessuten bygges en hurtigtoglinje mellom byene Warszawa, Łódź, Poznań og Wrocław.
I byen finnes den internasjonale Władysław Reymont Lufthavn Łódź, med flyruter til blant annet Warszawa, Paris, Roma, Dublin, London og Liverpool.
Langs Piotrkowska-gaten har fotgjengere også muligheten til å bli transportert med sykkelrickshawer.


== Łódź i litteratur og film ==
Det er særlig to romaner som beskriver utviklingen av industrielle Łódź: Nobelprisvinneren Władysław Reymonts Ziemia obiecana («Det forgjettede land», 1898) og Israel Joshua Singers Di Brider Ashkenazi («Brødrene Ashkenazi», 1937). Singer skrev boken sin på jiddisch og emigrerte til USA i 1934. Reymonts roman ble senere filmatisert av Andrzej Wajda i 1975. En av byens mer berømte hoteller, Hotel Savoy, ble popularisert av Joseph Roth i romanen med samme tittel.
I amerikansk populærkultur var Łódź det åpenbare fødestedet til Ernst Lodz i TV-serien Carnivàle. Łódź er også den første byen som ble ødelagt av et nukleært angrep fra Sovjetunionen i John Birminghams trilogi Axis of Time. Byen spiller også en viktig rolle i sagaene Worldwar og Colonization av Harry Turtledove. David Lynchs film Inland Empire (2006) ble filmet i Łódź.


== Berømte personer med tilknytning til Łódź ==

Jadwiga Andrzejewska (1915–1977), skuespillerinne
Grażyna Bacewicz (1909–1969), komponist og fiolinist
Andrzej Bartkowiak (1950-), regissør og kameramann
Max Factor Senior (1872–1938), grunnleggeren av kosmetikkfirmaet Max Factor
Ludwik Geyer (1805–1869), fabrikant
Ludwik Grohman (1826–1889), fabrikant
Vladislav II Jagello (1362–1434), Łódź’ byrettighetsgiver
Aleksander Kamiński (1903–1978), motstandskjemper under andre verdenskrig
Jan Karski (1914–2000), motstandskjemper under andre verdenskrig
Władysław Kędra (1918–1968), pianist
Krzysztof Kieślowski (1941–1996), regissør
Katarzyna Kobro (1898–1951), skulptør
Jerzy Kosiński (1933–1991), forfatter
Tadeusz Kotarbiński (1886–1981), filosof
Daniel Libeskind (1946-), arkitekt
Hilary Majewski (1838–1892), arkitekt
Roman Polański (1933-), regissør
Izrael Poznański (1833–1900), fabrikant
Krzysztof Ptak (1954-), kameramann
Rajmund Rembieliński (1775–1841), politiker
Władysław Reymont (1867–1925), Nobelprisvinner (litteratur)
Józef Rotblat (1908–2005), Nobelprisvinner (fredsprisen)
Akiba Rubinstein (1882–1961), sjakkspiller
Artur Rubinstein (1887–1982), pianist
Zbigniew Rybczyński (1949-), regissør og kameramann
Andrzej Sapkowski (1948-), forfatter
Karol Scheibler (1820–1881), fabrikant
Stefania Skwarczyńska (1902–1988), teatrolog og litteraturhistoriker
Włodzimierz Smolarek (1957-), fotballspiller
Stanisław Staszic (1755–1826), opplysningsmann
Władysław Strzemiński (1893–1952), maler
Aleksander Tansman (1897–1986), komponist og pianist
Roman Totenberg (1911- 2012), fiolinist
Julian Tuwim (1894–1953), dikter
Wincenty Tymieniecki (1871–1934), Łódź’ første biskop
Michał Urbaniak (1943-), jazzmusiker
Wanda Wiłkomirska (1929-), fiolinist
Ludwik Zamenhof (1859–1917), lege og polyglott
Adolf Zeligson (1867–1919), arkitekt
Teresa Żylis-Gara (1930-), operasangerinne
Kazimierz Bein (1872-1959), forfatter, øyenlege og esperantist.


== Vennskapsbyer ==
Łódź er vennskapsby med:


== Referanser ==
^ a b c d e f g h i j k The Golden Book of Łódź, Bonechi-Galaktyka 2006 ISBN 83-87914-94-0
^ Zbigniew Kotecki, Krzysztof Stefański, Łódź. Szkice do portretu miasta, Studio Filmowe Itaka, Łódź 2007 ISBN 978-83-924356-1-7
^ a b Łódź’ historie (1423-1869)
^ a b c Łódź’ historie (1870-1918)
^ a b c Łódź’ historie (1919-1948)
^ Bydelenes areal
^ a b c d e Population. Size and structure by territorial division as of December 31, 2006
^ a b Area and population in the territorial profile in 2007
^ «Kraków er nå større enn Łódź!», fra Express Ilustrowany, 10.07.07
^ Łódź i dag
^ Izrael Poznańskis palass
^ Åpne dager i Polens nasjonalbank
^ Łagiewniki-skogen
^ Łódź voivodskaps departement
^ «Hva venter de spesielle økonomiske sonene?», fra Gazeta Wyborcza, 05.02.06
^ Łódź Økonomiske Sone
^ a b «Arbeidsledigheten faller, lønningene stiger», fra Express Ilustrowany, 23.02.07
^ Łódź, Hamal Books ISBN 83-86289-63-5
^ Israel Joshua Singer er bror av nobelprisforfatteren Isaac Bashevis Singer


== Litteratur ==
The Golden Book of Łódź, Bonechi-Galaktyka 2006 ISBN 83-87914-94-0
Włodzimierz Małek, Ryszard Bonisławski, Łódź. Barwy Miasta (polsk, engelsk, tysk), Sagalara & Wowo, Łódź 2002 ISBN 83-910842-2-1
Zbigniew Kotecki, Krzysztof Stefański, Łódź. Szkice do portretu miasta (polsk, engelsk, tysk), Studio Filmowe Itaka, Łódź 2007 ISBN 978-83-924356-1-7
Marek Budziarek, Leszek Skrzydło, Marek Szukalak, Łódź nasze miasto (polsk, tysk), Oficyna Bibliofilów, Łódź 2000, ISBN 83-87522-34-1
Joanna Podolska, Jacek Walicki, A guide to the jewish cemetery in Łódź, Oficyna Bibliofilów, Łódź 2001 ISBN 83-904646-3-2
Mirosław Zbigniew Wojalski, Kieszonkowa kronika dziejów Łodzi, ZORA, Łódź 1998 ISBN 83-86699-42-6, 5. utgave 2006
Mirosław Zbigniew Wojalski, 575 lat Miasta Łodzi, ZORA, Łódź 1998 ISBN 83-86699-13-2, 5. utgave 2006


== Lenker ==
Byens offisielle nettsider (polsk, engelsk)
Bystyrets nettsider (polsk, engelsk)
Kart over Łódź
Łódź-regionen (polsk)
Łódź-regionen (engelsk)
Łódź (polsk)
Det statistiske sentralbyrå i Łódź (polsk)