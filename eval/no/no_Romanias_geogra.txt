der som i stor grad påvirker klimaet i de fire årstidene. Bortsett fra de høyere områdene i Karpatene, vil de fleste områdene i Romania nå over 26 ºC en vanlig sommerdag, men en del fukt kan forekomme langs Donaudalen. Den varme tiden på året er også den våteste, men tordenvær inntreffer oftest i mai og juni. Ellers er det lite nedbør å spore, og Romania er et tørt land selv for å være sentralt i Europa. București har en årlig nedbørsnormal på 592 mm.
Transilvania har ofte litt mer skyet vær siden de vestlige vindene stiger oppover Karpatene, men sent på sommeren og tidlig på høsten er det gode sjanser for å se sola.
Om vinteren kommer det lett snøfall omtrent hver tredje eller fjerde dag over hele landet, men de høyereliggende områdene har oftere snø, som ligger langt ut på våren. Vinterkulden er litt strengere i nordøstlige områder av landet, der den iskalde nordøstlige crivatvinden fra Russland er kraftigst og smelteperiodene kommer sjeldnere enn lenger sør. Kyststripen mot Svartehavet er det mildeste og tørreste hjørnet av Romania, men den kalde vinden kan være sur selv om temperaturen holder seg over 0 ºC. Somrene er derimot solfylte og tempererte, med lite tordenvær og uten de høyeste temperaturene.


== Geografiske ytterpunkter ==
Nordligste punkt: Horodiștea, en landsby i fylket Botoșani på grensen til Ukraina, 48°15′N 26°42′Ø
Sørligste punkt: Zimnicea, en by i fylket Teleorman, på grensen til Bulgaria, 43°37′N 25°23′Ø
Vestligste punkt: Beba Veche, en landsby i fylket Timiș, på grensen til Ungarn og Serbia, 46°07′N 20°15′Ø
Østligste punkt: Sulina, en by i fylket Tulcea i Donaudeltaet, 45°09′N 29°41′Ø
Laveste punkt: Svartehavet 0 m
Høyeste punkt: Moldoveanu 2544 moh


== Referanser ==


== Litteratur ==
2004 Statistisk årbok for Romania - Geografi, meteorologi og miljø (på rumensk)


== Eksterne lenker ==
Det nasjonale institutt for statistikk i Romania (rumensk, engelsk)
EUROSTAT (tysk)