trasjonsleiren Auschwitz i Oświęcim, og andre steder relatert til de tyske nasjonalsosialistenes holocaust. Innsjøområdet Masuria nordøst i Polen med dets maleriske landsbyer og Den tyske Ordens slott er også blitt et populært reisemål. Sør for Białystok ligger den kjente Białowieżaskogen, hvor man finner sjeldne pattedyrarter som for eksempel visent. Rekreasjonsområder og spa finnes i sør og nord i Polen, i voivodskapene Warmia-Mazury, Pomorze Zachodnie, Pomorze, Kujawy-Pomorze, Małopolska, Podkarpacie og Dolny Śląsk. Flere attraktive naturområder er samlet i 23 nasjonalparker.


==== Badesteder ====
Det finnes en rekke badesteder på Østersjøkysten og kysten av Pommern, som blant annet Wolin-øyen nært den tyske grensen. Andre populære badesteder er Świnoujście, Kołobrzeg, Darłowo, Hel, Jurata, Sopot og Krynica Morska. Vannsport bedrives også i innsjøområdene og enkelte fjellelver, blant annet Dunajec, San, Poprad, Bobr, og i elver i lavlandet som f.eks Warta, Pilica, Drawa, Rega, Brda, Myśla og Ina og dessuten Stettiner Haff.


==== Fjellheimen ====
Sør i Polen finnes gode muligheter for ski- og fjellturer. Eksempler er Tatrafjellene (Karpatene), Kraków-Częstochowa-høylandet, Helligkorsfjellene og Sudetene. I Karkonosze, som utgjør en del av Sudetene, finnes en rekke turistsentre som for eksempel Karpacz eller Szklarska Poręba. Andre kjente vintersportssteder er Zakopane i Tatrafjellene, samt Szczyrk, Krynica-Zdrój eller Szczawnica og Krościenko nad Dunajcem i Pieniny.


== Samfunn ==


=== Utdanning ===

Det offentlige skolevesenet i Polen er gratis, og omfatter barnehage (przedszkole), grunnskole (szkoła podstawowa), ungdomsskole (gimnazjum), videregående skole (liceum), teknisk skole (technikum), yrkesskole (szkoła zawodowa), artistisk skole (szkoła artystyczna) og andre. Systemet omfatter ikke høyere utdanning, som utgjør en egen statlig administrasjonssektor og har en grunnlovsgarantert selvstendighet. Grunnloven gir alle retten til utdanning.
Skolegang er obligatorisk frem til attenårsalderen, men det er kun grunnskolen og ungdomsskolen som har status som obligatoriske institusjoner. Grunnskolen varer seks år fra syv- til trettenårsalderen. Ungdomsskolen varer tre år og avsluttes med en eksamen. Den videre utdanningen omfatter hovedsakelig vanlig og profilert videregående skole (treårig) eller teknisk skole (fire år), den sistnevnte en kombinasjon av praktisk og teoretisk utdanning. Begge ender i examen artium (matura), og kan etterfølges av ulike former for høyere utdanning, som bachelorgrad (licencjat), mastergrad (inżynier og magister), doktorgrad (doktor) og habilitasjon (doktor habilitowany), som så kan krones med en professortittel.
I dag har Polen mer enn 500 institusjoner for høyere utdanning, blant annet 18 tradisjonelle universiteter i storbyene Gdańsk, Bydgoszcz, Katowice, Kraków, Lublin, Łódź, Białystok, Olsztyn, Opole, Poznań, Rzeszów, Toruń, Szczecin, Warszawa, Wrocław og Zielona Góra samt 16 tekniske, 10 medisinske og 9 landbruksuniversiteter og tallrike høyskoler for kunst, musikk, teater, økonomi og flere andre fagfelt.


==== Polsk utdanningshistorie ====
Utdanningen av det polske samfunn var et mål for rikets monarker siden begynnelsen av det 12. århundre. I 1364 ble Det jagellonske universitet grunnlagt av Kasimir III den store som et av Europas eldste. Senere ble Universitetet i Wrocław grunnlagt i 1505 av polske Władysław II av Böhmen og Ungarn, Universitetet i Wilno (nå Vilnius) i 1579 av Stefan Báthory, Universitetet i Poznań i 1611 av Sigismund III Vasa og Universitetet i Lwów (nå Lviv) i 1661 av Jan II Kasimir. Senere opplevde polsk vitenskap en viss stagnasjon på grunn av at landet ble sterkt svekket og ødelagt etter en rekke kriger i det 17. og begynnelsen av det 18. århundre. Under Polens kunstelskende konge Stanisław August Poniatowski begynte den imidlertid å blomstre opp igjen. Blant annet ble verdens første utdanningsdepartement opprettet i 1773 (Komisja Edukacji Narodowej). Under Polens delinger og andre verdenskrig virket utdanningsinstitusjonene som undergrunnsinstitusjoner i skjul for okkupasjonsmaktene. Det polske skolesystemet ble reformert i 1999. Grunnskolen ble da kortet ned fra åtte til seks år, mens den fireårige overgrunnskolen ble delt i en treårig ungdomsskole og en treårig videregående skole. Den gamle karakterskalaen (2, 3, 4, 5) ble utvidet med to nye karakterer; 1 og 6.


=== Største byer ===

Per 1. januar 2007 finnes det 891 byer i Polen. Den minste av byene, Wyśmierzyce, teller bare 884 innbyggere, mens den største, Warszawa, med sin befolkning på 1 700 000 er to tusen ganger større.
Listen viser de største polske byer med over 300 000 innbyggere:
Storbyområder med over én million innbyggere:


== Kultur ==

Polsk kultur har en rik tusenårig historie, med påvirkning fra både vest og øst. I dag kan man se disse påvirkningene i polsk arkitektur, folklore og kunst. Verdenskjente polakker inkluderer Pave Johannes Paul II, Marie Curie, Kazimierz Pułaski, Tadeusz Kościuszko, Nikolaus Kopernikus, Frédéric Chopin og mange andre.


=== Litteratur og skriftkultur ===
Polsk litteratur daterer tilbake til 1100-tallet, med berømte diktere som Mikołaj Rej, Jan Kochanowski, Adam Mickiewicz, Juliusz Słowacki, Zygmunt Krasiński, Cyprian Kamil Norwid, Stanisław Wyspiański, Czesław Miłosz, Wisława Szymborska og forfattere som Henryk Sienkiewicz, Bolesław Prus, Władysław Reymont, Witold Gombrowicz, Joseph Conrad, Stanisław Lem og Ryszard Kapuściński, for å nevne noen få.


=== Billedkunst, byggekunst og museer ===

Den polske kunsten har med sin unike karakter alltid gjenspeilet verdensmoter. Polens uskrevne nasjonalmaler Jan Matejko brukte mange viktige historiske hendelser i maleriene sine.
13 steder i Polen er ført opp på UNESCOs liste over verdens kulturarv:
1978 – Krakóws historiske sentrum
1978 – Saltgruven Wieliczka
1979 – Konsentrasjonsleiren Auschwitz
1980 – Warszawas historiske sentrum
1979, 1992 – Białowieża-skogen
1992 – Gamlebyen i Zamość
1997 – Middelalderbyen Toruń
1997 – Den tyske Ordens slott i Malbork
1999 – Kulturlandskapet Kalwaria Zebrzydowska
2001 – Fredskirkene i Jawor og Świdnica
2003 – Trekirker i sørlige Lille-Polen
2004 – Mużakowski-parken
2006 – Folkehallen i Wrocław


=== Film og musikk ===
Av berømte polske filmregissører kan nevnes Oscar-vinnende Roman Polański, Andrzej Wajda, Zbigniew Rybczyński, Janusz Kamiński og Oscar-nominerte Krzysztof Kieślowski, i tillegg til verdenskjente skuespillere som Pola Negri og Helena Modrzejewska. Store navn i musikkhistorien er polske Frédéric Chopin og Henryk Wieniawski, så vel som Krzysztof Penderecki, Witold Lutosławski og Karol Szymanowski.


=== Mat og drikke ===

Berømte retter fra det polske kjøkken, som er en blanding av slaviske, jødiske og utenlandske kulinariske tradisjoner, er blant annet kiełbasa (polsk pølse), barszcz (rødbetesuppe), pierogi (piroger), gołąbki (kålruller), kotlety schabowe (polske svinekoteletter) og bigos (tradisjonell polsk stuing). Blant tradisjonelle polske desserter finnes pączki (polske smultringer, berlinerboller) og pierniki (polske pepperkaker), for å nevne noen få.


=== Polske nobelprisvinnere ===

1903 – Maria Skłodowska-Curie (fysikk)
1905 – Henryk Sienkiewicz (litteratur)
1911 – Maria Skłodowska-Curie (kjemi)
1924 – Władysław Reymont (litteratur)
1980 – Czesław Miłosz (litteratur)
1983 – Lech Wałęsa (fredsprisen)
1995 – Józef Rotblat (fredsprisen)
1996 – Wisława Szymborska (litteratur)
2007 – Leonid Hurwicz (økonomi)


=== Idrett ===
Den mest populære sporten i Polen er fotball, skjønt det er speedway som trekker til seg flest tilskuere på tribunene. Polske utøvere av denne sportsdisiplinen som Tomasz Gollob, Jarosław Hampel og Rune Holta oppnår stadig internasjonal suksess. Andre populære sporter er volleyball (særlig etter at Polen sikret seg gull i Europamesterskapet 2003 og 2005 samt sølv i Verdensmesterskapet 2006) og basketball. I det siste har også tre andre sporter kommet i søkelyset – skihopp etter Adam Małysz’ suksesser, Formel 1 takket være Robert Kubica og svømming som følge av blant annet Otylia Jędrzejczaks medaljer.
EM i fotball 2012 ble arrangert i Polen og Ukraina. De polske vertsbyene var Warszawa, Gdańsk, Wrocław og Poznań.


== Se også ==
Liste over polske flyplasser
Liste over polske skulptører
Liste over kriger Polen har deltatt i


== Litteratur ==
Abrahamson, Kjell Albin, Polen: diamant i aska, Fischer & Co, Stockholm 1997, ISBN 91-7054-850-1
Davies, Norman, God’s Playground. A History of Poland. Vol. 1: The Origins to 1795, Vol. 2: 1795 to the Present., Oxford University Press, Oxford, 1981 ISBN 0-19-925339-0, ISBN 0-19-925340-4
Davies, Norman, Heart of Europe: The Past in Poland’s Present, Oxford University Press, USA 2001, ISBN 0-19-280126-0
Davies, Norman, Warszawa ’44, oversatt av Bertil Knudsen og Gunnar Nyquist, Gyldendal, Oslo 2005, ISBN 82-05-33087-5


== Referanser ==
^ http://www.yr.no/sted/Polen/Masovia/Warszawa/statistikk.html
^ Det polske senter for meningsmåling
^ Statistisk årbok
^ http://www.mojanorwegia.pl/polacy_w_norwegii/liczba_polakow_w_norwegii__zestawienie_danych._ilu_tak_naprawde_nas_jest.html
^ Timothy Snyder: Hitler vs. Stalin: Who Was Worse? NYR, 27.januar 2011
^ Timothy Snyder: Bloodlands, Europe between Hitler and Stalin, 2010.
^ [ IMF Ch IV Report 2015]
^ IMF Ch IV Report 2015
^ IMF Ch IV Report 2012
^ IMF Ch IV Report 2009
^ Verdensbanken - Data, løpende dollar
^ Verdensbanken - Data, løpende priser
^ Verdensbanken - Data, faste 2005-dollar.
^ Exports of goods and services - Data, Verdensbanken.
^ Imports of goods and services - Data, Verdensbanken.
^ Super pociągi zamiast autostrad
^ New Polish locomotive speed record, Railwaygazette 2009
^ Poznan Forum: train from poznan to warsaw
^ Polish high speed rail project cancelled, Railwaygazette 2011
^ Railways; goods transported (million ton-km) in Poland, Tradingeconomics
^ Stefan von Mach: Modernisierung der Straßenbahn in Polen. Stadtverkehr 7-8/2012, s. 34-41.
^ Road Traffic Deaths Index 2009 Rankings
^ Stefan von Mach: Modernisierung der Straßenbahn in Polen. Stadtverkehr 7-8/2012, s. 34-41.
^ MPK Lodz
^ Poznan
^ Stefan von Mach: Modernisierung der Straßenbahn in Polen. Stadtverkehr 7-8/2012, s. 34-41.


== Eksterne lenker ==

Polen
Polsk kultur (pl) / Polsk kultur (en)
Den polske republikkens ambassade i Oslo
Polens nasjonale turistbyrå
Polens statistiske sentralbyrå
Sejmen
Senatet
Polens president
Polens statsminister
Høyesterett
Statistikk og andre data om Polen i FN-sambandets nettsted Globalis.no