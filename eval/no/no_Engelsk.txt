nsk, herunder normannisk, anglo-normannisk og standardisert fransk: 28.3%
Latin, klassisk og moderne vitenskapelige termer: 28.24%
Germanske ord, herunder angelsaksisk, norrønt og andre: 25%
Gresk: 5.32%
Ingen oppgitt: 4.03%
Avledet av egennavn: 3.28%
Alle andre språk bidro med mindre enn 1%
En undersøkelse av Joseph M. Williams i «Origins of the English Language» av 10 000 ord tatt fra flere tusen forretningsbrev  gav denne oversikten:
Fransk 41%
"Innfødt" engelsk 33%
Latin 15%
Dansk 2%
Nederlandsk 1%
Andre 10%
Andre beregninger har også blitt gjort:
Fransk 40%
Gresk 13%
Angelsaksisk (Gammelengelsk) 10%
Dansk 2%
Nederlandsk 1%
Og ettersom omtrent 50% av ordforrådet er avledet fra latin, direkte eller indirekte ytterligere 10 til 15% av ordforrådet er direkte lån fra dette språket.
Imidlertid utgjør angelsaksiske ord 83% av de 1000 mest brukte ordene i Engelsk.
Nesten uten unntak er germanske ord i engelsk (utgjør alle basisord som pronomener og konjunksjoner) korte og uformelle, mens latinske ord ofte regnes som mer elegante eller høyverdige. Overdreven bruk av latinske ord betraktes som et tegn på enten snobberi (som i stereotypien politimannen som sier «apprehending the suspect») eller eufemisme (som når det i militære dokumenter står «neutralise/-ize» istedenfor «kill»). George Orwells essay «Politikk og det engelske språk» gjør en grundig analyse av dette særpreget i engelsk.
En engelsktalende kan som regel velge mellom germanske og latinske synonymer: «come» eller «arrive», «sight» eller «vision», «freedom» eller «liberty». Språkets rikdom består i at slike synonymer har litt ulik betydning, noe som gjør at en kan bruke språket på en svært fleksibel måte for å uttrykke fine nyanser.
I dagligtale er normalt de fleste ord germanske. Germanske ord blir også brukt hvis man ønsker å sette kraft bak et utsagn. Skal en derimot uttrykke noe med et alvorlig tilsnitt, som en har behov for i en rettssal eller i en leksikonartikkel, blir latinske ord gjerne foretrukket.
Engelsk utmerker seg ved sitt store ordforråd i aktiv bruk og sin tilpasningsevne. Engelsk har lett for å oppta tekniske termer og importerte ord, som ofte raskt kommer i vanlig bruk. I tillegg gir slangbruk ny mening til gamle ord. Denne tilpasningsevnen er så sterk at det ofte må gjøres en distinksjon mellom formelle varianter av engelsk og samtidsengelsk, ref. sosiolingvistikk.
James D. Nicoll kom med følgende ofte siterte utsagn (i oversettelse): «Problemet med å forsvare det engelske språks renhet er at det er like rent som en brakkehore («cribhouse whore»). Ikke bare låner engelsk ord fra andre språk, noen ganger fotfølger det dem inn i trange smug for å slå dem i svime og rane lommene for nye ord.»


== Skriftsystem ==
Engelsk skrives med bokstaver fra det latinske alfabetet. Skrivemåten eller ortografien i engelsk er historisk, ikke fonologisk basert. Skrivemåten av ord skiller seg betydelig fra uttalen. Den regnes ofte som en av de vanskeligste å lære blant alle alfabetbaserte språk.


=== Bruk av aksenttegn ===
Engelsk har noen ord som kan skrives med aksenttegn (diakritiske tegn). Disse ordene har hovedsakelig blitt importert fra andre språk, vanligvis fransk. Men det blir stadig sjeldnere at engelsk skrives med bruk av slike aksenttegn for vanlige ord, selv i svært formell tekst. Det er faktisk blitt slik at bruk av aksenttegn regnes som snobberi. Aksenttegn brukes imidlertid fortsatt for ord som ikke har engelsk morfologi og derfor betraktes som delvis utenlandske ord. Et eksempel er café (kæfei) som med normale engelske uttaleregler (uten aksenttegn) ville blitt uttalt helt annerledes (keif).
Flere eksempler: à la carte, ångström, appliqué, attaché, blasé, bric-à-brac, café, cliché, crème, crêpe, derrière, éclair, façade, fiancé(e), flambé, führer, maté, ménage à trois, naïve, né(e), papier-mâché, passé, piñata, piñón, protégé, raison d'être, résumé, risqué, sauté, séance, über-, vis-à-vis, voilà.
Noen slike ord, som rôle og hôtel, ble skrevet med aksenttegn i den første tiden etter at de ble importert til engelsk, men nå blir aksenttegnene nesten aldri brukt. Retteprogrammer, f.eks. i Microsoft Word, vil endre rôle til det enklere (og mer moderne) role. Ordene ble betraktet som svært franske lånord da de dukket opp i engelsk, av noen regnet som unødvendige erstatninger av gode engelske ord. Men i dag er det franske opphav nærmest glemt. Aksenttegnet på «élite» har stort sett forsvunnet, selv om Time Magazine fortsatt bruker det.
Det er også mulig å bruke trema for å angi et stavelsesskille, men også her er det ofte utelatt eller bindestrek blir brukt i stedet. Eksempler: coöperate (eller co-operate), daïs, naïve, noël, reëlect (eller re-elect).
Aksenttegn brukes også tidvis i poesi for å angi rytme og i rollehefter for innstudering av teaterstykker for å indikere at en normalt ubetonet stavelse i et ord skal gis trykk i en dramatisk hensikt. De brukes også i arkaiske eller pseudoarkaiske tekster med -ed-suffikser for å angi at e-en skal uttales fullt ut, for eksempel cursèd.
I noen eldre tekster (mest i britisk-engelsk) er bruken av ligaturer vanlig i ord som archæology, œsophagus og encyclopædia. Slike ord har latinsk og gresk opphav. Retteprogram på datamaskiner vil gjerne rette bokstavkombinasjoner som ae og oe til den rette ligaturen, men det godtas at bokstavene skrives hver for seg. Amerikansk engelsk har en tendens til å erstatte slike ligaturer med en enkelt bokstav, slik at encyclopædia skrives encyclopedia.


== Referanser ==
^ «29 States Have Made English Official (28 State Laws Still in Effect)». English First. Besøkt 19. mai 2007. 
^ OneNewsNow.com (11. april 2008). «Rookie congressman pushes English as official language». Besøkt 12. august 2008. 
^ Myers-Scotton, Carol (2006). Multiple Voices. Malden: Blackwell Publishing Ltd: ss. 51, 61
^ [1]
^ [2]
^ [3]
^ [4]
^ [5]
^ [6]
^ [7]


== Litteratur ==
The Oxford Companion to the English Language, ed. Tom McArthur
David Crystal: The Cambridge Encyclopedia of the English Language
Albert Baugh and T. Cable: A History of the English Language, London, 2002


== Eksterne lenker ==
Ethnologue report for English
The World's Most Widely Spoken Languages
Engelsk-engelsk online ordbok med hjelpetekst på norsk Basert på WordNet fra Princeton University
Cambridge Dictionary
More than 20000 English words recorded by a native speaker
BBC – Radio 4 – Routes of English
AskOxford.com: Global English
English-English dictionary Kombinerer informasjon fra flere ordbøker
Varieties of English and the OED
Development of English
Read Print Books Består av mange public domain-arbeider fra klassisk engelsk litteratur
Lære engelsk i utlandet og online. Har ordbøker, spill, brevvenner etc.
Learning Vocabulary Can Be Fun Fire online, interaktive spill for å hjelpe studenter til å lære nye ord. Hangman, ordsøk, Match Game, Ordquiz
Learning English Online Grammatikk, ordforråd, øvelser, eksamen – informasjon for dem som har engelsk som et fremmedspråk
English Grammar Online Gratis øvelser, forklaringer, spill og lærestoff i engelsk som fremmedspråk
Online Etymology Dictionary Oversikt over engelske ords opprinnelse
Norsk Engelsk Ordbok