er å bevare det nasjonale språket og alfabetet gjør thailand til et av de utviklingslandene hvor det leses mest, målt i antall utgivelser av bøker og aviser. I 1992 ble det utgitt 8 000 nye titler på thailandske forlag.
I følge konstitusjonen har landet ytringsfrihet, og i forhold til andre land i samme region, har Thailand relativt fri presse. Regjeringen har likevel fortsatt kontroll over en del av mediene, spesielt over kringkastingsmedier. Det er forbudt å kritisere kongefamilien eller religionen, og det er utbredt selvsensur rundt disse emnene og spørsmålene; dette har med landets sikkerhet å gjøre.
Det utgis over 30 uke- og månedsmagasiner, samt 35 dagsaviser, i Thailand, de fleste i Bangkok. De viktigste avisene er det sensasjonspregede avisen Thai Rath (800 000 eks.), den militærstøttede Daily News (650 000) og den mer seriøse dagsavisen Siam Rath (120 000). Samtlige utgis på thai. Blant avisene som trykkes på kinesisk er Sing Sian Yit Pao Daily News (90 000) den førende, mens Bangkok Post (55 000) og The Nation er de største engelskspråklige avisene. De engelsksspråklige avisene blir nøye bevoktet av makthaverne, og anses for å være meningsdannende.
Thailand var det første land i Sørøst-Asia som begynte å sende fjernsyn, i 1955. I dag har landet ni kanaler, både statlige og private. Noen kontrolleres av militæret. Den statlige radiostasjonen sendes på tre kanaler i Thailand, men har også utsendelser i utlandet på flere språk. Radiostasjonen Voice of Free Asia er underlagt Thailands utenriksdepartement, og sender sine sendinger på thai og fire andre språk. Både tv og radio er reklamefinansiert.


== Kultur ==
Thailands kultur er sterkt preget av buddhismen. Det finnes templer i alle større byer. De eldste bevarte restene av thailandsk arkitektur stammer fra Dvaravati-perioden, cirka fra år 500 til år 1000. I den gamle hovedstad Ayutthaya kan man se rester av imponerende bygningsverk i stein. Kunst og arkitektur fra denne perioden ble påvirket av rikene i Cambodsja, Burma og på Sumatra. Det var først med Chiang Mai-stilen fra år 1000 og fremover at landet utviklet sitt eget kunstneriske uttrykk.
Nesten alle eldre bygninger har en religiøs funksjon, og er rikt utsmykket med én eller flere buddhastatuer. Statuene følger nøye den beskrivelsen av Buddha som finnes i sanskritdikningen. Også den klassiske bildekunsten er knyttet til religionen – folkelige motiver fikk først plass i malerkunsten på slutten av 1800-tallet.
Et viktig innslag i thailandsk hverdagskultur er dykningen av kong Bhumibol Adulyadej og hans familie, som nyter stor respekt blant befolkningen. Portretter av disse henger ofte i private hjem, og det sendes en halv time om kongefamilien på tv hver dag.


=== Litteratur og skriftkultur ===
Den thailandske litteraturen oppsto på 1200-tallet, og fra den tid stammer flere dikt, ofte basert på buddhistiske sagn. Prosaverket Thraiphum Phraruang fra 1345 er formodentlig skrevet av kong Lithai, og beskriver inderverdenen, jorden, himmelen og en utopisk fremtidsverden. Det har hatt stor innflytelse på thailandsk verdensbilde.
Den første kjente moderne forfatteren var nasjonalpoeten Sunthon Phu, som i første halvdel av 1800-tallet ble lest og påskjønnet både ved hoffet og i den delen av offentligheten som kunne lese. Den thailandske romanen oppsto på begynnelsen av 1900-tallet.


=== Idrett ===
Nasjonalsporten er thai-boksing, også kjent som muay-thai. Den blir i dag – til forskjell fra tidligere – utkjempes i ringer med bokserhansker etter vestlig stil.
Fotball består blant annet av toppserien og landslag. Historikken kan spores tilbake til 1897, minst. Fotball blir organisert av Thailands fotballforbund, opprettet i 1916. I 1925 ble Thailand medlem av FIFA, og i 1957 AFC. I 2007 var Thailand vertsland for Asiamesterskapet i fotball, sammen Vietnam, Malaysia og Indonesia. Futsal-ligaer finnes, både for kvinner og menn. Thailand detltok i det første VM (Uofisielle) for kvinner i Kina i 1988. Der de blant annet tapte for Norge.
Thailand deltok for første gang i De olympiske leker i 1952, og har siden da deltatt i alle Sommer-OL, bortsett fra ved Den internasjonale boikotten av sommer-OL 1980. Thailand har også deltatt ved Vinter-OL siden 2002, og den eneste personen som har representert Thailand ved Vinter-OL til nå, er Prawat Nagvajara. Totalt har thailandske utøvere vunnet 21 medaljer, de fleste i boksing.


== Referanser ==
^ «Flora of Thailand» (engelsk). Office of the Forest Herbarium. Arkivert fra originalen 11. februar 2007. Besøkt 12. oktober 2008. 
^ IMF Ch IV Report 2015
^ IMF Ch IV Report 2012
^ IMF Ch IV Report 2009
^ Verdensbanken - Data, BNP i løpende dollar
^ Verdensbanken - Data, BNP per innbygger i løpende priser
^ Verdensbanken - Data, BNP realvekst målt i faste 2005-dollar.
^ Bruttoinvesteringer i % av BNP, og i US dollar - Verdensbanken. Besøkt november 2015.
^ Arbeidsløshet, % - Verdensbanken, ILO-metoden. Besøkt november 2015.
^ Eksport i % av BNP, og i US dollar - Data, Verdensbanken.
^ Import i % av BNP, og i US dollar - Data, Verdensbanken.
^ Handelsbalanse i % av BNP, og i US dollar - Verdensbanken. Besøkt november 2015.
^ Betalingsbalanse i % av BNP, og i US dollar - Verdensbanken. Besøkt november 2015.
^ a b «Thailand». Globalis, FN-sambandet. 2003. 


== Se også ==
Den kongelige thailandske hær


== Eksterne lenker ==
Myndigheter og politikk
Myndighetenes nettside (thai)
Ambassader
Den norske ambassade i Bangkok, Thailand
Den thailandske ambassade i Oslo
Turisme
Offisiell turistinformasjon for Thailand (en)
Offisielt reiseråd for Thailand, Utenriksdepartementet
Overblikk
Statistikk og andre data om Thailand i FN-sambandets nettsted Globalis.no