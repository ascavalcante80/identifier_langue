laars (en slags hard fløtekaramell) og bolussen (variant av kanelsnurrer) er populære blant turistene. Dialektene (se språk) regnes også til provinsens kulturarv.


== Våpen ==

Zeelands våpen tolkes ofte galt: man tror det er en løve som slåss mot bølgene, og mottoet, luctor et emergo (Latin for «jeg kjemper og overvinner») mener man da at refererer til landvinningen som fant sted her.
Om man ser bedre etter, består våpenet av to deler: i den øverste delen sees en klatrende løve, og i den underste seks bølgende baner. Mottoet er knyttet til kampen mot Spania under åttiårskrigen.


== Infrastruktur ==
Fra 1870 kunne Vlissingen, Middelburg og Goes nås med tog fra Bergen op Zoom og Roosendaal (Zeeuwse linje).
Zeelandbroen forbinder siden 1965 Schouwen-Duiveland med Noord-Beveland. Siden 2003 forbinder Westerscheldetunnelen Zuid-Beveland med Zeeuws-Vlaanderen, og ble fergeforbindelsen over Westerschelde opphevet.


== Zeeland og New Zealand ==
Den første europeeren som fortalte om New Zealand (maorisk: Aotearoa) var nederlenderen Abel Janszoon Tasman. Han kalte landet opprinnelig Staten Landt, noe som senere ble forandret av de nederlandske myndighetene. De gav landet det latinske navnet Nova Zeelandia og det nederlandske Nieuw Zeeland. Kaptein James Cook forandret navnet senere til New Zealand på engelsk. Mellom det gamle og det nye navnet er det bare en bokstav som gjør at navnet ikke er hundre prosent engelsk, New Sealand. Det sies at Z'en ble beholdt for å beholde den nederlandske uttalen av navnet. En annen teori påstår at kaptein Cook antok at Nieuw Zeeland hadde blitt oppkalt etter den danske øyen Sjælland (engelsk: Zealand). New Zealand er mer enn 100 ganger større enn den nederlandske provinsen, og har omtrent 10 ganger så mange innbyggere.


== Kjente mennesker fra Zeeland ==
Jan Peter Balkenende, politiker
Danny Blind, fotballspiller
Jacob Cats, dikter og jurist
Wim van Hanegem, fotballspiller
Michiel Adriaenszoon de Ruyter, admiral
Annie M.G. Schmidt, forfatter


== Referanser ==
^ Øksen omtalt på Zeeuws museums nettsted
^ En votivsten omtalt på Zeeuws museums nettsted
^ Settet omtalt på Zeeuws museums nettsted


== Eksterne lenker ==
Zeelands myndigheter
Zeelands geografi
Grunnleggende informasjon om provinsen