י מבחינה היסטורית היה נשק השביתה, והשיגו מספר הישגים משמעותיים. קשרים שנוצרו בין איגודים מקצועיים ומפלגות פוליטיות, שהתחייבו לייצג את האינטרסים של הפועלים הביאו להקמת התנועות הסוציאליסטיות.
ב-1848 נכתב 'המניפסט הקומוניסטי' על ידי קרל מרקס וידידו פרידריך אנגלס, מסמך שחשיבותו רבה בעיצוב הסוציאליזם. במניפסט מוצג ניתוח היחסים בין המעמדות – שלטון הבורגנות המנצלת את הפרולטריון. מרקס כתב מתוך ביקורת על סוציאליסטים צרפתיים כגון פוריה, פרודון ובושז ששמו דגש על התארגנות וולנטריות ורפורמות פוליטיות תוך אמונה בהתפתחות הטבעית של האדם. מרקס יצא כנגד הסוציאליסטים שקדמו לו וטען כי מדובר בעצם בסוציאליזם אוטופי, חסר סיכוי להצלחה.
מרקס טען שכדי לממש את עקרונות הסוציאליזם ולהביא לחברה על-מעמדית יש להיאבק נגד הבורגנות, לאחר שזו דחקה את המעמדות הפאודליים (האצולה, הכמורה וכו'), במטרה ליצור שיטה כלכלית-מדינית חדשה, בה לא ייתכן ניצול בני האדם. הוא האמין כי ההיסטוריה היא התפתחות של מלחמת מעמדות וכי מעמדו הכלכלי של האדם קובע במידה רבה את תפיסתו הפוליטית והחברתית. רק נדירים לדעתו יכולים להשתחרר לדעתו מהמגבלות שנכפו עליהם מוצאם. בתחילה קרא מרקס למהפכה נגד המעמדות השליטים, אולם בהמשך כשראה שניתן להשיג רפורמות חברתיות באמצעים דמוקרטיים דעתו השתנתה.


== ראו גם ==
האינטרנציונל הסוציאליסטי
סוציאל-קפיטליזם


== קישורים חיצוניים ==
למה סוציאליזם? - מאמר מאת הפיזיקאי היהודי אלברט איינשטיין - מתוך אתר תנועת מאבק סוציאליסטי
תנועת "אדום חדש"-נוער סוציאליסטי ישראלי


== הערות שוליים ==