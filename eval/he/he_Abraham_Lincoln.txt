-13 לחוקת ארצות הברית שמבטל את העבדות.
לינקולן לא נמנה עם הקיצוניים שבין אנשי השחרור, ואף התנגד להם. הוא לא התכוון לבטל מיד את העבדות לגמרי, אלא להגבילה למקומות בהם היא קיימת ולאוסרה בשאר הטריטוריות החדשות, כדי שעם הזמן היא תתבטל לגמרי. כאשר מת הנרי קליי (שיזם פשרה שנועדה לרפות את המתח בין מתנגדי העבדות לתומכיה, ונעזר בדניאל וובסטר ובסטיבן דאגלס להעבירה בקונגרס), אמר עליו לינקולן שהוא התנגד לעבדות, זאת אף שקליי החזיק בעבדים רבים. "הוא התנגד לעבדות מתוך עיקרון ורגש, אך הוא לא ראה, ככל איש פיקח אחר, כיצד ניתן לבטלה בבת אחת מבלי להעלות רעה קשה ממנה, העלולה להביא נזק רב עוד יותר למטרת חופש האדם עצמה". לינקולן התקיף את אנשי השחרור הקיצוניים, המוכנים "לשבר את ברית המדינות האלה לרסיסים, לקרוע לגזרים את חוקתה, ואולי אף לשרוף את התנ"ך עד לטופס האחרון ובלבד שלא תמשך העבדות ולו גם שעה אחת נוספת". בה במידה הוא גם גינה את הקיצוניים הדרומיים, שבתמיכתם בעבדות הריהם מתעלמים מתוקפה של הכרזת העצמאות כי "כל האנשים נוצרו שווים".
בדומה לשאר האבות המייסדים, ובדומה לרוב האוכלוסייה האמריקאית בזמנו, האמין לינקולן בעליונות גזעית של הלבנים והתנגד לשוויון זכויות של שחורים, מתן זכות הצבעה, נישואי תערובת, השכלה וכו'.‏ למעשה, אחד השיקולים המכריעים בהחלטה להילחם את מלחמת האזרחים היה החשש מפילוג ארצות הברית בעקבות שגשוג מדינות הדרום (בעלות העבדים). ייתכן ששיקול זה עמד בראש מעייניו אף יותר מרצונו לביטול העבדות מהפן המוסרי.
לינקולן היה מתומכי הגישה שחתרה למיגור העבדות בכל הטריטוריות החדשות של ארצות הברית. כרבים אחרים באותה תקופה, שאף לינקולן למצב בו המדינות החדשות המצטרפות לברית תהיינה בעלות אוכלוסייה לבנה בלבד, ללא תושבים שחורים כלל. תפישה זו הונעה משאיפה לצמצם את כוחו הפוליטי של הדרום הדמוקרטי, שהתבסס על עבודת עבדים, ומשאיפה מקבילה למנוע זרימת שחורים חופשיים למדינות החדשות, כדי למנוע התחרות שלהם על מקומות עבודה עם לבנים.


=== כלכלה ===
בתחום הכלכלי אימץ לינקולן את עמדותיו המרקנטיליסטיות של הנרי קליי. התפישה המרקנטיליסטית גרסה כי כוחה של מדינה יועצם אם תוכל לאגור כמות גדולה ככל האפשר של מטילי זהב וכסף. הוא תמך תמיכה איתנה בכינונו של בנק מרכזי במתכונת ה"בנק של ארצות־הברית" שבוטל על ידי אנדרו ג'קסון; בהעלאה ניכרת של מכסי המגן, שהיו מקור הכנסתה העיקרי של הממשלה הפדרלית וסייעו בצמצום ייבואה של המדינה; ובמימון של הממשל הפדרלי לפרויקטים הנדסיים ותחבורתיים של "שיפור פנימי".


== הנצחתו ==

לזכרו, הוקמה אנדרטת לינקולן בוושינגטון הבירה. האנדרטה היא עדות קיימת לאדם שהעלה על נס ונלחם, תרתי משמע, למען ערכי החירות החופש והאחדות. בשמורת הטבע של הר ראשמור שבמדינת דקוטה הדרומית נחצבו פניו של ליקולן בסלע גרניט ענקי, יחד עם שלושה מגדולי הנשיאים האמריקנים: ג'ורג' וושינגטון, תומאס ג'פרסון ותאודור רוזוולט.
ציור ותבליט של לינקולן מופיעים על שטר בן חמישה דולרים ועל מטבע הסנט (פני), בהתאמה. במסגרת סדרת הנשיאים יונצח לינקולן, כשאר הנשיאים, גם על מטבע שערכו דולר אחד.
בית פיטרסן ותיאטרון פורד משמשים כיום כמוזיאון לאומי. בבית פיטרסן ניתן לראות את המיטה עליה גסס לינקולן, ועדיין ניתן להבחין בכתמי דמו על ציפת הכר. לאחר הירצחו של לינקולן, כתב המשורר האמריקני וולט ויטמן את השיר "הו רב חובל" בו הוא מבכה את מנהיג האומה. בעקבות רצח יצחק רבין, תרגמה נעמי שמר את השיר לעברית והלחינה אותו.
עיר הבירה של מדינת נברסקה נקראת לינקולן על שמו, בנוסף למחוזות, ערים ורחובות רבים הקרויים על שמו ברחבי אמריקה.
בנובמבר 1989 נכנסה לשירות נושאת המטוסים מסדרת נימיץ (CVN-72) על שמו של אברהם לינקולן.
פסל של לינקולן מוצב אף במרכז העיר רמת גן בישראל.


== בתרבות הפופולרית ==
אירווינג סטון: "האהבה היא נצחית", הוצאת עדית


== ראו גם ==
מאבק האפרו-אמריקאים לשוויון זכויות
עימותי לינקולן דאגלס
צירוף המקרים של לינקולן וקנדי
מעורבותו לביטול הצו לגירוש היהודים ממחוז טנסי
יום הולדתו של לינקולן


== לקריאה נוספת ==
אברהם לינקולן מאת בנימין פ. תומאס. תרגום לעברית: א. מזר נרגל. הוצאת מסדה בע"מ תל אביב. 1962.


== קישורים חיצוניים ==
רשמי
הספרייה והמוזיאון הנשיאותיים על שם אברהם לינקולן
ביוגרפיה, באתר הבית הלבן (באנגלית)
אחר
אברהם לינקולן, באתר nrg‏
אברהם לינקולן, באתר סנונית
אורי קציר, גופתו של נשיא, בבלוג "אפלטון", 4 באפריל 2007 - על קבורתו של לינקולן ונדודי הגופה
על נסיבות בחירתו של לינקולן כמועמד המפלגה הרפובליקנית לפני בחירות 1860
אוריה בר-מאיר, כה אמר אייב, באתר "פרשן", 27 בנובמבר 2008 - על פן אחר של אברהם לינקולן
נטשה מוזגוביה, היסטוריונים בארה"ב בחרו: לינקולן - הנשיא הטוב ביותר, באתר הארץ, 17 בפברואר 2009
אלי שאלתיאל, המשחרר הגדול, באתר הארץ, 31 באוגוסט 2009
נעה מנהיים, מגה אייב: מה מרתק בלינקולן?, באתר הארץ, 19 בדצמבר 2012
דורון פישלר‏, לקראת "לינקולן": הנשיא האמריקאי האגדי בתרבות הפופולרית, באתר וואלה! NEWS‏, 22 בינואר 2013
נאום גטיסבורג, בתרגומו של אליהו ציפר
נאום בית מפולג (באנגלית)


== הערות שוליים ==