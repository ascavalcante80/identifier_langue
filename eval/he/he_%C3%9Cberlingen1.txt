וויר לפני האסון בגרמניה, כאשר צמד טייסים ציית להוראות פקח הטיסה במקום למערכות האוטומטיות של המטוס.


== השלכות ==
בשל רגשות אשם התפטר נילסן מתפקידו כפקח טיסה לאחר התאונה. סקאיגייד, שהאשימה תחילה את צוות המטוס הרוסי באסון, לקחה את חלקה באחריות לאסון ושילמה פיצויים לחלק ממשפחות ההרוגים. הדוח הרשמי קבע שפגמים בהתנהלות ותקלות במערכות התקשורת השונות היו הגורמים העיקריים לאסון, כך שנילסן אינו היחיד הנושא באחריות.
ב-27 ביולי 2006 קבע בית המשפט בעיר קונסטנץ שממשלת גרמניה נושאת באחריות לתאונה, שכן החוק הגרמני אוסר על הפרטת הפיקוח האווירי בשמי גרמניה. ערעור הממשלה עודו מחכה להכרעה.
נגד חברת סקאיגייד נפתחה חקירה פלילית בחודש מאי 2004. ב-7 באוגוסט 2006 הועמדו שמונה מעובדי החברה לדין באשמת גרימת מוות ברשלנות. בית המשפט בווינטרטור פסק את דינם בספטמבר 2007, וארבעה מהם הורשעו. שלושה מהמורשעים נידונו לעונשי מאסר, ועל הרביעי הושת קנס.
בשל אבלו הכבד על אובדן משפחתו[דרוש מקור], פירש[דרוש מקור] ויטלי קאלוייב את התפטרותו של נילסן כראיה לאחריותו הבלעדית לאירוע. הוא תקף אותו בביתו ליד ציריך ורצח אותו. ב-24 בפברואר 2004, עצרו שוטרים את קאלוייב בבית מלון מקומי זמן קצר לאחר הרצח, והוא הורשע בביצוע המעשה בשנת 2005. הוא שוחרר ממאסר ב-8 בנובמבר 2007 בשל כך שפסק הדין לא התחשב במצבו הנפשי הקשה בעת האירוע.
תאונה אווירית זו תועדה בסדרה תעופה בחקירה ששודרה בערוץ נשיונל ג'יאוגרפיק, בשם "התנגשות באוויר" (Mid-air collision).


== ראו גם ==
אסון ילדי אוסלו
תאונת מטוס הגלקסי בדרום וייטנאם (1975)


== קישורים חיצוניים ==
דוח הלשכה הפדרלית הגרמנית לחקר תאונות אוויריות ונספחים 1 ו-3 ו-2, 4-10
Identifying the factors that contributed to the Überlingen midair collision
תמונות של מטוס בואינג 757 של DHL באתר Airliners.net
תמונות של מטוס טופולב 154 של בשקיריאן באתר Airliners.net
לוח זמנים של ליל האירוע (גרמנית) ותמונות מאתר ההתרסקות
כתבת אתר BBC ותמונות אתר ההתרסקות
הודעת חברת DHL לאחר התאונה
על התאונה באתר סקאיגייד
תיק התאונה והיסטוריית המטוס של מטוס טופולב 154 של בשקיריאן באסון האווירי באיברלינגן, באתר Aviation Safety Network (באנגלית)
תיק התאונה והיסטוריית המטוס של מטוס בואינג 757 של DHL באסון האווירי באיברלינגן, באתר Aviation Safety Network (באנגלית)