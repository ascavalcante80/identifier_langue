), נעשה מאמץ, שהצליח חלקית בלבד, לטשטש את החלוקה לכתות ולהפחית את אפליית הכתות הנמוכות, עד כדי אפליה מתקנת לטובת הכתות הנמוכות, השבטיים וה"טמאים".
מערכת הקאסטות מורכבת מווארנות (ריבוד) וג'אטי (מקצוע) ארבע הווארנות בהודו הן:
הברהמאנים שהם בדרך כלל הכוהנים והמורים.
הקשאטרייה - הלוחמים והשליטים.
הוואישייה - שהם האיכרים, הסוחרים והאומנים
השודרה שהם בדרך כלל הפועלים ה"שחורים"
ומחוץ למערכת, בעמדה נחותה, הטמאים.
כל כת נחלקת לכתות משנה שלכל אחת מהן היררכיה מוגדרת וכל אחת אמורה לעסוק במקצוע מסוים בלבד.
החלוקה לכתות הוזכרה בריג-וודה בהיות הפארושה חיבור של ארבעה חלקים, דבר החוזר בפירוט בכתבי הקודש כגון ה"בהגווד גיטא" שבו מוגדר כוהן הדת כך: "עבודות הברהמין הינן שלום, הרמוניה עצמית, הסתפקות במועט וטהרה. אהבה, סליחה ויושר, ראייה, חוכמה ואמונה." ולעומת זאת: "מסחר, חקלאות ומרעה צאן הן מלאכות הוואישייה ותפקיד השודרה הינו לשרת." המשמעות המקורית היא ככל הנראה שלכל אדם גורל משלו, אותו הוא צריך למלא באמונה והשלמה, וכל חלקי החברה שזורים זה בזה ומשרתים זה את זה, ואין עולה מכך שוארנה אחת חשובה מאחרת, אלא שנדרשת דרגת טוהרה שונה מכל חלק בחברה. המפקדים שערכו הבריטים בהודו, שנערכו על ידי יודעי קרוא וכתוב (לרוב בראהמינים) עזרו ביותר לקבע את החלוקה הבין-ווארנאית תוך אימוץ הביטוי הפורטוגזי היורופוצנטרי "קאסטה", ויצירת מידרוג חשיבות בין הוארנות השונות.


== תפוצה גאוגרפית ==
במדינות הבאות רוב האוכלוסייה הינו הינדואי:
הודו
מאוריציוס
נפאל
מיעוטים הינדואים משמעותיים יש במדינות הבאות:
בנגלדש (11 מיליון)
מיאנמר (7.1 מיליון)
אינדונזיה, באלי(4 מיליון)
סרי לנקה (2.5 מיליון)
ארצות הברית (1.7 מיליון)
פקיסטן (1.3 מיליון)
דרום אפריקה (1.2 מיליון)
הממלכה המאוחדת (1.2 מיליון)
מלזיה (1.1 מיליון)
קנדה (0.7 מיליון)
פיג'י (0.5 מיליון)
טרינידד וטובגו (0.5 מיליון)
סורינאם (0.4 מיליון)
הולנד (0.4 מיליון)
גיאנה (0.4 מיליון)
סינגפור (0.3 מיליון)
בהוטן (0.4 מיליון),
אפגניסטן (0.3 מיליון)


== ראו גם ==

היוגה סוטרות של פטנג'לי


== לקריאה נוספת ==
עזריאל קרליבך, הודו - יומן דרכים, מעריב.
יוחנן גרינשפון, הינדואיזם: מבוא קצר, ההוצאה לאור של אוניברסיטת תל אביב והוצאת מפה.
טינה רוזנברג, המלאכיות של הודו - נשים מכת הטמאים בהודו מיילדות תינוקות, מרפאות מחלות ומצילות חיים, נשיונל ג'יאוגרפיק, גיליון 127, דצמבר 2008
חיים שפילברג, הודו - אמונות ודעות, הדר הוצאת ספרים.
קים נוט, הינדואיזם, משכל הוצאה לאור מיסודן של ידיעות אחרונות וספרי חמד, 2008, תרגום רוני פרצ'וק


== קישורים חיצוניים ==
דנה בכטינגר, הנומן: אל הקוף בהינדואיזם
דנה בכטינגר, גנשה: אל הפיל בהינדואיזם
תומר פרסיקו, סוג של מעין מבוא קצר להינדואיזם - חלק א', חלק ב', חלק ג' בבלוג "לולאת האל", 15-16.12.2008