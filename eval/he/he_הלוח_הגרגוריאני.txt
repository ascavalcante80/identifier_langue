ולם השנים המעוברות נקבעו בו לפי מחזור של 900 שנה, ולא של 400 שנה. בלוח היווני-אורתודוקסי, שנים שמספרן מתחלק ב-100 אינן מעוברות אלא אם מספרן מתחלק ב־900 עם שארית של 200 או 600. המשמעות היא שהשנים 1900, 2100, 2200, 2300, 2500, 2600, 2700, 2800 אינן מעוברות, ואילו השנים 2000, 2400, ו-2900 - מעוברות.
מבחינה מעשית, שנת 2800, שהיא שנה מעוברת בלוח הגרגוריאני, אמורה להיות שנה רגילה בלוח היווני-אורתודוקסי, ואילו שנת 2900, שאינה מעוברת בלוח הגרגוריאני, אמורה להיות מעוברת בלוח היווני-אורתודוקסי. הלוחות צפויים להיות מתואמים לחלוטין עד מרץ 2800, אז ייווצר פער של יום אחד, שיתבטל במרץ 2900. בין השנים 2800 ו־5200 הלוחות יהיו מתואמים או בפער של יום אחד לחלופין. משנת 5200 והלאה, הלוחות לא יהיו עוד מתואמים כלל.
אורך השנה הממוצע בלוח השנה של הכנסייה היוונית-אורתודוקסית הוא 365.24222 יום, והפער בינו לבין אורך השנה הטרופית הממוצעת אינו עולה על יום אחד בכל 32,258 שנים. אף על-פי שהכנסייה היוונית שינתה את לוח השנה, היא עדיין קובעת את מועד חג הפסחא והחגים הקשורים בו לפי טבלאות שמתבססות על הלוח היוליאני. כתוצאה מכך, חג המולד נחגג ביוון במקביל למועדו בכנסיות הקתוליות והפרוטסטנטיות, ולעומת זאת חג הפסחא נחגג במקביל לנצרות האורתודוקסית. לצרכים אזרחיים משתמשים ביוון בלוח הגרגוריאני ‏‏‏.


== חודשי השנה בלוח הגרגוריאניעריכה ==
חודשי השנה בלוח הגרגוריאני זהים לאלה שבלוח היוליאני. תיאור מפורט מופיע בערך הלוח היוליאני.


== ראו גםעריכה ==
הלוח היוליאני
הלוח העברי
הלוח השוודי
הלוח המהפכני הסובייטי
לוח השנה המהפכני בצרפת
30 בפברואר
השמות הערביים של חודשי לוח השנה הגרגוריאני
כלל יום הדין


== קישורים חיצונייםעריכה ==
ממיר תאריך לועזי/עברי
חודש אוקטובר 1582 באתר לוח שנה


== הערות שולייםעריכה ==