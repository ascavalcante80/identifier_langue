87 גורשו היהודים מנורווגיה, ועד שנת 1814 חל איסור על כניסת יהודים אשכנזים לנורווגיה, אף על פי שליהודים ספרדים הותרה הכניסה בדרך כלל. בשנת 1814, נקבע בחוקה החדשה של נורווגיה איסור מוחלט על כניסת יהודים למדינה, אך לחץ ציבורי הביא בשנת 1851 לביטול האיסור ולמתן אזרחות ליהודי נורווגיה. טרם הפלישה הנאצית לנורווגיה היו במדינה כ-1800 יהודים. 758 יהודים, כולל הרב הראשי של יהודי נורווגיה הושמדו באושוויץ, ורובם של הנשארים ברחו למדינות שכנות או רחוקות יותר.


== שפות ==
השפה הנורווגית היא שפה צפון-גרמנית. תחת האיחוד עם דנמרק, החליפה שפת הכתיבה הדנית את הנורווגית אך לאחר התמוססות האיחוד, יצר חוקר השפה איבר אאסן שפת כתיבה נורווגית חדשה שהתבססה על הדיאלקטים הנורווגים.
מאוחר יותר, עברה גם שפת הכתיבה הדנית תהליך של נורווגיזציה. כתוצאה מכך, נורווגיה היא כיום בעלת שתי שפות פורמליות עיקריות: נורווגית בעלת ניב בוקמול המבוססת על שפת הכתיבה הדנית ועל שפת הדיבור הדנית-נורווגית, ונורווגית בעלת ניב נינורשק המבוססת על עבודתו של איבר אאסן. בנוסף, קיימת גם תפוצה לסוג נוסף של נורווגית – נורווגית ריקסמול שלמעשה מהווה וריאציה של בוקמול.
בבתי הספר בנורווגיה ובמוסדות להשכלה גבוהה מתבצעים הלימודים גם בבוקמול וגם בנינורשק.
מרבית תושבי נורווגיה (85%) עושים שימוש בבוקמול בחיי היום יום ושפה זו נפוצה בעיקר בערים הגדולות ואילו נינורשק מדוברת בעיקר באזורים הכפריים.
הדומיננטיות הרבה של הבוקמול בחברה הנורווגית מיוחסת בעיקר לעובדה שזוהי השפה העיקרית שבשימוש אמצעי התקשורת בנורווגיה.    


== תרבות ==
התרבות הנורווגית המפותחת הולידה כמה וכמה אישים שרכשו להם מוניטין בינלאומיים. בתחום האמנויות הפלסטיות התבלטו הפסל גוסטב ויגלנד והצייר אֶדוַורד מונק, שנולד במחצית השנייה של המאה ה-19, ופיתח סגנון ייחודי. באותה תקופה פעל המלחין הנורווגי הנודע אדוורד גְריג. עם הסופרים המפורסמים של נורווגיה נמנים המחזאי הֶנריק איבסֶן, המשורר הנריק ארנולד ורגלנד וקנוט האמסון, חתן פרס נובל לספרות ב-1920. במוזיקה המודרנית נודעת נורווגיה במוזיקאי הג'אז שלה, כגון הסקסופוניסט יאן גרברק, המתופף יון כריסטנסן, הבסיסט ארילד אנדרסן והגיטריסט טריה ריפדאל.
בנוסף, נחשבת נורווגיה כארץ המקור של הבלאק מטאל.


== ספורט ==
בדומה לשאר מדינות אירופה, הכדורגל הוא הספורט הפופולארי ביותר בנורווגיה. כמו כן, ענפי ספורט בקטגוריות סקי וחורף מאוד פופולאריים וספורטאי העילית של נורווגיה בענפים אלו הם מהמצטיינים בעולם.


== קישורים חיצוניים ==
מידע אודות נורווגיה - האתר הרשמי
נורווגיה - הפורטל הרשמי
מידע פוליטי-חברתי מקיף על נורווגיה, באתר המכון הישראלי לדמוקרטיה
המרכז למאבק באנטישמיות, אתר הארגון
אליהו בירנבוים, משפחה בצפון הרחוק - מקור ראשון - על יהדות נורווגיה - דצמבר 2007
כתבות על מסלולי טיול ויעדי טיול בנורווגיה, באתר GoTravel
סוכנויות הידיעות, זוועה בנורווגיה: לפחות 80 הרוגים בטבח באי, באתר ynet‏, 23 ביולי 2011
מסע אחר אונליין‏, נורווגיה בלי רכב: מסלול של שבועיים במדינה שונה ונהדרת, באתר וואלה! NEWS‏, 19 בספטמבר 2011
אמיר גור, ‏הפיורדים של נורווגיה - הפלגה בנופים היפים ביותר בעולם, באתר GoTravel


== הערות שוליים ==