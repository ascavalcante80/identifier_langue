יות גורמות להקשחת שוק העבודה והיעדר יכולת שלו להגיב בצורה מהירה להשתנות התנאים בשוק. פגיעה נוספת כאן היא בהתמרת עלויות הכניסה לשוק והעלאת רף ההשקעה הנדרשת (כאשר נותנים לעומס התקנות ביטוי הוני, כלומר, מחשבים כמה כסף עולה למעביד לעמוד בתקנות), הגורמים להגברת הריכוזיות בשוק ולהחלשה נוספת של העובדים החלשים.


== פתרונות לאבטלה ==
יש פתרונות הדואגים למובטלים ולצרכיהם (ביטוח אבטלה, דמי אבטלה), יש פתרונות הדואגים לספק תעסוקה ושכר (עבודות יזומות). שני פתרונות אלו נחשבים כיום כפחות יעילים לפתרון בעיית האבטלה, היות שאינם נותנים פתרון לטווח הארוך. הפתרון המומלץ הוא הכשרה או הסבה מקצועית למקצוע נדרש.


== אבטלה בישראל ==
מאז קום המדינה היו מספר גלי אבטלה ותעסוקה מלאה. עם קום המדינה ובמהלך השנים שאחריה לא התאפשר לספק עבודה לכל העולים ולכן פותחו מנגנוני הקצאת עבודה, סידור עבודה בעיקר דרך לשכות עבודה, עבודות יזומות, הכשרת עובדים והסבת עובדים כך שיתאפשר קיום מינימלי לפי ההגדרות המתאימות לכל תקופה ותקופה. בשנות השישים החל מיתון שגרם להעמקת האבטלה עד אחרי מלחמת ששת הימים שגרמה לצמיחה והקטנת מספר המובטלים.
מאז ועד היום יש תקופות בהן האבטלה גוברת ותקופות בהן היא מצטמצמת. תקופות המיתון הקשות היו באמצע שנות השמונים ("המשבר הכלכלי הגדול"), בתחילת שנות ה-2000 ולקראת סוף העשור הראשון של האלף החדש. האבטלה החדשה מתאפיינת בריבוי אקדמאים אשר אינם מועסקים כלל או אינם מועסקים בתחום התמחותם ומשכורתם נמוכה יחסית. שיעור האבטלה בישראל משתנה כאמור אך הוא נע בדרך כלל בין 5%-10%.
עיקר האבטלה הוא במגזרים:
בני מיעוטים
נשים
אוכלוסייה מבוגרת בעלת השכלה נמוכה.
בנוסף, קיימת אבטלה מרצון אצל גברים חרדים הלומדים תורה, ואצל אחוז נכבד מהנשים הערביות-מוסלמיות.


== ראו גם ==
שוק העבודה
שיעור התעסוקה בישראל


== קישורים חיצוניים ==
אבטלה וזכויות מובטלים, באתר כל-זכות
תני גולדשטיין, השוואה בינלאומית: יותר מדי ישראלים לא עובדים, באתר ynet‏, 31 במרץ 2010
שאול אמסטרדמסקי ומיקי פלד, שעת עבודה אחת בשבוע קובעת את שיעור האבטלה, באתר כלכליסט, 3 בפברואר 2014
 עבודות יזומות - יישור חולות בצפון תל אביב (1938)