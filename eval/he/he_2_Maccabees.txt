 המקורית של יאסון. שיטת עבודתו של המסכם אינה אחידה. לעתים נגרר אחרי יאסון לספר את הדברים בפרוטרוט ולעתים קיצר בצורה בולטת. אין כל רמז לכך שהאידאולוגיה של המסכם הייתה מנוגדת לזו של יאסון (השקפת המחבר על האלוהות רחוקה מכל הגשמה, בית המקדש מובלט בכל חלקי הספר).


== ההבדלים בין מקבים ב' למקבים א' ==
מקבים ב' נכתב מנקודת מבט דתית-מוסרית בשונה ממקבים א'. במכבים ב' בולטים הדת היהודית ומאפייניה - שמירת שבת (כפי שעשו יהודה וחייליו), ואמונה בעולם הבא. ירושלים ובית המקדש זוכים לביטויי הערצה. מקבים ב' מתאר אמונות עממיות שמקרבות את אלוהים לעם (כגון: אלוהים שולח מלאכים ברגל או על סוסים שמשגיחים ממרום ונלחמים את מלחמתו). לעומת זאת בספר מקבים א' שולט הרציונל ואלוהים מתואר כרחוק מהעם ונשגב מכדי להיתפש על ידי הגיונם של בני תמותה; כלומר פועל בדרכים נסתרות.
מקבים ב', שנכתב במקור ביוונית, מושפע מסגנון הרטוריקה היוונית ואילו מקבים א' שנכתב במקור בעברית (אם כי נוסח זה אבד), מושפע מסגנון לשון המקרא. מחבר מקבים ב' לא היה היסטוריון מקצועי, בניגוד למחבר מקבים א' שניכר כי היה היסטוריון מיומן. ידוע מי כתב את המקור (יאסון מקירני) ששימש את המסכם האלמוני של ספר מקבים ב' , ומאידך לא ידוע שם מחבר מקבים א'.


== תרגומים ==
הספרים החיצוניים: חשמונאים ב, מתֻרגם ומפֹרש על ידי א. ש. הרטום;, הוצאת יבנה, תל אביב 1967.
ספר מקבים ב', מבוא תרגום ופירוש: דניאל שוורץ, סדרת "בין מקרא למשנה", הוצאת יד יצחק בן צבי, ירושלים תשס"ה 2005. (350 עמודים) (הספר באתר "כותר")


== ראו גם ==
ספר מקבים א'
ספר מקבים ג'
ספר מקבים ד'
מרד החשמונאים
חשמונאים
חנוכה


== קישורים חיצוניים ==
יהודה איזנברג, ‏חשמונאים ב', באתר דעת