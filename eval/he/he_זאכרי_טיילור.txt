וא בעצמו ינהיג את הצבא, אם ידרש לכך, נגד ניסיונות פרישה מהאיחוד, וכן שיתלה את מי שישתתף במרד נגד האיחוד, "בפחות הסתייגות משהייתה לו כשתלה עריקים ומרגלים במקסיקו".
ב־9 ביולי 1850 מת טיילור ככל הנראה כתוצאה מסיבוכים של בעיות במערכת העיכול. בעקבות השערה כי הורעל בארסן ונרצח, הוצאו ב-1991 שרידי גופתו מקברם, ועברו בדיקה במעבדה, בה נקבע שלא נמצאו שרידי רעל בכמות מספקת לגרום למותו. ההשערה היא כי מותו נגרם מכיוון ששהה יותר מדי זמן בשמש בארבעה ביולי ולקה במכת שמש. הוא גם שתה מים ישירות מן הקנקן ומיץ דובדבנים, דבר שכנראה גרם לזיהום במעיו. בכך היה טיילור לנשיא השני שמת בעודו מכהן. הוא נקבר בלואיוויל, קנטאקי, וסגנו מילרד פילמור מונה לנשיא במקומו.
בנו של טיילור, ריצ'רד טיילור, היה גנרל בצבא הקונפדרציה במלחמת האזרחים, ובתו הייתה נשואה למנהיג הקונפדרציה ג'פרסון דייויס.