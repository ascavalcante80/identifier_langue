באים הם לשנת 2004
התפלגות גילאים
גיל 0-14: 22.2% (153,401,051 זכרים; 135,812,993 נקבות)
גיל 15-64: 70.3% (469,328,664 זכרים; 443,248,860 נקבות)
גיל 65 ומעלה: 7.5% (46,308,923 זכרים; 50,747,133 נקבות)

קצב גידול אוכלוסייה: 0.47%
שיעור ילודה: 12.98 לידות/1000 תושבים
שיעור תמותה: 6.92 מיתות/1000 אנשים
תוחלת חיים: 71.96 שנים
תוחלת חיים לגברים: 70.4 שנים
תוחלת חיים לנשים: 73.72 שנים


== סין וישראל ==
 ערך מורחב – יחסי סין וישראל
ישראל הייתה מהמדינות הראשונות אשר הכירו בסין העממית מיד עם היווסדה. בתחילת שנות ה-50, נראה היה כי שתי המדינות יכוננו קשרים דיפלומטיים ביניהן אולם הקמת גוש המדינות הבלתי מזדהות וכינוסה של ועידת באנדונג ב-1955, סיכל סופית ניסיונות אלו. ממחצית שנות ה-50 ועד מחצית שנות ה-70, היוותה סין גורם עוין לישראל. היא תמכה באופן בלתי-מסויג בעמדה הערבית והפלסטינית, אירחה את נציגי אש"ף במעמד של שגרירות וטענה כי הבעיה במזרח התיכון תיפתר רק עם חיסולה של ישראל.
מותו של מאו ב-1976, יצר שינוי במדיניות הסינית כלפי ישראל ובין שתי המדינות החלו קשרים בלתי-רשמיים, בעיקר בתחומי מסחר ותעשיית הנשק. לאחר שנים של גישושים, כוננו שתי המדינות יחסים דיפלומטיים מלאים בתחילת 1992. יחסים אלו נשארו טובים ותקינים עד היום, אם כי הם התערערו מעט בעקבות משבר הפלקון בין שתי המדינות בשנת 2000. בשנת 2014, בעקבות שיחות דיפלומטיות, שוקם הקשר ואף הנשיא לשעבר שמעון פרס יצא לשליחות דיפלומטית לסין.


== צבא ==
 ערך מורחב – צבא השחרור העממי
הרפובליקה העממית מקיימת את הצבא הגדול ביותר בעולם, אם כי לדעת רוב הפרשנים, המספרים העצומים לא אומרים הרבה על יכולתו של הצבא הזה, היות שרוב ציודו מיושן. לא ברור מה תקציבו של הצבא הסיני, עקב האיפול שמטיל המשטר על המידע; ההערכות נעות בין 90 ל-400 מיליארד דולר. לרפובליקה העממית יש מצבור גדול של נשק לא קונבנציונלי, כולל נשק גרעיני; למרות זאת, סין לא נחשבת בדרך כלל למעצמת על, אם כי השפעתה רבה במזרח אסיה ובמערב האוקיינוס השקט.


== ראו גם ==
הגבלת ילודה בסין


== לקריאה נוספת ==
קנת ליברטל, הממשל בסין: ממהפכה לרפורמות, הוצאת האוניברסיטה הפתוחה, 2007.


== קישורים חיצוניים ==
סין ב-60 השנים האחרונות, באתר הרדיו הבינלאומי של סין בעברית
China.org.cn - הפורטל הרשמי של סין
הרפובליקה העממית של סין, תקציר ונתונים סטטיסטיים באתר ספר העובדות על מדינות העולם של ה-CIA (באנגלית)
חדשות בסין
יעל לרנר, בייג'ינג, ‏שעת הסין, באתר ישראל היום, 8 ביוני 2012


== הערות שוליים ==