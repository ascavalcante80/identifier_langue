ות (AEI) הציע למדענים 10,000 $, בתוספת הוצאות נסיעה עבור פרסום מאמרי ביקורת על הדו"ח. המכון קיבל יותר מ US $ 1.6 מיליון מאקסון וסגן יו"ר הנאמנים שלו היה בעבר ראש אקסון לי ריימונד. יותר מ -20 עובדי AEI עבדו כיועצים לממשל ג'ורג' בוש הבן.
החברה המלכותית ערכה סקר שמצא כי חברת אקסון מוביל נתנה 2.9 מיליון דולרים לקבוצות אמריקאיות עבור הפצת מידע מוטעה לציבור על שינוי האקלים, 39 מתוכם "סילפו את המדע של שינוי האקלים על ידי הכחשה מוחלטת של הראיות". בשנת 2006, החברה המלכותית פירסמה דרישה מחברת אקסון מוביל להפסיק את מימון הכחשת שינוי אקלים. אקסון מוביל הכחישה את ההאשמות כי היא מנסה להטעות את הציבור על התחממות כדור הארץ.
בין השנים 1989 ו -2002 קואליצית האקלים העולמית, קבוצה של עסקים בעיקר מארצות הברית, השתמשה בטקטיקות שתדלנות ויחסי ציבור אגרסיביות להתנגד לפעולות להפחתת פליטות גזי החממה ולהילחם בפרוטוקול קיוטו. הקואליציה מומנה על ידי תאגידים גדולים וקבוצות סחר מתעשיות הנפט, הפחם והמכוניות.
בתחילת 2013, הגרדיאן חשף כי שתי קרנות, Donors Trust ו-Donors Capital Fund, מימנו 102 צוותי חשיבה וקבוצות פעילים בהיקף של 118 מיליון $ בין 2002-2010. התורמים השמרנים לקרנות אלה מייצגים קשת רחבה של דעות מהימין האמריקני שמצאו מכנה משותף בהתנגדות לקיצוץ בפליטת גזי חממה. הכסף זרם לגופים הקשורים למפלגה הרפובליקנית ושימש בין השאר למתקפה על אל גור, למלחמה ביוזמות הסביבתיות של ברק אובמה, ולהריסת כל סיכוי לפעולה בקונגרס כנגד שינוי האקלים. הכסף מימן רשת עצומה של גופי חשיבה וקבוצות פעולה שעבדו להגדיר מחדש את שינוי האקלים מעובדה מדעית ניטראלית לנושא במחלוקת. יש הטוענים כי זהו רק קצה הקרחון של המימון להכחשת שינויי האקלים.
מאוחר יותר ב-2013, הגרדיאן דיווח כי ה-SPN) State Policy Network), ארגון גג של 64 גופי חשיבה בארצות הברית, היה מעורב בשתדלנות סמויה לתאגידים גדולים ותורמי ימין. המדיניות של SPN כללה בין השאר התנגדות לפיקוח שינוי האקלים ושתדלנות עבור תעשיית הטבק.
ב-1994, על פי מזכר שהודלף, האסטרטג הרפובליקני פרנק לונץ יעץ לחברי המפלגה הרפובליקנית, בכל קשור לשינוי האקלים, כי " צריך להמשיך להדגיש את חוסר הודאות המדעית כנושא עיקרי" ו- "לקרוא תיגר על המדע" על ידי "גיוס מומחים מהצד שלנו".
בשנת 2005, ניו יורק טיימס דיווח כי פיליפ קוני, לוביסט לשעבר של חברות נפט וגז, ראש צוות האקלים במכון הנפט האמריקאי וראש צוות המועצה לאיכות הסביבה של הנשיא ג'ורג' בוש, "ערך שוב ושוב דיווחי אקלים ממשלתיים באופן שהצניע את הקשר בין פליטות פחמן והתחממות כדור הארץ, על פי מסמכים פנימיים." שרון בגלי דווח בניוזוויק כי קוני "ערך דוח משנת 2002 על מדע האקלים על ידי פיזור ביטויים כגון 'חוסר ההבנה' ו 'אי ודאות משמעותית.'" באחד הדוח"ות הוא מחק פרק שלם העוסק באקלים. קוני הודיע על התפטרותו יומיים אחרי חשיפת הפרשה, אבל כמה ימים לאחר מכן נודע כי הוא צפוי לקבל תפקיד בחברת אקסון מוביל.
בתחילת שנת 2012 פרסם חוקר המתמחה בתחום המים בשם פיטר גלייק מספר מסמכים אותם קיבל מ"מכון הארטלנד" המארגן ועידות "ספקנים" ואת דוח "NOIPCC" (כלומר, דו"ח נגדי לזה של הפנל הבין-ממשלתי לשינוי האקלים). ממסמך אחד מבין המסמכים השתקף, לכאורה, קיום מימון מאורגן לרצות תאגידים ובעלי עמדות השוללות את התפישה לפיה ההתחממות הגלובלית היא מעשה ידי-אדם‏. עם זאת, כעבור זמן קצר התגבשה חוות דעת רווחת, גם בקרב רבים מתומכי הפאנל ומסקנותיו, כי המסמך נכתב על ידי גלייק עצמו ומקורו אינו ב"מכון הארטלנד"‏.
על פי מסמכים שהודלפו בפברואר 2012, מכון הרטלנד מפתח תוכנית לימודים לשימוש בבתי ספר המציג את שינוי האקלים כמחלוקת מדעית.


=== אקלים-גייט ===
 ערך מורחב – אקלים-גייט
בסוף 2009 חלה חדירה ממוחשבת למחשבי היחידה לחקר האקלים באוניברסיטת מזרח אנגליה. בפריצה נגנבו מסמכים רבים ומעל אלף מכתבי דואר אלקטרוני שנכתבו אל ומאת חוקרים מובילים באוניברסיטה משנת 1996 ועד אוקטובר 2009. בחליפת המכתבים בולטים מכתביהם של חוקרי אקלים בעלי מעמד מרכזי ב-IPCC כמו פיל ג'ונס, העומד בראש היחידה לחקר האקלים; מייקל מאן מאוניברסיטת פנסילבניה, שהוא אבי גרף מקל ההוקי; קית' בריפה, מהחוקרים הבולטים בתחום הפלאוקלימטולוגיה (חקר ההיסטוריה של האקלים על־פי טבעות עצים וליבות קרח); וקווין טרנברת', שהיה המדען הראשי של IPCC בדוחות לשנים 2001 ו-2007.
הנושאים המרכזיים בחליפת המכתבים הם חילוקי הדעות בין החוקרים לבין עצמם ובינם לבין מי שערערו על תקפות ממצאיהם, שיטות חקר ובדיקה שונות ומידת אמינותן, התלבטויות אם ואיך להיענות לבקשות לנתונים בהתאם לחוקי חופש המידע בארצות־הברית ובבריטניה, לבטים הקשורים בדוחות IPCC והמחקרים שיכללו בהם, ועוד. בין המסמכים בולטים בעיקר מסמכי קוד מקור וביאורים לקוד המקור של תוכנות עיבוד הנתונים של המרכז לחקר האקלים. המכתבים וקוד המקור העידו, לטענת חוקרים, מבקרים ו"ספקנים" רבים, על פגמים בתהליכי מחקר, על הטיה והסתרה של נתונים, הימנעות ממסירת מידע על מחקרים בניגוד לדרישת החוק, ועל ניסיונות להפעיל לחץ על כתבי־עת מדעיים לבל יפרסמו מאמרים של חוקרי אקלים "ספקנים".


== ראו גם ==
הפנל הבין-ממשלתי לשינוי האקלים
אפקט החממה
פרוטוקול קיוטו
עמעום עולמי
שיא תפוקת הנפט
אנרגיה מתחדשת
אמת מטרידה - סרטו של אל גור בנושא
שעת כדור הארץ
התרמית הגדולה של ההתחממות העולמית
פוליטיזציה של המדע


== לקריאה נוספת ==
מארק ג'נקינס, כל צבעי הקרח, נשיונל ג'יאוגרפיק, גיליון 145, יוני 2010
טים פולג'ר, האי הירוק, נשיונל ג'יאוגרפיק, גיליון 145, יוני 2010


== קישורים חיצוניים ==
אתר הפנל הבין-ממשלתי על התחממות עולמית
קישורים לאתרים בנושא התחממות עולמית
התחממות כדור הארץ והשפעותיה על מדינת ישראל, מסמך של מרכז המחקר והמידע של הכנסת
פרופ' דני רבינוביץ בבלוג בנושא ההתחממות הגלובלית הוֹמוֹ קוֹמְבּוּסְטַאנְס – האדם השורף
ארז גרטי, ‏נושא החודש אפריל 2010 – ההתחממות הגלובלית, באתר "דוידסון Online" של מכון דוידסון לחינוך מדעי‏, 26 מרץ 2010
אשכול התחממות כדור הארץ, באתר הידען
אסף שטול-טראורינג, החוקרים לא יודעים: ההתחממות הגלובלית אסון, או רק בעיה, באתר הארץ, 13 בינואר 2012
פרופ' ניר שביב שולל את הטענה שפעילות האדם גורמת להתחממות העולמית הרצאה בפני קהל באוניברסיטה העברית בירושלים
ביל מק'קיבן, רולינג סטון, ‏קשה לכם עם עומס החום? אתם חייבים לקרוא את הכתבה הזו, באתר גלובס, 2 באוגוסט 2012
קולין פרייס, ‏ועכשיו לתחזית, כתב העת אודיסאה, 5, אוקטובר 2009
מערך לרישום פליטות גזי חממה בישראל - תהליך עיצוב המערך ושיטות הדיווח, בכתב העת "אקולוגיה וסביבה"
ההיסטוריה של האקלים באתר מנהל האוקיינוסים והאטמוספירה הלאומי של ארצות הברית.
יובל מן וסוכנויות הידיעות, דו"ח: 95% שהאדם גורם להתחממות כדוה"א, באתר ynet‏, 27 בספטמבר 2013
אבי בליזובסקי, ‏הקרח נמס ולכן כדור הארץ מחזיר פחות קרינה לחלל, והתוצאה: הגברת ההתחממות, באתר "הידען", 23 בפברואר 2014
אבי בליזובסקי, ‏שיא חדש במידות החום הגלובליות נרשם ביוני, שבר את השיא של מאי 2014, באתר "הידען", 23 ביולי 2014
אבי בליזובסקי, ‏נאס"א: שנת 2014 היתה החמה ביותר בהסטוריה, באתר "הידען", 19 בינואר 2015
"התחממות גלובלית הזווית הישראלית" - אתר המשרד להגנת הסביבה


=== הטענה כי האדם אינו גורם התחממות ===
אסף גולן, מומחה: לא ניתן לקבוע אם האדם משפיע על התחממות כדור הארץ, באתר nrg‏, 28 בינואר 2014
גבי אביטל, טעות מדידה: התרמית מאחורי התחממות כדוה"א, באתר nrg‏, 16 באוקטובר 2012
ספקנות בתחום שינוי האקלים בולטת בארצות הברית - פורסם ברויטרס ב-23 בפברואר 2010 (באנגלית)
כמות הספקנים בקונגרס להתחממות הגלובלית בנסיקה - פורסם בThe Atlantic ב-17 באוגוסט 2011 (באנגלית)
מי מממן את מכחישי שינויי האקלים? - פורסם בטיים מגזין ב-4 באוקטובר 2011 (באנגלית)
ספקנות לשינוי האקלים - פורסם בטיים מגזין ב-7 בדצמבר 2011 (באנגלית)
המתקפה החדשה של מכחישי שינויי האקלים - פורסם ב-Salon.com ב-7 בפברואר 2012 (באנגלית)
קטע וידאו מתוך מהדורת החדשות של Global TV העוסק בתעמולה שמנהלות תעשיית הנפט והגז נגד מדע שינויי האקלים בקנדה ובארצות הברית - פורסם ב-Youtube. (באנגלית)
ההתחממות הגלובלית – העובדות המדעיות במבט היסטורי, כתב עת 'אקולוגיה וסביבה'.


== הערות שוליים ==