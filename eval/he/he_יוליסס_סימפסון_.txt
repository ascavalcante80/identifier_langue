ול מסביב לעולם, ובין השאר היה מעורב בפתיחתה של הספרייה העירונית הציבורית הראשונה באנגליה. בין הארצות בהם ביקר היו גם אירלנד, גרמניה, הוותיקן, מזרח רוסיה, מצרים, ארץ ישראל, סיאם, בורמה וסין. הוא נבחר לנשיאו השמיני של איגוד הרובאים הלאומי ב-1883.
גרנט כתב את זכרונותיו זמן קצר לפני מותו, בעודו חולה סופני בסרטן הגרון, ומצוי בקשיים כלכליים כבדים עקב התמוטטות חברתו גרנט וווארד. הוא לחם בגבורה על מנת להשלים את כתיבת הזכרונות לפני מותו ובכך קיווה כי יספק הכנסה למשפחתו לאחר מותו. בעזרתו של מארק טוויין הצליח לסיימם ימים ספורים לפני מותו, והם אכן מילאו את מטרתם וסיפקו לאשתו וילדיו הכנסה יפה.
יוליסס גרנט נפטר ב-23 ביולי 1885 בניו יורק, שם נקבר, יחד עם אשתו, באחוזת הקבר של גרנט, המהווה את המאוזוליאום הגדול ביותר בצפון אמריקה.
דיוקנו של גרנט מופיע על שטר של 50 דולר אמריקני. על שמו נקרא עץ הסקוויה השלישי בגודלו בעולם, גנרל גרנט. היסטוריונים ומומחים מדרגים את נשיאותו במקומות נמוכים מבין רשימת הנשיאים.


== לקריאה נוספת ==
ג'ון קיגן, "מסכת הפיקוד: מהותה של מנהיגות צבאית". מאנגלית מרדכי ברקאי. תל אביב: דביר, תשנ"ג 1993.


== קישורים חיצוניים ==
אגודת יוליסס סימפסון גרנט באתר אוניברסיטת המדינה של מיסיסיפי
יוליסס סימפסון גרנט באתר ספריית הקונגרס