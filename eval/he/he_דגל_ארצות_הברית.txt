נוספו בשנת 1912 לציון אריזונה וניו מקסיקו, בשנת 1959 נוספה אלסקה לאיחוד ולדגל נוסף הכוכב ה-49, ובשנת 1960 שונה הדגל בפעם האחרונה, עת הוסף הכוכב ה-50 לציון כניסתה של הוואי כחברה ה-50 בברית.


== פרוטוקול הדגל ==


=== הצהרת נאמנות לדגל ===
נוסח ההצהרה לדגל ארצות הברית הוא:


=== הנפתו של הדגל ===
הדגל מונף מעל בניינים ציבוריים ופרטיים רבים לאורך כל ימות השנה, אך הנפתו של הדגל נפוצה יותר ביום הזיכרון, יום הווטרנים, יום הנשיא, יום הדגל וביום העצמאות. ביום הזיכרון מקובל להניף את הדגל בחצי התורן לזכרם של אלו אשר נהרגו בשירות המדינה, וכן להניח דגלונים קטנים בסמוך לקברי החללים והווטרנים.


==== הנפה בחצי התורן ====
הנפתו של הדגל בחצי התורן משמשת כביטוי לאבל לאומי וההוראה להנפתו של הדגל בחצי התורן ניתנת על ידי הנשיא (ליום אבל לאומי כלל אמריקאי) או על ידי המושל המקומי (כאשר ישנו יום אבל בתוך המדינה או הטריטוריה).
הדגל יונף בחצי התורן בימים הבאים:
15 במאי - יום הזיכרון לשוטרים (למעט כאשר היום מתקיים ביום שבת השלישי של מאי, אז מתקיים יום הכוחות המזוינים שבמהלכו מונף הדגל בראש התורן).
יום שני האחרון בחודש מאי - יום הזיכרון - הדגל מונף בחצי התורן עד שעת הצהריים.
27 ביולי - יום הווטרנים של מלחמת קוריאה.
11 בספטמבר - יום הזיכרון לפיגועי 11 בספטמבר
יום ראשון הראשון של חודש אוקטובר - תחילתו של שבוע מניעת השריפות.
7 בדצמבר - יום הזיכרון לחללי המתקפה על פרל הארבור.
בעת מותו של נשיא מכהן או נשיא לשעבר יונף הדגל בחצי התורן למשך 30 יום.
בעת מותו של סגן נשיא, נשיא בית המשפט העליון או יושב ראש בית הנבחרים יונף הדגל בחצי התורן למשך 10 ימים.
בעת מותו של סגן נשיא לשעבר, חבר קבינט, שופט מבית המשפט העליון, ומנהיגי הרוב והמיעוט של בית הנבחרים או הסנאט - יונף הדגל מיום מותה ועד לקבורתה של האישיות.
ביום מותו של סנאטור או חבר בית הנבחרים.


== השפעתו של הדגל על דגלים ברחבי העולם ==
ישנם דגלים לאומיים רבים שדומים דמיון רב או מועט לדגל ארצות הברית. כך למשל דגל ליבריה ודגל אטול ביקיני מושפעים במכוון מהדגל האמריקני. בדגל ליבריה הדמיון מדגיש את מוצאם האמריקאי של העבדים המשוחררים שהקימו את ליבריה. בדגל אטול ביקיני הדמיון מסמל את החוב שארצות הברית חייבת לאטול, לפי אמונת התושבים, בשל פינוי שנכפה עליהם על ידי ארצות הברית. גם דגל מלזיה דומה מאוד לדגל האמריקני, אך הוא לא בהכרח מושפע ממנו.
דגלים נוספים שמזכירים מעט את דגל ארצות הברית הם דגל טוגו, דגל פפואה גינאה החדשה כשזו הייתה בשליטת האימפריה ההולנדית, דגל הארצות המאוחדות של ברזיל שהחזיק מעמד כמה ימים בלבד, דגל אל סלוודור בין השנים 1865-1912, דגל צ'ילה (שגם דומה מאוד לדגל מדינת טקסס שבארצות הברית) ועוד.


== ראו גם ==

סמל ארצות הברית
המנון ארצות הברית
דגלי ארצות הברית
דגלי מדינות ארצות הברית


== קישורים חיצוניים ==
ארצות הברית, באתר דגלי העולם (באנגלית)
ההיסטוריה של דגל ארצות הברית (באנגלית)
אתר הבית של בית בטסי רוס (באנגלית)


== הערות שוליים ==