61.5 שנים, ושל נשים - 73.9 שנים. גורם התמותה העיקרי הוא מחלות לב. תוחלת החיים הנמוכה מושפעת במידה רבה מתאונות דרכים (שבחלקן נגרמות מנהיגה בשכרות) ומנזקים בריאותיים הקשורים לעישון ולצריכה מוגברת של משקאות חריפים. התפשטותן של המחלות איידס ושחפת מהווה גורם משני נוסף. עם זאת, בשנים 2005 - 2007 חלה עלייה קלה בתוחלת החיים.


=== יהדות רוסיה ===
 ערך מורחב – יהדות רוסיה
כיום יש בברית המועצות לשעבר כ-156,000 יהודים רשומים, ויש מספר לא ידוע, מומחים מעריכים שהוא כמיליון יהודים שאינם יודעים על יהדותם או שאינם מספרים על יהדותם.
כיום פועל ברוסיה הארגון 'איגוד הקהילות היהודיות ברוסיה' שבראשו עומדים הרב הראשי לרוסיה בערל לזר ואיל ההון הישראלי לב לבייב. הארגון מגלגל תקציבים של מיליוני דולרים ופתח בתי כנסת, בתי ספר, בתי תמחוי, מרכזים קהילתיים ועוד ברחבי רוסיה וברית המועצות לשעבר.


== ספורט ==
ענפי הספורט הפופולריים ביותר ברוסיה הם כדורגל, כדורסל, הוקי קרח ואתלטיקה.
רוסיה היא חזקה ומצליחה בתחום טניס הנשים, כאשר ישנן טניסאיות רוסיות רבות אשר משחקות או ששיחקו בצמרת דירוג העולמי של הסבב העולמי לנשים, כדוגמת מריה שראפובה שדורגה בעבר במקום הראשון בעולם. טניסאיות מפורסמות נוספות הן אנה צ'קבטדזה, ילנה דמנטייבה, סבטלנה קוזנצובה, אנסטסיה מיסקינה, דינארה סאפינה, ורה זבונרבה ואנה קורניקובה. נבחרת טניס הנשים של רוסיה זכתה ארבע פעמים בגביע הפדרציה, בשנים 2004, 2005, 2007 ו-2008. באולימפיאדת בייג'ינג, שלוש הטניסאיות שעלו על הפודיום היו כולן רוסיות. בין הטניסאים הגברים הרוסים המפורסמים הם ניקולאי דווידנקו ומאראט סאפין.
הכדורגל ברוסיה צבר תאוצה בעשור הראשון של המאה ה-21, כאשר הקבוצות הרוסיות צסק"א מוסקבה וזניט סנקט פטרבורג זכו בגביע אופ"א בשנים 2005 ו-2008 בהתאמה. נבחרת רוסיה בכדורגל הגיעה באליפות אירופה בכדורגל 2008 להישג הגדול ביותר שלה אי פעם, העפלה לחצי הגמר. הליגה הרוסית בכדורגל נהנית מתקציבים גדולים וכוח כלכלי רב, מה שסייע לקידומו של ענף הכדורגל במדינה בשנים האחרונות ופיתח את הפופולריות שלו. בעוד שלאורך כמעט כל שנות הליגה שלטו בה המועדונים ממוסקבה, בשנים האחרונות היא הפכה לפתוחה יותר.
נבחרת רוסיה בכדורסל השתתפה מאז הקמתה בכל אליפויות העולם, למעט שנת 2006, וכמו כן השתתפה בכל אליפויות אירופה מאז הקמתה. הזכייה היחידה של נבחרת רוסיה באליפות אירופה הייתה ב-2007 בראשות דיוויד בלאט. מלבד זאת, היא הגיעה פעם אחת למקום השני באליפות אירופה ופעמיים למקום השני באליפות העולם. קבוצת הכדורסל הרוסית צסק"א מוסקבה היא אחת מהקבוצות החזקות באירופה, והיא זכתה שש פעמים ביורוליג; כמו כן היא הקבוצה השלטת בליגת העל הרוסית בכדורסל. עם זאת, ברית המועצות נחשבה בזמנה לקבוצה הטובה באירופה ומבין הטובות בעולם, היא זכתה פעמיים במשחקים האולימפיים בשנים 1972 ו-1988, בשלוש אליפויות עולם בשנים 1967, 1974 ו-1982 ובארבע עשרה אליפויות אירופה. רוסיה מצליחה גם בענף ההוקי קרח, ונבחרת רוסיה היא אלופת העולם בהוקי קרח.
ענפי ספורט בולטים נוספים ברוסיה הם הרמת משקולות, התעמלות, אגרוף, היאבקות, אמנות לחימה, כדורעף, רגבי, וסקי. רוסיה מצליחה במשחקים האולימפיים בהם השתתפה: היא מדורגת נכון ל-2008 במקום ה-13 בטבלת המדליות האולימפיות של כל הזמנים, על אף שהשתתפה במספר מועט של אולימפיאדות. מאז פירוק ברית המועצות, באולימפיאדת הקיץ רוסיה דורגה בכל אולימפיאדה באחד משלושת המקומות הראשונים בדירוג המדליות, ובאולימפיאדת החורף דורגה בכל אולימפיאדה באחד מחמשת המקומות הראשונים.
בדצמבר 2010 הודיע פיפ"א כי רוסיה נבחרה לארח את גביע העולם לשנת 2018.‏
החל משנות ה-50 ברית המועצות הפכה במהרה למדינה מובילה בענף ההחלקה האמנותית-החלקה על הקרח, בעיקר בקטגוריית הזוגות ובריקוד על הקרח. לודמילה בלואוסובה (Belousova) ואולג פרוטופופוב (Protopopov) היו הזוג הסובייטי הראשון שזכה במדליית זהב אולימפית (1964) בקטגוריית זוגות, ומאז ועד 2006 כל הזוכים בזהב אולימפי בתחום זה היו מברית המועצות או מרוסיה. גם הגברים הרוסים הצטיינו לאורך השנים, ורוב זוכי הזהב האולימפיים החל מ-1992 ייצגו את ברית המועצות לשעבר או את רוסיה. החל מ-2006 חלה ירידה ברמת המחליקים הרוסיים, זה נבע בעיקר מהעובדה שבזמנו בשנות ה-90 כשברית המועצות התפרקה רוב המאמנים נסעו ללמד במדינות שונות בעולם בגלל חוסר בארגון ומימון הספורט במדינה, לכן הדור שגדל במהלך שנות ה-90 לא קיבל את התמיכה המרובה לה זכו הדורות הקודמים. בשנים האחרונות נוצרו מספר פרויקטים -להחליק עם הכוכבים שנועדו היו להחזיר את הפופולריות של פעם לספורט. המשחקים האולימפיים בקוריאה-2018 יראו את הדור החדש של ענף זה בקרב המחליקים הרוסים.


== ראו גם ==
ברית המועצות
צבא הפדרציה הרוסית
שליטי רוסיה
יהדות רוסיה
יחסי ישראל-רוסיה


== קישורים חיצוניים ==
Gov.ru - פורטל של הממשלה הרוסית (ברוסית)
האתר הרשמי של הקרמלין (Kremlin.ru) (באנגלית)
פורטל חדשות נוסף (באנגלית)
פורטל חדשות כלכלי (באנגלית)
תומר ריבל, התפרקות ברית המועצות
themarker, שווי השוק של גזפרום
אירינה טיטובה, Russian Life Expectancy on Downward Trend, סט. פטרסבורג טיימס, 17.1.2003 (באנגלית)
רוסיה, תקציר ונתונים סטטיסטיים באתר ספר העובדות על מדינות העולם של ה-CIA (באנגלית)
מסע אחר אונליין‏, רוסיה: דברים שלא ידעתם על המדינה הגדולה בעולם, באתר וואלה! NEWS‏, 22 במאי 2013

טלי שמיר, סוד העם הנעלם, באתר כלכליסט, 1 בינואר 2015


== הערות שוליים ==