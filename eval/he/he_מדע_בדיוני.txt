פה זו תורגמו קלסיקות רבות של הז'אנר לעברית, ביניהן ספרים של אייזק אסימוב, היינליין, קלארק, אלפרד בסטר ולארי ניבן. בתקופה זו גם נכתבו ספרי מדע בדיוני ישראלים מקוריים בודדים כמו "מסע במרחבי הזמן" של עמירם פאל (הוצאת "אור עם", 1980), ואחרים. באוקטובר 1978 ראה אור מגזין המד"ב הישראלי, פנטסיה 2000, שיצא לאור במשך שש שנים ופרסם 44 גיליונות עד שנסגר בסוף 1984. החוברת ה-45 יצאה לאור במלאת 30 שנה לגיליון הראשון, באוקטובר 2008, במסגרת פסטיבל אייקון.
בשנות ה-80 של המאה ה-20 הסתמנה דעיכה בז'אנר, ומספר הכותרים החדשים התמעט. תקופה זו נמשכה עד אמצע שנות התשעים, אז זכה הז'אנר לחיים חדשים מכיוון ספרות הפנטזיה. הוצאות חדשות החלו להוציא ספרי מדע בדיוני ופנטזיה בכמות הולכת וגוברת. ב-1996 הוקמה האגודה הישראלית למדע בדיוני ולפנטסיה, שריכזה תחת כנפיה פעילות ענפה, בכלל זה כנסים, אירוח סופרי מד"ב מחו"ל, כתבי עת מודפסים ומקוונים, הרצאות, תחרויות סיפורים ועוד.
בשנת 2002 ראה אור הגיליון הראשון של חלומות באספמיה - כתב עת לספרות ספקולטיבית, שעיקר תוכנו הוא סיפורי ז'אנר ישראליים מקוריים. הייתה זו פריצת דרך בתחום יצירת המד"ב הישראלית, שהוגבלה לפני כן לפורומי אינטרנט ולספרים בודדים. בשנת 2006 ערך מט"ח תחרות סיפורים קצרים שאותה הקדיש למדע בדיוני ולפנטזיה. בשנת 2007 החל לצאת לאור מגזין נוסף, מרקורי והסדרות הטלוויזיה המד"ב הנפילים של Yes והאי של HOT.
עמנואל לוטם הוא מבין מתרגמי ספרי המדע הבדיוני, הפנטזיה והמדע הפופולרי הבולטים בישראל.

בתחילת שנות האלפיים החלה כתיבה של ספרות מד"ב (הנוטה יותר לפנטזיה) מקורית בעברית. אחת החלוצים הנה הסופרת הגר ינאי וסדרת בבל בכתיבתה וכן הספר מסופוטמיה שתיקת הכוכבים שיצא לאור בשנת 2010.


== פרסים חשוביםעריכה ==
פרס הוגו - פרס שנתי לסיפורי המדע הבדיוני או הפנטזיה הטובים ביותר בשנה שחלפה, והאירועים המתוקשרים ביותר בתחום ההערצה, האומנות והדרמה שנבחרים על ידי מעריצים ומחולק בוועידה השנתית העולמית למדע בדיוני.
פרס נבולה - פרס שנתי מאת אגודת סופרי המדע בדיוני והפנטזיה של אמריקה (SFWA) לכותבי סיפורי המדע הבדיוני הטובים ביותר שפורסמו בארצות הברית במהלך השנתיים שקדמו לחלוקת הפרס.
פרס סאטורן - פרס המוענק מדי שנה על ידי האקדמיה לסרטי מדע בדיוני, פנטזיה ואימה לציון סרטי המדע הבדיוני, הפנטזיה והאימה הטובים ביותר בקולנוע ובטלוויזיה.
פרס גפן הישראלי - פרס שנתי לספרי וסיפורי המדע הבדיוני והפנטסיה הטובים ביותר שראו אור באותה שנה. ניתן מטעם האגודה הישראלית למדע בדיוני ולפנטסיה, והוא קרוי על שם עמוס גפן, ראשון מתרגמי המדע בדיוני בישראל וממייסדי האגודה.


== ראו גםעריכה ==
עתידנות


== קישורים חיצונייםעריכה ==

אריק אפק, הגדר: מד"ב, באתר האגודה הישראלית למדע בדיוני ולפנטסיה
אהרון האופטמן, הגדרות, הגדרות..., באתר האגודה הישראלית למדע בדיוני ולפנטסיה
ענבל שגיב נקדימון, מדע בדיוני בישראל, עבודת גמר לקראת התואר מוסמך .M.A., אוניברסיטת תל אביב, הפקולטה למדעי הרוח.
אורי מאיר, ספרות ספקולטיבית בעברית - מבוא ז'אנרי, עבודת גמר לקראת התואר מוסמך M.A., אוניברסיטת בן-גוריון, הפקולטה למדעי הרוח
פרק בנושא מדע ובדיה במדע הבדיוני בפודקאסט "עושים היסטוריה" של רן לוי
אתר האגודה הישראלית למדע בדיוני ולפנטסיה
אתר האינטרנט של המגזין בלי פאניקה
העולם המופלא של התרבות
אשכול מדע בדיוני, באתר הידען
אלי אשד, היכל התהילה של המדע הבדיוני הישראלי
אלי אשד, יהודים בחלל: המקורות ההיסטוריים של הספרות הספקולטיבית המקורית בשפה העברית
מד"ב - אתר סיפורי מדע בדיוני בעברית
מעלית לכוכבים, מתוך אתר מט"ח
אייל דץ‏, אבודים בחלל: מצב ספרות הפנטזיה בישראל, באתר וואלה! NEWS‏, 22 בספטמבר 2010* אדמיאל קוסמן, מדע בדיוני מהמאה החמישית, באתר הארץ, 4 באפריל 2012


== הערות שולייםעריכה ==