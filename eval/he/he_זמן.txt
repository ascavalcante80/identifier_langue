ניחה כי תהליך מושפע מהעבר וגם מהעתיד, בניגוד לתפיסת הסיבתיות הרגילה. גישה מדעית מודרנית אחרת מתארת "חלקיק זמן": יחידת הזמן הקטנה ביותר, אותה לא ניתן לחלק ליחידות קטנות יותר. חלקיק זמן, כפי שחושב על ידי תאורטיקנים, מכונה זמן פלאנק.


== זמן ואלוהותעריכה ==
אחת הסוגיות החשובות בנושא הזמן, היא סוגיית היחס בין אלוהות לזמן. סוגיה זו קשורה הן בתפיסת הזמן, והן בתפיסת האלוהות.
גישה מסוימת מתארת את הזמן באופן אובייקטיבי, ואת האל כנפרד מהסיבתיות. גישה זו מניחה כי קיימת סיבתיות אובייקטיבית, ולעומתה מתקיים רצון אלוהי כלפי סיבתיות זו. הרצון האלוהי משפיע על הסיבתיות, אך אינו יוצר אותה. כחלק מתפיסה זו, ניתן לתאר את בריאת העולם כמעשה אלוהי, אך התרחשות האירועים מרגע בריאת העולם, אינה נגזרת מקיומו של האל.
גישה זו מתארת ניסים וצירופי מקרים כביטוי לרצון אלוהי, המשנה את הסיבתיות על-פי פעולותיו. באופן כללי, ניתן לנסח גישה זו בכך שהאל הוא תודעה שקולה מבחינה מהותית לתודעה האנושית, אך עולה עליה בכוחה.
גישה פנתאיסטית לאלוהות מתארת את ביטוי האלוהות במציאות, כסיבתיות עצמה. במובן זה האל הוא הזמן, ומבטא את כוליות הטבע. גישה זו מבטלת את ההבדל בין גישה אובייקטיבית לזמן, לבין גישה סובייקטיבית, שכן האל מקשר בין הזמן כביטוי להתרחשות הטבע, לתודעה כביטוי לרוחניות הטבע.
גישה סובייקטיבית לזמן, המניחה כי הוא קיים רק עבור התודעות, מתייחסות אל האלוהות כביטוי לתודעה עליונה, המאפשרת את קיום הזמן באופן עקרוני, ובכך מאפשרת את קיום התודעה האנושית בתוכו.
שאלה נוספת היא, האם הזמן עצמו כפוף לאל, או שהאל כפוף לזמן. הגישה המתארת את האל כמצוי מעל הזמן, מניחה כי הזמן הוא עבור האדם הלבד, וכי קיום האל אינו נתפס בהתאם לתקופת זמן בה האל קיים. התפיסה השנייה, על-פיה האל כפוף לזמן, מציגה את האל כקיים על-פני תקופת זמן מסוימת, ומוגדר על-פי הזמן, במדדים אנושיים. על פי היהדות למשל, הזמן כפוף לאל כמובן. הרמב"ן מפרש את הצירוף "ויהי אור" כנקודה בה נברא הזמן.
גישה קיצונית כזו אף מתארת אל משתנה, אשר אופיו אינו זהה. גישה זו תואמת, דוגמה, את הקביעה כי אל עשוי להתחרט על מעשיו.
שאלה זו מתחדדת בסוגיית בריאת העולם. אם האל ברא את העולם בנקודת זמן מסוימת, ניתן להסיק אחת מן השניים: האל לא היה קיים לפני נקודה זו (אל הכפוף לזמן), או שהיה קיים (אל שמעל הזמן).
שאלת אינסופיות הזמן מתוך הנחה כי קיימת בריאת עולם על ידי אלוהות, הופכת למורכבת. ניתן להציג את אינסופיות הזמן כנגזרת מקיום אלוהות אינסופית, אך ניתן גם לראות זמן סופי, מתוך הנחה כי קיימת בריאה שלו.
גישה נוספת היא, שהאל יצר את הזמן ואת כל החוקיות האחרת בטבע, והוא נמצא מעליהם. ע"פ גישה זו, האל אינו תלוי במונחי עבר-הווה-עתיד והוא שולט בזמן כמו בשאר כוחות הטבע. גישה זו גם תואמת את תאוריית הבחירה החופשית ביהדות. דוג': נגיד והיה אפשר לבנות לה' רצף זמן, שכמובן לא היה מורכב ע"פ עבר-הווה-עתיד, יכול להיות שע"פ אותו רצף זמן העולם נברא אחרי שאני מחליט (רגע זה) לכתוב את ההגדרה הזו, ובהתאם לכך.


== ראו גםעריכה ==
גבולות הזמן
מדידה וציון של זמן
אזור זמן
מרחב-זמן
חותם זמן (timestamp)
מסע בזמן
פרדוקס הסבא
נצח
שעון
אותות זמן


== לקריאה נוספתעריכה ==
סמואל א. גודסמיט ורוברט קלייבורן, זמן, תל אביב: ספרית מעריב, 1980.
אמיליה פרוני (עורכת), זמן - מבט מהפסיכואנליזה וממקום אחר, בני ברק: הוצאת הקיבוץ המאוחד, 2005.
עומרי מורג, הכול זמני - משמעות הזמן בחיינו, הוצאת רימונים, 2010.


== קישורים חיצונייםעריכה ==
אבשלום אליצור, ‏זמן ותודעה - תהיות חדשות על חידות עתיקות, סדרת אוניברסיטה משודרת, בהוצאת משרד הביטחון - ההוצאה לאור, 1994
אבשלום אליצור, הרהורים על טבע הזמן בפיזיקה של המאה העשרים ואחת
ריכוז מאמרים בנושא הזמן, באתר הידען
הערך מערכות למדידת זמן באתר אסטרופדיה
יורם שורק, על תחושת הזמן, כיצד מושפע השעון הפנימי מרגשות, במדור "דברים שיורמים יודעים", באתר נענע 10
אמנון כרמל,קיצור תולדות הזמן - על הדרכים היצירתיות למדידת הזמן
יוחאי עתריה, על אופי הקשר שבין זמן לתודעה, מרחבים: כתב-עת אינטראקטיבי למחשבה פסיכואנליטית, גיליון ב, 2011
יששכר אונא, ‏האם יש בפיסיקה עבר ועתיד?, מחשבות 61, אפריל 1991, עמ' 24–33
יוסף מאלי, ‏בחיפוש אחר הזמן ההיסטורי, מחשבות 61, אפריל 1991, עמ' 8–23

אורן הוברמן, איך עוצרים את הרגע?, באתר כלכליסט, 1 בספטמבר 2011

טלי שמיר, האינטרנט חיסל את העתיד, באתר כלכליסט, 25 באפריל 2013
אילון גלעד, מונחי זמן, ההיבט הלשוני, באתר הארץ, 18 באוקטובר 2013