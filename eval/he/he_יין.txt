ת תרומות ומעשרות המתבטאת כיום בשפיכת מעט מעל 1% מהיין.


=== בנצרות ===
בנצרות, הבסיס לקדושת היין היא הסעודה האחרונה של ישו. במהלך הארוחה, מברך ישו על היין, מצהיר כי היין הוא דמו, ומורה לתלמידיו לשתות ממנו. אחר כך הוא בוצע את הלחם, מצהיר כי הלחם הוא גופו, ומורה לתלמידיו לאכול ממנו.
סיפור הסעודה האחרונה משמש בסיס לאחד הסקרמנטים המרכזיים בנצרות - טקס המיסה. טקס המיסה נהוג בכל העדות והזרמים הנוצריים, ובמהלכו נעשה שחזור של הסעודה האחרונה - ראש הטקס מחלק יין ולחם למאמינים כביטוי לדמו ולגופו של ישו. היין והלחם המשמשים במיסה נועדו במיוחד לצורך זה, ועל כן הם מכונים "לחם הקודש" ו"יין הקודש".
טקס דומה המקוים בכנסייה האורתודוקסית ובכנסיות האוריינטליות קרוי בשם הליטורגיה הקדושה.


=== באסלאם ===
בניגוד למנהג שתיית היין ביהדות ובנצרות, ציוויי האסלאם מחילים איסור מוחלט על שתיית משקאות האלכוהול השונים. היות שהיין הוא משקה אלכוהולי, גם  עליו תקף איסור זה.
הציווי על איסור שתיית האלכוהול נקרא: "חַרָאם" (תרגום לעברית: "חטא"), ומקורו הוא במשפט המוסלמי - ה"פִיקָה" -  אשר מקביל ל"הלכה" היהודית.
בשל העובדה שה"פיקה" הוא פרשנות של דרך אללה כתוצר מחשבה של מלומדים, ה"חראם" עשוי להיתפס בעיני מוסלמים מסוימים כמצווה לא קדושה (שהרי לא הורתה על ידי 'אללה' בעצמו), ויכולה להיות אי הסכמה לגביו בקרב זרמים מסוימים (לדוגמה, בסופיזם).
בכל אופן, הזרמים העיקריים באסלאם, הסונה והשיעה, מקפידים על מצוות איסור שתיית משקאות אלכוהוליים ומבססים מצווה זו על פרשנויות מאוחרות שתמכו וחיזקו את הפסוק הבא מתוך הקוראן: "השטן מבקש להצית טינה ושנאה ביניכם באמצעות יין והימורים, ולהרחיק אתכם מהזיכרון של אלוהים ומתפילותיכם. האם לא תימנעו מאלה?" (קוראן, 5:90).


== השפעות בריאותיות של שתיית יין ==

אתנול תופס בדרך כלל 10-15% מנפח היין או 8-12% ממשקלו. שתיית אתנול עלולה להביא לידי לשכרות. מצב זה מסוכן במיוחד בעת נהיגה עקב הצורך בתגובות מהירות. לעתים, טעמו העשיר של היין מאפשר לאדם לשתות כמויות גדולות של המשקה מבלי לשים לב לטעמו של האתנול, אולם גם כוסית אחת של יין עלולה להביא את האדם למצב של שכרות.
בטווח ארוך, יש לשתייה מופרזת של אתנול השפעות שליליות על גוף האדם, ובמיוחד על הכבד. בנוסף, שתיית אתנול ממכרת ועלולה לגרום לאלכוהוליזם. עם זאת, לשתייה מתונה של אתנול מיוחסות מספר השפעות חיוביות על גוף האדם.
הפרדוקס הצרפתי הוא כינוי המתאר את הסתירה, לכאורה, בין התזונה והרגלי החיים בצרפת הנחשבים כגורמים למחלות לב, לבין מיעוט התמותה ממחלות לב לעומת ארצות אחרות. אחת ההערכות ליישוב הסתירה, מבוססת על תרבות שתיית היין הנפוצה בתרבות הצרפתית. העובדה שיין אדום מכיל נוגדי חימצון, העוזרים בניקוי הדם ממשקעים בכלי הדם, מחזקת טענה זו. אולם, יש החולקים על הקביעה כי בצרפת מספר מועט יחסית של מקרי מות ממחלות לב. לטענתם, מדובר במצג שווא, שמקורו באופי הדיווח המקובל בצרפת על נסיבות מקרי מוות שלא אירעו בבתי החולים, שכן מוות מחוץ לכותלי בתי החולים שכיח בעיקר על רקע מחלות לב.‏


== ביבליוגרפיה ==
"הגפן והיין בארכאולוגיה של ארץ-ישראל", מאת עמוס הדס, בהוצאת קרוננברג הוצאה לאור
ד"ר א. סרנת (2001) "ענבים בישראל"
Ben-Yosef, M. (2002). The bible of Israeli wines. Moshav Ben-Shemen : Modan
"עולם היין", מאת שלמה פפירבלט, אריה ניר הוצאה לאור


== ראו גם ==
הארגון הבינלאומי של הגפן והיין
יין בארץ ישראל
יקב
יקב בוטיק
הפרדוקס הצרפתי
טקס יין
השפעות בריאותיות וחברתיות של שתית משקה אלכוהולי
גלגל הריחות


== קישורים חיצוניים ==
חיים גן, היסטוריה קצרה של היין ותרבותו, באתר "איש הענבים"
חיים גן, על עולם היין - מתוך אתר "נוסעים בזמן" - מגזין גאוגרפי 
חיים גן, כל מה שרצית לדעת על 'יישון', "יין וגורמה" גיליון 118
ענת סלע ורפאלה רונן, להתבגר בכבוד, "יין וגורמה" גיליון 116
תערוכה וירטואלית בנושא יין ובירה בימי קדם, מתוך אתר מוזיאון ישראל
ינות ישראל
קטלוג ינות, יקבים ומרכזי המבקרים של ישראל
סרטון הסברה על הכנת יין מתקופת המקרא, מתוך האתר מקראנט
מונחי היין, האקדמיה ללשון העברית
עוד מונחי יין, באתר האקדמיה ללשון
פורטל "עושים יין" - הנגשת ידע מקצועי בשפה העברית בתחום הכנת יין
המדריך השלם למונחי יין - חלק א`, באתר "איש הענבים"
המדריך השלם למונחי יין - חלק ב`, באתר "איש הענבים"
התאמת יין לאוכל, באתר "איש הענבים"
חיים גן, איזה יין כדאי לשתות עם אילו מאכלים?, באתר "איש הענבים"
עמית יריב, הפוליטיקה של היין, בראיון עם טיילר קולמן, באתר "איש הענבים"
פורטל היין הישראלי
אריק פפאנר, ניו יורק טיימס, נכנס יין, נשאר סוד, באתר הארץ, 17.08.2012
נעם דינסטג, עולם ישן ועולם חדש, באתר פיינשמקר


== הערות שוליים ==