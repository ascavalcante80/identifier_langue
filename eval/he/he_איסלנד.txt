ה יש שתי אוניברסיטאות, בית ספר להכשרת מורים, וקולג' למקצועות טכניים.


=== ספרות עתיקה ===
הספרות העתיקה ביותר של איסלנד היא שירי האדה שנכתבו בין 900 לבין 1050 והם עוסקים בחיי הגיבורים והאלים הנורדים, ומעשיות הסאגה העוסקות בתולדות מלכי איסלנד ונכבדיה בימי הביניים.
סנורי סטורלוסון מילא תפקיד חשוב בספרות זאת. כאשר הנצרות הגיעה לאיסלנד החלה הכתיבה הכנסייתית. בשנת 1773 החלו להתפתח מספר חברות ספרותיות וברוב שלט הסגנון הניאוקלאסיציסטי.


=== ספרות מודרנית ===

התחייה הרומנטית בראשית המאה ה-19 הביאה לידי פריחה עצומה של הספרות האיסלנדית. עם הסופרים החשובים באותה תקופה נמנים י. הלגרימוסן, ב. גרונדאל ומ. יוקומסון. הסופרים החשובים של איסלנד במאה ה-20 הם: ה. האפשטיין, א. בנדיקטסון, ג. קמבאן, ג. גונארסון והלדור לכסנס.


=== מוזיקה ===
מאז שנות השמונים התפרסמה איסלנד כמוקד של מוזיקת פופ ורוק. בין האמנים הבולטים שפועלים בה הם:
ביורק
סיגור רוס
מום
אמיליאנה טוריני
Of monsters and men
פסטיבל המוזיקה Iceland Airwaves נערך בריקייאוויק מדי נובמבר ומשלב הופעות של אמנים מקומיים רבים עם הופעות בינלאומיות.


== תיירות ==

עונת התיירות הקצרה מתחילה באופן רשמי ב-31 במאי ומסתיימת ב-1 בספטמבר. בראשית חודש יוני, אזורים רבים עדיין מכוסים בשלג והמעברים חסומים. בקיץ הימים ארוכים וניתן לטייל באור גם לאחר חצות. החל מסוף חודש יוני, דרך יולי ומרבית אוגוסט, מגיעים מרבית המטיילים. בחודש אוגוסט מרבית הציפורים יוצאות לנדוד. הפאפין, הציפור הלאומית, הולך ונעלם ככל שמתקרבים לסופו של החודש. 20 באוגוסט הוא סיומה הרשמי של עונת התיירות. הימים מתקצרים והפסגות מתכסות בשלג חדש. בשלושת החודשים הללו מבקרים באיסלנד קרוב למיליון תיירים המגיעים לחזות בטבע הפראי של האי: קרחונים, מפלים (כמו מפלי דטיפוס), הרי געש וגייזרים. בשנים האחרונות מתפתחת באיסלנד תיירות גם בעונת החורף.


== קישורים חיצוניים ==
אתר לשכת התיירות האיסלנדית
אתר משרד החוץ האיסלנדי
שער הממשלה האיסלנדית
אתר הסטטיסטיקה של איסלנד
אתר ישראלי אודות איסלנד
משה גלעד, אדמה עצבנית, מפלי ענק ולגונה כחולה. טיול בדרום איסלנד, באתר הארץ, 22 ביולי 2011
נחום פונדק, ראיון עם ראש ממשלת איסלנד - דגים וספרים, דבר, 8 בנובמבר 1964
אשר שכטר, המדינה שקרסה כמו שצריך, באתר TheMarker‏, ‏15 ביוני 2012
איסלנד, רוח האדמה ורוח האדם
עינב ברזני, עולם תחתון באיסלנד: ביקור בבטן של כדור הארץ, באתר ynet‏, 13 ביולי 2012


== הערות שוליים ==