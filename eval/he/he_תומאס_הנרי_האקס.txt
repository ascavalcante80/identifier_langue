קום שתהיה מובלת על ידי הדת, תיווסד חברה "פוזיטיביסטית" כאשר הגורם המניע להתנהגותם של בני אדם יהיה המוסר וההיגיון.
עם כניסתו לחברה המטאפיזית, טבע האקסלי את המונח "אגנוסטי" הבא להסביר את גישתו לנושא האלוהות — אי ידיעה. האקסלי השתמש במונח גם על מנת להסביר את גישתו לתאוריית הברירה הטבעית, שהייתה כאמור אחת המחלוקות שהייתה לו עם דרווין. על הברירה הטבעית אמר כי לא ניתן להוכיח את הטענה מכיוון שלא נוצרים כתוצאה מינים חדשים וכל עוד לא ניתן להוכיח אותה, היחס יהיה אגנוסטי.


== שנותיו האחרונות ==

משנת 1870 והלאה, האקסלי עבר ממחקר מדעי אל פעילות ציבורית. הוא שימש כמזכיר החברה המלכותית הבריטית בין השנים 1871 ל-1880 וכנשיאה עד שנת 1885. ב-1888 קיבל את מדליית קופלי מטעם החברה המלכותית. בשנים אלה האקסלי עסק בחקר הגולגולת כמו גם בנושאים ציבוריים ובתחום החינוך. הוא ביקר בארצות הברית והרצה במהלך ביקורו בנושא החינוך וההשכלה הגבוהה והציע את שיטת הבחירה של הנושאים הנלמדים באוניברסיטאות. האקסלי התרשם מאוד ממפלי הניאגרה מבחינה גאולוגית. בעשור האחרון לחייו, כיהן כנשיא החברה המלכותית, מונה לפרופסור לביולוגיה ולדיקן האוניברסיטה המלכותית שבמיינס. האקסלי התפטר מתפקידו כנשיא החברה המלכותית בגלל הרעה במצבו הבריאותי ב-1885. בשנים הבאות סבל האקסלי מדלקת עטפת הריאות, שתקפה אותו לתקופות ארוכות, עד שנפטר מהמחלה ב-1895.
האקסלי היה הראשון במשפחה מכובדת של אקדמאים בריטים, הכוללת את נכדיו – הסופר אלדוס האקסלי; סר ג'וליוס האקסלי, היו"ר הראשון של אונסק"ו ומייסד הקרן העולמית לשימור חיות הבר (WWF); וסר אנדרו האקסלי, פיזיולוג זוכה פרס נובל.
להאקסלי מיוחס הציטוט: "נסה ללמוד משהו על הכל והכל על משהו".


== אותות הוקרה ==
זוכה מדליית קופלי לשנת 1888.
זוכה מדליית דרווין בשנת 1894.


== קישורים חיצוניים ==
תומאס הנרי האקסלי - חייו ועבודתו Thomas Henry Huxley; A Sketch on his Life and Work
ספר מכתבים של האקסלי לאחותו ואשתו Thomas Henry Huxley: communicating for science
ספר כרונולוגיה וציטוטים Thomas H. Huxley
כתביו של תומאס הנרי האקסלי בפרויקט גוטנברג (באנגלית)
ספרו המפורסם על פיזיוגאוגרפיה של נהר התמזה, מוזיאון לתולדות הטבע קרנגיי
עיון בראיות שהובאו בדיון בין האקסלי לווילברפורס
הפרס ע"ש האקסלי לחקר הזאולוגיה


== הערות שוליים ==