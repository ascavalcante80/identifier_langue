 חשמל, במדינות בהן אין כל תשתית להולכת החשמל. כך הושגה מטרה הפוכה מזו שהבנק הצהיר עליה, ואותן מדינות מתפתחות משקיעות כיום את עיקר תקציבן בהחזר חובות לבנק העולמי ולא לשיפור רווחת אזרחיהן. אף על פי כן, בעקבות החשש כי המדינות המתפתחות לא תוכלנה לעמוד בהחזר חובותיהן לבנק, הועלתה בידי מספר ארגונים בינלאומיים יוזמה להפחתת החוב.
ביקורת נוספת מכוונת כלפי התניות שהבנק העולמי מציב לשם קבלת ההלוואות. הבנק מתנה את קבלת ההלוואות בשינויים כלכלים ליברליים בתוך המדינה, דבר המשפיע על המדיניות הכלכלית הפנימית של המדינה. אחת הדוגמאות להתניות אלו הן הדרישה להפריט שירותים ציבוריים. כך למשל, דרישת הבנק הובילה להפרטה של משק המים במספר מדינות אפריקאיות. הפרטה זו הובילה לעלייה חדה במחירי המים, שמנעה מרבים נגישות למים, ולירידה באיכות הספקת המים.
יש החוששים מהשפעות שליליות אפשריות של השינויים אותם הוא דורש, ולכן רבים מתנגדים להתניות שמציב הבנק להלוואות.


== קישורים חיצוניים ==
אתר הבנק העולמי
דף היוטיוב של הבנק העולמי