טמוספירת כדור הארץ נמצא הליום בריכוז זעום (5.2 חלקיקים למיליון), בעיקר משום שהוא "נמלט" מהאטמוספירה. הליום הוא היסוד ה־71 מבחינת שכיחותו בקרום כדור הארץ.
מקור ההליום בכדור הארץ הוא בדעיכה רדיואקטיבית של יסודות כמו אורניום ורדון, בה נפלטים מהגרעין חלקיקי אלפא, המורכבים משני פרוטונים ושני נייטרונים (שהם למעשה He2+). חישובים העלו שכל 1.6 קילומטר מרובע יוצר 15 סנטימטר מעוקב הליום כל שנה.


== אמצעי זהירות ==
הליום טבעי בתנאי החדר הוא לא רעיל ואין לו תפקיד ביולוגי בגוף האדם. הוא נמצא בכמויות זעירות בדם.
כאשר אדם שואף לריאותיו הליום מתוך מיכל, צליל קולו נעשה גבוה, זמנית. זאת מכיוון שמהירות הקול בהליום גבוהה יותר ממהירותו באוויר אטמוספירי, ולכן אורך הגל הנקלט, קצר יותר.
רפלקס הנשימה של האדם אינו מגורה מכמויות החמצן בדם, אלא מכמויות הפחמן הדו-חמצני. לכן מומלץ להימנע משאיפת הליום, למרות שאינו רעיל. במקרים קיצוניים יכול להיגרם חנק בעקבות שאיפת הליום, בגלל שהליום תופס את מקומו של החמצן בריאותיו של השואף.


== קישורים חיצוניים ==
ד"ר משה נחמני, חשש לפגיעה במדע ובטכנולוגיה בשל הפחתה במלאי גז ההליום, באתר הידען
עדנה לבל, הליום, באתר מכון ויצמן
בלדד השוחי, מה קורה כששואפים הליום, באתר נענע 10