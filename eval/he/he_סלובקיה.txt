 ללימודים גבוהים. חלק מהגימנסיות הם בעלי דגש לנושא מסוים דוגמת שפות או מתמטיקה. שבוע הלימודים הוא בן חמישה ימים, מיום שני עד יום שישי. לפני שנות השמונים של המאה ה-20 התקיימו לימודים גם בשבת. חופשת הקיץ מתקיימת בחודשים יולי ואוגוסט בדומה לנהוג בישראל. התלמידים לומדים כשישה שיעורים של 45 דקות ביום לימודים. תעודות עם ציונים בין 1 (הגבוה ביותר) ל-5 (הנמוך ביותר) מוענקות פעמיים בשנה. מקובל בסלובקיה להעניק ציונים גבוהים יחסית למדינות מערב אירופה.
תוכנית הלימודים כוללת לימודי סלובקית של כשעה ביום (למעט בבתי ספר של המיעוטים ההונגריים והאוקראיניים בהם לומדים את שפת האוכלוסייה), לימודי חשבון של כשעה ביום, ולימודי שפה זרה של כארבע שעות שבועיות. עד שנת 1990 היו לומדים רוסית בתור שפה זרה, אולם עם נפילת הקומוניזם עברו ללמד גרמנית וכיום לומדים אנגלית ו/או גרמנית. לימודים נוספים כוללים 6 שעות מדעים, 2 שעות היסטוריה, 2 שעות גאוגרפיה, 2 שעות חינוך גופני ושעת לימודי דת. בחלק מבתי הספר יש שיעורי ציור, חקלאות ומוזיקה אולם בתי ספר רבים מוותרים על שיעורים אלו בגלל מחסור במשאבים. חלק נכבד מהילדים לומדים אומנות בבתי ספר יסודיים לאמנות המלמדים אחר הצהריים.
עד שנת 1990 היו מבחני בגרות כלל מדינתיים בסלובקית, שפה זרה ומתמטיקה. לאחר מכן, בין השנים 1990-‏2005, היו מבחנים בית ספריים בלבד. החל משנת 2005 הוכנסו שוב מבחנים כלל מדינתיים.
רוב בתי הספר שייכים למדינה המספקת חינוך חינם, כולל השאלה של ספרי לימוד. קצת יותר מ-5% מבתי הספר הם פרטיים, רובם כנסיתיים.


== יחסים עם ישראל ==
שתי המדינות מקיימות קשרי ידידות ומסחר ענפים.


== ראו גם ==
יהדות סלובקיה
צ'כוסלובקיה
מהפכת הקטיפה
פירוק צ'כוסלובקיה
דואר סלובקיה - החברה האחראית על מתן שירותי הדואר בסלובקיה.


== קישורים חיצוניים ==
מידע פוליטי-חברתי מקיף על סלובקיה, באתר המכון הישראלי לדמוקרטיה
אתר ממשלת סלובקיה
מועצת התיירות הסלובקית
Slovakia.com מדריך של סלובקיה
מאיר בלייך, מעבר להרי הטטרה: טיול בסלובקיה, באתר nrg‏, 29 באוקטובר 2011
מרכז היהודים בסלובקיה והמועצה היהודית בהונגריה: דמיון ושוני, מאת שרי ראובני, באתר יד ושם - כולל תיאור של ההנהגה היהודית בסלובקיה בזמן השואה.
דוד אברהם‏, סלובקיה: רוצו לפני שכולם יציפו אותה, באתר וואלה! NEWS‏, 29 ביוני 2013
זיו ריינשטיין, סלובקיה: הרבה יותר טוב לה בלי צ'כיה, באתר ynet‏, 8 ביולי 2013
כרמית וייס, ‏כתבות והמלצות לטיול בסלובקיה, באתר GoTravel


== הערות שוליים ==