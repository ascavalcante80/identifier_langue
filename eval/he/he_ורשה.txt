עה לכל רחבי העיר, ומתחילים מהתחנה המרכזית.


==== חשמלית ====

החשמלית הראשונה בוורשה החלה לפעול ב-11 בדצמבר 1866 ועד ה-26 במרץ 1908 היא נסעה בעזרת סוסים. בתקופה שבין שתי מלחמות העולם, תשתית החשמליות בעיר התרחבה באופן משמעותי. לאחר הפלישה הגרמנית בספטמבר 1939, השירות נעצר בשל הנזק שנגרם, אך השירות חזר לפעילות בשנת 1940. ב-1941 נקבעו הצבעים הקבועים של קרונות החשמלית, אשר עדיין בשימוש (צבעי צהוב ואדום כדגלה של ורשה).
לאחר מרד ורשה, תשתית החשמליות נהרסה לחלוטין והשירות חזר לפעילות רק ביוני 1945. לאחר מלחמת העולם השנייה תשתית החשמליות בעיר התפתח במהרה, וחשמליות הגיעו לכל רחבי העיר. למרות זאת, בשנות ה-60, בעקבות מדיניות רשמית של הסובייטים אשר קידמו שימוש בדלק רוסי, שירות האוטובוסים קיבל עדיפות על גבי החשמליות, שמספר קוויהן צומצם.
לאחר שפולין קיבלה מחדש את עצמאותה בשנת 1989, מערכת החשמליות בעיר קיבלה חיזוק משמעותי בעזרת תקציב גדול יותר. באוגוסט 2008, הושקו 186 קרונות חדשים עם מיזוג אוויר, אשר היוו שינוי דרמטי ומרענן לרשת החשמליות בוורשה.


=== רכבת ===
קו הרכבות בעיר נחנך בשנת 1845 (קו ורשה-וינה). כיום ורשה מהווה צומת דרכים מרכזי של קווי רכבת לכל רחבי פולין.
התחנה המרכזית בוורשה ורשאבה צנטראלנה (Warszawa Centralna, ורשה מרכז) מהווה מרכז של קווי הרכבת בוורשה וממנה ניתן לנסוע כמעט לכל עיר מרכזית בפולין ואף אל מדינות אחרות, בעיקר אל גרמניה, צ'כיה וחבר המדינות.


=== קו הרקיע של העיר ===
בוורשה מגוון סגנונות אדריכליים. במהלך מלחמת העולם השנייה, ורשה נהרסה כמעט לחלוטין, בין אם על ידי הפצצות מהאוויר, או על ידי הרס מכוון של הנאצים במרד גטו ורשה ובמרד ורשה. 85 אחוז מהבנינים בעיר נהרסו.
לאחר השחרור מהכיבוש הנאצי, החלה בנייה מחדש של העיר. רוב הבניינים ההיסטוריים שוחזרו ביסודיות. כמו כן, הוקמו בנייני דיירים עצומים (בלוקונים) , עם עיצוב מינימלי בסגנון שהיה אופייני למדינות הגוש המזרחי. תנופת בנייה מחודשת החלה עם נפילת המשטר הקומוניסטי במדינה. מרחבים ציבוריים מושכים השקעות גדולות מצד משקיעים, לכן בעיר נבנו רבעים חדשים, פארקים רחבים ואנדרטאות. קו הרקיע הנוכחי של מרכז ורשה הוא דוגמה מצוינת לאדריכלות מודרנית.


== אתרי תיירות ==

אף על פי שוורשה היא עיר חדשה יחסית, יש בה אתרי תיירות רבים, ובפרט העיר העתיקה ששוחזרה לאחר מלחמת העולם ה-2 שהאתרים המפורסמים בה הם הטירה המלכותית, עמוד המלך זיגמונט והמבצר.
דרומה יותר נמצאים ארמונות קלאסיים, הארמון הנשיאותי, אוניברסיטת ורשה ורחוב "העולם החדש" (Ulica Nowy Świat ), שחוצה את אחד מרחובותיה המרכזיים של העיר - שדרות ירושלים (Aleje Jerozolimskie). אחד המבנים הבולטים בוורשה הוא ארמון התרבות והמדע, מבנה גבוה שבראשו שעון וצריחים גבוהים ומחודדים. המבנה משמש כמרכז תרבות והוא אחד מסמליה המובהקים של ורשה.
הפארק העתיק ביותר בוורשה, הוא הפארק הסקסוני (Ogród Saski), אשר ממוקם כ-10 דקות הליכה מהעיר העתיקה. הפארק הגדול ביותר, ויש האומרים גם היפה ביותר בוורשה, הוא פארק "מרחצאות המלוכה" (Łazienki Park). פארק זה הוא גם עתיק מאוד- הוא הוקם במאה ה-17, ועוצב בצורתו העכשווית בסוף המאה ה-18, הוא ממוקם יותר דרומה, על ה"שביל המלכותי", כ-3 קילומטרים מהעיר העתיקה. בית הקברות הצבאי בעיר, הוא אחד מבתי הקברות העתיקים באירופה. בתוך בית הקברות ישנם הרבה מאוד פסלים, חלקם נוצרו על ידי האומנים הפולנים הגדולים ביותר של המאה ה-19 והמאה ה-20. מפני שהוא משרת את כל הקהילות הדתיות בוורשה, בין אם אלו קתולים, יהודים, מוסלמים או פרוטסטנטים, לעתים הוא מכונה כנקרופוליס.
לא רחוק משם, נמצא בית הקברות היהודי אוקופובה, שהוא אחד מבתי הקברות היהודיים הגדולים ביותר באירופה. בית הקברות הוקם בשנת 1806 וגודלו היה 330 דונם. בשטחו קבורים יותר מ-200,000 קברים מסומנים, כמו גם את קבר האחים של קורבנות גטו ורשה. רבים מהקברים הללו מכוסים בצמחים ונזנחו לאחר הפלישה הנאצית ובעקבותיה גם השואה. למרות שבית הקברות נסגר במהלך מלחמת העולם השנייה, לאחר סיומה הוא נפתח מחדש וחלק ממנו עדיין נשאר פעיל ומשרת כיום את הקהילה היהודית בוורשה.
צפונית למרכז העיר נמצא המקום שהיה פעם גטו ורשה. הגטו כמעט ונהרס לחלוטין לאחר מרד גטו ורשה, אך למרות זאת, מספר ביניינים ורחובות שרדו, בעיקר בגטו הקטן, אשר נסגר קודם למרד, והקרבות לא נערכו בו. הביניינים ברחוב פרוזנה הם הביניינים המקוריים אשר פעם איכלסו יהודים בגטו. רובם נשארו ריקים לאחר המלחמה וכמוהם גם הרחוב אשר מתמלא כל שנה רק בפסטיבל היהודי בעיר. ליד, בית הכנסת נוז'יק אשר גם שרד את המלחמה כפי שהיה מפני ששימש כאורוות לוורמאכט הגרמני. בית הכנסת שוחזר והוא שוב פעיל כיום. השריד האחרון לחומת הגטו נמצא ברחוב זלוטה 62.
הרובע זוֹ‏‏ליבוּ‏ז' מפורסם בזכות הארכיטקטורה משנות ה-20 וה-30 של המאה ה-20. בין הרובע ונהר הוויסלה ניצב המבצר של ורשה שנבנה במאה ה-19 בארכיטקטורה צבאית. ארמון וילאנוב, משכנו לשעבר של מלך פולין יאן סובייסקי, מיוחד בשל ארכיטקטורת הבארוק והגנים המרהיבים שבו.
בוורשה יש הרבה מאוד כנסיות, והמפורסמות שביניהן הן הכנסייה הכרמליטית של ורשה, קתדרלת יוחנן הקדוש וכנסיית סנט אנה.


== דירוגי העיר ==
הערים הגדולות ביותר באיחוד האירופאי - מקום 8.
מדד הערים היקרות ביותר בעולם - מקום 35 מתוך 144.
מדד ערים לפי רמת חיים - מקום 86 מתוך 100.
מדד ערים לפי רמת תברואה ובריאות - מקום 100 מתוך 215.


== ערים תאומות ==


== גלריה ==


== ראו גם ==
גטו ורשה
התזמורת הפילהרמונית של ורשה
ורשאבה צנטראלנה


== לקריאה נוספת ==
ישראל גוטמן, יהודי ורשה, 1943-1939, גטו, מחתרת, מרד, ירושלים: הוצאת יד ושם, הוצאה מחודשת ומורחבת 2011.


== קישורים חיצוניים ==
האתר הרשמי
מפת העיר
סיור בעיר וורשה ובאתריה המרכזיים 
תמונות תלת מימד מהעיר

ענת ציגלמן, ורשה שלא הכרתם: המלצות לחובבי האדריכלות והעיצוב בעיר של ניגודים, באתר Xnet‏, 14 ביוני 2015 
נעם גיל, ורשה: כבר לא יושבת לבד בחושך, באתר ynet‏, 17 ביוני 2013
אנטוני פולונסקי, ורשה, באנציקלופדיית ייִוואָ ליהודי מזרח אירופה (באנגלית)
 פתיחת שגרירות ישראל בוורשה, 1948
מיכאל יעקובסון: האם מגדל הפירמידה של ליבסקינד יצליח כמו מגדל היוקרה שלו בפולין?, 12 בנובמבר 2015, xnet


== הערות שוליים ==