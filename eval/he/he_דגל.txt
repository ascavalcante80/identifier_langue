בא: דגל לבן משמש לציון ים שקט ובטוח לרחצה, דגל אדום משמש לסימון ים סוער, שהרחצה בו מותרת ודגל שחור לסימון ים סוער מאוד, שהרחצה בו אסורה. כאשר אין דגל מונף פירוש הדבר הוא שהחוף סגור ואין בו שירותי הצלה.
באוסטרליה, ניו זילנד, הפיליפינים ובבריטניה נעשה שימוש בזוג דגלים אדום/צהוב לצורך סימון חופי הרחצה אשר בפיקוח שירותי הצלה. בחופים אוסטרליים רבים דגל אדום יציין כי חוף הרחצה סגור, דגל צהוב יסמן כי תנאי השחיה קשים אך מותרים, ודגל ירוק יציין כי השחייה מותרת ובטוחה. בבריטניה דגל אדום מצביע על סכנה.
באירלנד דגל אדום/צהוב מציין כי בטוח להתרחץ, דגל אדום מציין כי מסוכן להתרחץ וכאשר אין דגל מונף פירוש הדבר הוא שהחוף סגור ואין בו שירותי הצלה. דגל כחול המונף על חופים המרוחקים מאזורי רחצה מציין אזור השמור לשימושי ספורט ימי.


== השימוש ברכבותעריכה ==
במערכות רכבת ברחבי העולם, נעשה שימוש בדגלים צבעוניים כדי לאותת לנהגי הקטר (בלילה בדגלים מוחלפים על ידי פנסים באותם הצבעים).
אדום = עצור!
צהוב = המשך בזהירות.
ירוק, לבן או כחול = המשך.
דגל בכל צבע המונף בנמרצות מסמן עצירה מיידית.
דגל כחול המוצמד לקטר מסמן כי אין להזיזו כיוון ומישהו עובד עליו או על הקרונות המוצמדים אליו. דגל כחול המונף על מסילה מציין כי אסור לנסוע על המסילה, רק האדם או הקבוצה אשר הניחה את הדגל רשאית להסירו.
לעתים מוחלפים האורות בחזיתם של קטרים נוסעים בדגלים ופירושם:
לבן = נסיעה שאינה חלק מלוח הזמנים הקבוע.
ירוק = התחנה הנוכחית אינה תחנתו האחרונה של הקו.
אדום = תחנה אחרונה.
בנוסף, איש הבלמים ישא בדרך כלל דגל אדום כדי לסמן למכונאי על הבלימה באופן חזותי. השימוש בסמפור רכבות התפתח מן השימוש בדגלי רכבות.


== השימוש בפוליטיקהעריכה ==

תנועות חברתיות ופוליטיות אימצו לעצמן דגלים כדי ליצור סמל ויזואלי להזדהות ואיחוד. הזרם הסוציאליסטי משתמש בדגל אדום כדי לייצג את רעיונותיו. האנרכיזם משתמש במגוון דגלים, אך הנפוץ ביותר המזוהה עם האנרכיה הוא דגל שחור. אחדים מן הדגלים של התנועות החברתית הפכו ברבות הימים לדגלים לאומיים כגון דגל ברית המועצות ודגל התנועה הנאציונל-סוציאליסטית של גרמניה הנאצית.


== בתרבותעריכה ==
במרבית מדינות העולם, דגלים ובמיוחד דגלים לאומיים, הם מקודשים: במדינות רבות קיים חוק המתאר את המותר והאסור בנוגע לדגלים. במרבית המדינות אסור לדגל לגעת בקרקע, ושריפת דגל משמשת כאמצעי לזלול במדינת אויב או כאמצעי מחאה. עם זאת, במדינות מסוימות מותרת שריפת דגל הלאום כמחאה.
הדגל משמש כדימוי לדבר בולט באופן שלא ניתן להתעלם ממנו. דוגמה בולטת לכך הם דברי השופט בנימין הלוי, בפסק הדין שנתן במשפטם של מבצעי טבח כפר קאסם:
מטבע לשון נהוג הוא לשאת את דגל המאבק ומשמעו היא להוביל מאבק, תוכנית לשינוי או לתמיכה. הדימוי משתמש בדגל כמוביל את המחנה. ביטויים נוספים הם "חרת על דגלו" המצורף לרוב לעיקרון שפלוני בחר לקרב אל ליבו ו"נקרא אל הדגל" עבור מקרים בהם יחיד או רבים נקראים לשירות ארגון או מדינתם.


== שיאיםעריכה ==


==== הדגל הגדול ביותרעריכה ====
הדגל הגדול ביותר בעולם הוא דגל קטאר במשטח של 101,978 מ"ר, אשר נפרש ליד דוחה בדצמבר 2013‏, השיא הקודם היה שייך לדגל רומניה שהוכן במאי אותה שנה‏.
הדגל הגדול ביותר, אשר מונף על בסיס קבוע, הוא דגל ברזיל, אשר מונף ב"כיכר שלושת הכוחות" בעיר ברזיליה, בירתה של ברזיל. משקלו של הדגל כ-600 ק"ג וגודלו 7,000 מ"ר. הדגל מונף מאז חנוכתה של ברזיליה ב-21 באפריל 1960.


==== הדגל הקטן ביותרעריכה ====
הדגל הקטן ביותר בעולם, אורכו 700 ננומטרים ועובייו כ-2 ננומטרים אשר נוצר באוניברסיטת בילקנט, באנקרה, טורקיה.


== ראו גםעריכה ==
גלריית דגלי מדינות העולם
נס ימי
מכון הדגל


== לקריאה נוספתעריכה ==


== קישורים חיצונייםעריכה ==
אשף זיהוי דגלים (באנגלית)
אתר העוקב אחרי השינויים בדגלי העולם
נס ודגל באתר האקדמיה ללשון העברית, אפריל 2012
על השורש ד.ג.ל., אילון גלעד, מוסף הארץ 09-05-2014


== הערות שולייםעריכה ==