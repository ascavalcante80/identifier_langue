נהרה תת-ימית. חלופת המנהרה התת-ימית הועדפה, מאחר שגשר עילי, על פני המים, היה חוסם חלק מנתיב התחבורה הימי, העמוס ממילא.


=== אקלים ===
אקלימה של הונג קונג הוא טרופי מונסוני. מזג האוויר קריר ויבש בחורף, בין ינואר ומרץ, חם וגשום באביב ובקיץ, בין אפריל לספטמבר וחם ויבש בסתיו, בין אוקטובר ודצמבר. הונג קונג נמצאת על מסלולם של טייפונים וסערות טרופיות. ב-18 בספטמבר 1906, למשל, פגע צונאמי באי ונהרגו בו כ-10,000 איש.


== יהדות הונג קונג ==

 ערך מורחב – יהדות הונג קונג
יהודים הגיעו לראשונה להונג קונג, מאז העברת הריבונות מסין לבריטניה בשנת 1842. סוחרים יהודים (בעיקר מעיראק, מומבאי וקולקטה) העבירו את משרדיהם מהעיר השכנה גואנגג'ואו, כדי לפתח את הנמל החדש. בשנת 1857 בנה הסוחר היהודי יעקב ששון‏, את בית הכנסת הראשון בהונג קונג "אהל לאה", יסד את הקהילה היהודית במקום והקים בית קברות יהודי במקום. פריצתה של מלחמת העולם השנייה והכיבוש היפני של הונג קונג, השעו באופן זמני את הפעילות היהודית באזור.
משפחה בולטת נוספת היא משפחת כדורי, משפחה יהודית עיראקית שהיגרה מבגדד למומבאי במאה השבע-עשרה ואחר-כך לשאנגחאי ב-1880. במאה התשע-עשרה, צברה המשפחה הון עתק מסחר באופיום, נדל"ן ושירותים. לאחר 1949, הועבר מרכז פעילותה להונג קונג, ובניה הרחיבו את עסקי המשפחה למגוון תחומים. עסקי המשפחה, שבראשה עומד סר מייקל דייוויד כדורי, כוללים בין היתר שורה של בתי מלון מפוארים, חברת מסוקים ואחזקות בחברות חשמל שונות ברחבי העולם, בהם 35% ממניות חברת CLP Holdings, המספקת 75% מתצרוכת החשמל של הונג-קונג. מייקל כדורי הוא, נכון ל-2007, האיש הרביעי בהונו בסין. הוא הנאמן של קרן הנדבנות ע"ש כדורי ואף זכה באות לגיון הכבוד מטעם ממשלת צרפת.
כיום, קיימות בהונג קונג ארבע קהילות אורתודוקסיות: "אהל לאה", "שובה ישראל", "קהילת ציון" וחב"ד, וכן קהילה רפורמית אחת. בהונג קונג שלוש מסעדות כשרות, בית קברות יהודי ובית ספר יהודי בשם "כרמל" הכולל ארבעה גנים ושמונה כיתות לימוד. בשנת 2010 הוקם בית ספר תיכון "אלזה". בעבר, פעל גם תלמוד תורה חרדי שהופעל על ידי קהילת שובה ישראל, אולם הוא נסגר בשנת 2005. גם בית הספר "עמודי שלמה", שהוקם במקומו כדי לספק מענה לקהילה החרדית, נסגר עקב קשיים כלכליים.


== לקריאה נוספת ==
מייקל פטרניטי, הונג קונג - בצילה של סין, נשיונל ג'יאוגרפיק, יוני 2012


== קישורים חיצוניים ==
Gov.hk - הפורטל הממשלתי של המנהל המיוחד של אזור הונג קונג
הונג קונג, מתוך אתר הרדיו הבינלאומי של סין בעברית
נעמה בלונדר ומישה ברזניאק, עיר סואנת בתלת-ממד: טיול אדריכלי אחר בהונג קונג, באתר Xnet‏, 29 במאי 2013
הונג קונג: שיא המערביות עם נגיעות עבר, סדר מופתי ואוכל מעולה, באתר וואלה! NEWS‏, 30 ביולי 2013
אשר שכטר, איך אומרים דמוקרטיה בסינית? ממשלת הונג קונג לא רוצה לדעת, באתר TheMarker‏, 23 באוקטובר 2014
יעל חסיד‏, 14 אלף אנשים בבניין אחד: החיים בהונג קונג, באתר וואלה! NEWS‏, 7 באוגוסט 2015
JCC.org.hk - אתר האינטרנט של הקהילה היהודית בהונג קונג


== הערות שוליים ==