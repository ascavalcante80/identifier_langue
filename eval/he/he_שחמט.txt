בתחום השחמט, אולי יותר מבכל ענף ספורט אחר. ההישגים הבולטים של נבחרת השחמט הישראלית בשנים 1998-2008 היו הזכיות במקום השני באליפות אירופה באוקטובר שנת 2003, כשנבחרת רוסיה הזוכה בטורניר היא היחידה שלה הפסידה, ושוב במקום השני באליפות אירופה ב-2005 (הפעם הזוכה הייתה הולנד). כמו כן, באולימפיאדת השחמט סיימה ישראל מספר פעמים בצמרת הגבוהה, כולל זכייה במדליית הכסף 2008 ופעמיים במקום הרביעי 1998, 2006. השנה סיימה ישראל באולימפיאדת השחמט באיסטנבול בטורקיה במקום העשרים ושש.
בחודש מאי 2012 התמודד והפסיד הרב אמן הישראלי בוריס גלפנד שעלה מברית המועצות לשעבר, מול המחזיק בתואר העולמי רב אמן ההודי וישוואנתן אנאנד.


== בתרבות ובאמנותעריכה ==


=== עד המאה ה-18עריכה ===

בימי הביניים והרנסאנס היה השחמט חלק מתרבות האצולה; השתמשו בו כדי ללמד אסטרטגיה צבאית והוא כונה "משחק המלכים". פעיל הרנסאנס החשוב בלדסרה קסטיליונה כתב כי ג'נטלמנים רבים נראים משחקים שחמט, אך אין השחמט תשוקה ראוייה עבור ג'נטלמן, שכן הוא עלול להשקיע מחשבה רבה מדי בו על חשבון תחומי ידע אחרים, ובסופו של דבר "ידעו מסתכם בלא יותר ממשחק".
רבים מאוספי כלי השחמט האנגלים המפוארים אבדו, אך אחרים שרדו, כדוגמת שחמט לואיס.
באותה התקופה, שחמט שומש לעתים קרובות כבסיס לדרשות בנושא מוסר. לדוגמה, Liber de moribus hominum et officiis nobilium sive super ludo scacchorum ("ספר מנהגי האנשים וחובות האצילים או ספר השחמט"), שנכתב בידי נזיר דומיניקני איטלקי ב-1300 לערך. היה זה אחד הספרים הפופולאריים ביותר מימי הביניים. הספר תורגם לשפות רבות, ועליו התבסס חלקית וילאים קקסטון בספרו "המשחק ועל המשחק בשחמט" (The Game and Playe of the Chesse, 1474), אחד הספרים הראשונים שהודפס באנגליה. כלי שחמט שונים שימשו כמטאפורות לסוגי אנשים שונים, וחובות האדם נמשלו לחוקי המשחק או לאביזרים המאפיינים את הכלים.
בהיותו ידוע במעגלי הכמורה, הלמידה והמסחר, השחמט פרץ לתרבות הפופולארית בימי הביניים. כך השיר ה-209 במספר מתוך אוסף כתבי היד בן המאה ה-13 "שירי בוראן" ("כרמינה בוראנה"), הידוע בין השאר בשל הטקסט שנלקח ממנו לקנטטה של קארל אורף כרמינה בוראנה, נפתח בשמות כלי השחמט. באופן כללי, במהלך השנים הופיע השחמט יותר ויותר בציורים וביצירות ספרותיות.
דוגמה לשימוש בשחמט כמטאפורה היא הסאטירה הקומית התיאטרלית "משחק שחמט" של תומאס מידלטון, שהועלתה לראשונה ב-1624 על במת הגלוב; בעוד שהיה מדובר בה לכאורה במשחק שחמט, למעשה הייתה זו אלגוריה המסמלת את יחסי ספרד (בשחור) עם בריטניה הגדולה (בלבן).


=== מהמאה ה-18 ואילךעריכה ===

בתקופת הנאורות הופיע השחמט בעיקר בהקשר לשיפור עצמי. כך כתב בנג'מין פרנקלין במאמרו "ערכי המוסר שבשחמט" (1750):
הערכות דומות לגבי השחמט הביאו לכך ששחמט נלמד נכון ל־2012 על ידי ילדים בבתי ספר רבים ברחבי העולם. בתי ספר רבים מחזיקים מועדון שחמט וישנם טורנירים רבים מטעם בתי הספר הנועדים לילדים בלבד.
בעקבות מקומו ההולך וגדל בתרבות, שחמט זוכה להתייחסויות רבות באמנות המודרנית; ישנן יצירות חשובות לא מעטות בהן שחמט ממלא תפקיד מפתח. דוגמאות בולטות הן הפנטזיה הקומית לילדים "מבעד למראה ומה אליס מצאה שם" מאת לואיס קרול, שבה תזוזות הדמויות מעוצבות בהתאם למשחק שחמט והגיבורה אליס מתחילה כרגלי ומתקדמת אט אט עד להמלכתה, בדומה ליצירות רבות המדמות אנשים לכלי שחמט; הנובלה הפסיכולוגית "משחק המלכים" מאת שטפן צווייג, בה מתואר משחק שחמט ודרכו פער אישיותי בין שתי דמויות; "ההגנה של לוז'ין" מאת ולדימיר נבוקוב, על שחמטאי שפיתח אובססיה חסרת שליטה למשחק. השחמט זכה למקום חשוב גם בצורות אמנות חדשות יותר, והיה לו חלק בעלילתם של סרטים רבים, כגון "החותם השביעי" של אינגמר ברגמן ו"שחקני השחמט" של סטיאג'יט ריי.


== תוכנות שחמטעריכה ==
עם התפתחות הטכנולוגיה החלו תוכנות השחמט לאיים על יכולתם של השחמטאים. מכונות המשחקות שחמט ברמה גבוהה אינן טריוויאליות, מכיוון שההערכות למספר המצבים החוקיים בשחמט נעות בין  לבין , אך מכונות שונות הצליחו להגיע לרמות גבוהות יחסית. עם זאת, לעתים בהלת השחמטאים הייתה לשווא - שני המקרים המפורסמים ביותר של מכונות שחמט היו "הטורקי" משלהי המאה ה-18, שהיה תרמית, וכחול עמוק, שניצחה את גארי קספרוב בתחרות בת שישה משחקים (שני ניצחונות ושלושה משחקים שהסתיימו בתיקו‏), ותוכנתה בין המשחקים כדי שתבין טוב יותר את סגנון המשחק של קספרוב. קספרוב אמר כי ראה תובנה ויצירתיות במשחקי המחשב שאותם לא יכול היה להבין. עם זאת, תחרות בת ארבעה משחקים שנערכה בנובמבר 2003 בין קספרוב ובין המחשב "פריץ X3D" הסתיימה בתיקו, ועם התחזקותם של המחשבים הביתיים בעשור האחרון, ושיפור רמת התחכום של תוכנות השחמט המובילות, סבורים מומחים שבעוד כמה שנים לא יהיה אדם המסוגל להביס את המחשב בשחמט.


== וריאציותעריכה ==
 ערך מורחב – וריאציות של משחק השחמט
וריאציות השחמט הם משחקים המבוססים על שחמט אך יש בהם שינויים שנועדו להפוך אותו למעניין יותר. רוב הווריאציות מבוססות על האלמנטים הבאים (או שילוב שלהם):
שינוי בגודל או בצורת הלוח
שימוש בכלים מיוחדים בעלי חוקים שונים
שינוי בחוקי המשחק הרגילים (כגון הכאה, מטרת המשחק וכו').
ישנן אלפי וריאציות למשחק השחמט. גם משחקים שקדמו לשחמט השחמט, כגון צ'טורנגה, נחשבים בימינו לווריאציות שחמט.


== ראו גםעריכה ==
שחמטאי
אלופי העולם בשחמט
רשימת שחמטאים שיש עליהם ערך בוויקיפדיה העברית
הכרעות בשחמט
פתיחות שחמט
תוכנת שחמט
משחק אסטרטגיה מופשט


== לקריאה נוספתעריכה ==
אלכסנדר מטנוביץ' ומשה שלו, לומדים שחמט ב-30 שעורים
יוחנן אפק והורסיו וולמן, עד רגלי האחרון
אהרון נימצוביץ', שיטתי-אהרון נימצוביץ, מהדורה עברית שנייה
ולדיסלב שקלובסקי ורם סופר, משחק המלכים (חלק א הוא למתחילים וחלק ב למתקדמים)
אהוד להב, שחמט פלוס פלוס, יסודות החשיבה בשחמט
גארי קאספרוב, על קודמי הגדולים (חמישה כרכים)
ישראל גלפר, ניצחון עמדתי


== קישורים חיצונייםעריכה ==
פיד"ה - אתר איגוד השחמט העולמי
האתר של האיגוד הישראלי לשחמט - מציג מידע רב על אירועי שחמט בישראל ובעולם, ניתן למצוא שם את חוקי השחמט ביתר הרחבה, מידע על אופן ההצטרפות לאיגוד השחמט ועוד
אטיוד - אתר העוסק בהדרכת שחמט
חידת שחמט, באתר חידות של יבמ
אימון ותרגול שחמט בחינם - תוכנת תלת מימד לאימון ותרגול שחמט בחינם
אתר השחמט הישראלי - אתר בעברית מלאה המכיל את חוקי המשחק, וגם מאפשר לשחק און ליין ובהתכתבות
 אליפות נוער בשחמט, יומני כרמל אוגוסט 1953 (התחלה 2:59)
מאיר בר-אילן, שחמט ביהדות – הלכה ואגדה, מהות, כז (תשס"ג) עמ' 23-33


== הערות שולייםעריכה ==