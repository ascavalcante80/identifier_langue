די המיעוט הלבן לרוב השחור נקבעה חלוקה אדמיניסטרטיבית חדשה של מחוזות המדינה, שבמסגרתה חולק שטח טרנסוואל לארבעה מחוזות חדשים: חאוטנג, לימפופו, נורת'-ווסט ומפומלנגה. טרנסוואל אינה קיימת עוד כישות מדינית או אדמיניסטרטיבית, אך עדיין נוהגים להתייחס אליה כאזור גאוגרפי.


== גאוגרפיהעריכה ==
שטח טרנסוואל משתרע בין נהר ואל בדרום ונהר לימפופו בצפון, וכולל את ליבה הפוליטי והכלכלי של דרום אפריקה - גוש פרטוריה ויוהנסבורג רבתי (אזור המהווה היום את פרובינציית חאוטנג).
כמדינה וכמחוז היא גבלה:
בדרום - במדינת אורנג' החופשית ובפרובינציית נאטאל
במערב - במושבת הכף והפרוטקטורט של בצ'ואנלנד (לימים רפובליקת בוטסואנה)
במזרח - במזרח אפריקה הפורטוגזית (לימים רפובליקת מוזמביק) ובממלכת סוואזילנד
בצפון - ברודזיה (לימים רפובליקת זימבבואה).
בתקופת האפרטהייד נכללו בשטח טרנסוואל (למעשה, נגזרו ממנה) שישה מבין עשרת הבנטוסטנים שיצר השלטון עבור עמי הילידים: ונדה, קוואנדבלה, גאזאנקולו, לבווה, קאנגוואנה, ומרבית שטח בופוטאצוואנה.


== ראו גםעריכה ==
היסטוריה של דרום אפריקה