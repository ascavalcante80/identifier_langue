הימצאות משרדי חברה בגורד שחקים מסוים יכולה להיחשב בחברה גם כסמל סטטוס יוקרתי, אשר השפעותיו הכלכליות הן עקיפות ונובעות מטיפוח תדמיתי ושיווקי של החברה.
בניית גורדי שחקים המלווה בתכנון עירוני הולם תורמת רבות גם לכלכלה העירונית. ריכוז אוכלוסייה גדול בשטח מצומצם במרכז עיר תורם להתפתחות המסחר המקומי, ומגדיל את הכנסותיהם של עסקי העיר הקטנים. ריכוז גבוה של גורדי שחקים במרכז עסקים ראשי של עיר יוצר יעילות רבה בארגון התחבורה הציבורית, מחיה רחובות, ומאפשר פיתוח מואץ של מיזמים עירוניים רבים אחרים. לכן מעוניינות, בדרך כלל, עיריות וממשלות בבנייה של גורדי שחקים במרכזי הערים הגדולות, ומסייעות בשיטות שונות להקמתם.


== גורדי השחקים בקולנועעריכה ==
הקולנוע, ובייחוד סרטי פעולה וסרטי מדע בדיוני, מרבים להשתמש בגורדי שחקים כנושא או כתפאורה.
כתפאורה שימשו באופן מרהיב גורדי שחקים בסרט "מטרופוליס" (1927) כחלק מהדימוי של העיר העתידית, בראייה של אז. הסרט הציג מרחב עירוני כמעט אנכי, אפל ומנוכר לבני אדם. דימוי זה ניכר גם יותר מאוחר ב"בלייד ראנר" ובעיצוב העיר גות'אם סיטי מסדרת הקומיקס וסרטי באטמן. גורדי שחקים היוצרים עיר אנכית שלמה הופיעו גם בסרטי מדע בדיוני מאוחרים יותר, בהם "מלחמת הכוכבים" ו"האלמנט החמישי", ובהם הוצגו באור חיובי יותר אך לא התעלמו מתחלואיה של עיר שכולה גורדי שחקים בגבהים דמיוניים לחלוטין לעומת אלו הקיימים היום.
כנושא, הופיעו גורדי שחקים, חלקם אמיתיים וחלקם בדיוניים, בסרטים רבים. הסרט "המגדל הלוהט" משנת 1974 היה אחד הראשונים שהציגו גורד שחקים בסרט אסונות המתאר דרמה סביב שריפה קטלנית בבניין. גורדי שחקים הופיעו גם בסרטים ישנים יותר – הסרט "קינג קונג" מ-1933, למשל, התייחס לבניין האמפייר סטייט החדש שאך נחנך, והציג אותו לא רק כבניין אלא כסמל. סרטי אסונות אחרים מרבים להשתמש בגורדי שחקים כסמל וכפוטנציאל לאפקטים מרהיבים של הרס. כך עשו סרטים כגון "גודזילה", "היום השלישי" וסרטים רבים נוספים אשר השתמשו בהריסת גורדי שחקים כדי להציג קטסטרופה נוראית. במידה רבה, קריסת מגדלי התאומים בפיגועים ב-2001 הייתה התגשמות של סרטי אסונות אלה.
הסרט "הקפיצה הגדולה" מ-1994 שם דגש גדול על גורד השחקים, והציג את היבטיו החברתיים על ידי הצגת העוצמה המעמדית שבו (כגובה הקומות כך גובה הדרגה).
לעתים קרובות בסרטי מתח הגיבורים מנסים לטפס על מגדלים, דבר המשותף לדמויות של גיבורים אנושיים מוקצנים כבאטמן (שמטפס עליהם באמצעות רובה חבלים ודואה מהם באמצעות דאון-עטלף המשולב בגלימתו) וכאיתן האנת' במשימה בלתי אפשרית 3, וכן לגיבורי על כמו ספיידרמן הפועל בניו יורק. בסרט "משימה בלתי אפשרית 3" ובסרטים לא מעטים אחרים ישנן סצנות שבהן הם תלויים בין שמים לארץ כשהם נאחזים במגדל. קפיצה מגורדי השחקים היא דרך מרשימה (ובעלת ביסוס מה במציאות) להציג התאבדות של דמות כלשהי, הצונחת בנפילה חופשית אל מותה.


== גורדי שחקים בישראלעריכה ==

 ערך מורחב – גורדי שחקים בישראל
גורדי שחקים נמצאים כיום בערים מרכזיות רבות בישראל, כחלק מהליך העיור, העיבוי והציפוף של מרכזי הערים, המאפיין את כלל הערים בישראל, ובמיוחד ערי גוש דן. גורד השחקים הראשון בישראל, מגדל שלום, החזיק שנים ארוכות בתואר "גורד השחקים הגבוה בישראל" ואף היה גם הגבוה במזרח התיכון. מאז, בתהליך ארוך שנמשך למעלה מ-40 שנה, וביתר שאת משנות ה-90 של המאה ה-20 ואילך, מתרבים גורדי השחקים המתוכננים ונבנים כמעט בכל עיר מרכזית בישראל. התהליך, שהחל בתל אביב רבתי, החסרה שטחים פנויים לבנייה רוויה, המשיך והתרחב לשאר חלקי הארץ, וכיום ישנם גורדי שחקים מתוכננים וקיימים הגבוהים ביותר מ-100 מטרים ממגדל שלום.
בישראל היו בשנת 2010 למעלה מ-150 בניינים של למעלה מ-20 קומות, מהם שלושים וחמישה מעל ל-25 קומות ושמונה מעל ל-33 קומות (כ-140 מטרים). באותה עת היה מגדל משה אביב ברמת גן הבניין הגבוה ביותר.


== גורד השחקים הגבוה בעולםעריכה ==

רשימת המגדלים שנשאו בתואר "גורד השחקים הגבוה בעולם":
הערה: רשימה זו מתייחסת לבניינים בעלי קומות ולא לכל מבנה שהוא. עד שנת 1889 היו המבנים הגבוהים בעולם צריחיהן של הקתדרלות הגותיות ובראשן קתדרלת אולם שהתנשאה לגובה של 161 מ'. קתדרלת אולם הייתה גבוהה מכל בניין משרדים חדש עד שנת 1908. מגדל אייפל בפריז הושלם כבר ב-1889 וגובהו 324 מ' אך לרוב, אין מחשיבים אותו כבניין אלא כמבנה גבוה. מגדל אייפל היה המבנה הגבוה בעולם עד בנייתו של בניין האמפייר סטייט בניו יורק.


=== גורדי שחקים נוספים המחזיקים בשיאי גובהעריכה ===
מגדל משה אביב, רמת גן. גורד השחקים הגבוה ביותר בישראל (235 מטר).
מגדל השארד, לונדון. גורד השחקים הגבוה ביותר באירופה (306 מטר).
אקס-סיד 4000, טוקיו. המבנה הגבוה ביותר שתוכנן אי פעם למטרת בנייה בפועל. (מתוכנן לגובה 4,000 מטרים).
מגדל Q1, קווינסלנד, אוסטרליה. בניין המגורים הגבוה ביותר בעולם וגורד השחקים הגבוה ביותר בחצי הכדור הדרומי (275 מטר).
אנטנת הרדיו של ורשה, פולין. עד קריסתה ב-1991 הייתה המבנה הגבוה ביותר בעולם (646 מטר).


== ראו גםעריכה ==
גורדי שחקים בישראל
גורדי שחקים בלונדון
גורדי שחקים בניו יורק
רב קומות
מוזיאון גורדי השחקים


== קישורים חיצונייםעריכה ==
אתר המציג דיאגרמות ותרשימים של גורדי שחקים - SkyscraperPage
גורדי שחקים וכוחות טבע דינמיים - אתר עמלנט
פורום גורדי שחקים בתפוז - מכיל צילומים עדכניים של גורדי שחקים ברחבי הארץ
אתר גורדי השחקים העולמי
ישראל באתר גורדי השחקים העולמי

עמיר נהרי, הבניינים הגבוהים בעולם
נועם דביר, תוך עשור הוכפל מספר גורדי השחקים בעולם, באתר הארץ, 28 באפריל 2011
 רן לוי, לבנות את מנהטן בתימן - על גורדי שחקים, בתוכנית "עושים היסטוריה" באתר iCast‏, 15 בדצמבר 2011

גבעתיים, יש לך עוד: 10 המגדלים הגבוהים בעולם, באתר ynet‏, 3 בפברואר 2012
רן לוי, לא רק בגלל הרוח - על גורדי שחקים אתר הידען, 7 בפברואר 2012
 1,152 מטר ו-604 קומות: זה באמת הבניין הגבוה בעולם, באתר וואלה! NEWS‏, 2 בדצמבר 2015
 עבודת הקמה של גורד שחקים בניו יורק, 1929, בארכיון הסרטונים של Associated Press‏
 עבודת הקמה של גורד שחקים בניו יורק, 1930, בארכיון הסרטונים של Associated Press‏
 נחנך בניין אמפייר סטייט, הבניין הגבוה בעולם, 1931, בארכיון הסרטונים של Associated Press‏
The Skyscraper Museum - אתר האינטרנט של מוזיאון גורדי השחקים, ניו יורק (באנגלית)


=== רשימות מבנים בוויקיפדיה האנגליתעריכה ===
רשימת הבניינים הגבוהים בעולם (באנגלית)
רשימת בניינים בעלי 100 קומות ויותר (באנגלית)
רשימת המבנים הגבוהים בעולם (כל סוג מבנה) (באנגלית)