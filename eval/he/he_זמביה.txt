יים, ומזמינות נמוכה של בתי יולדות באזורים כפריים, שהתחבורה בהם משובשת.
תוחלת החיים בזמביה היא כ-35 שנים - אחת הנמוכות בעולם ופחות מחצי מהממוצע במערב. האוכלוסייה צעירה מאוד והגיל הממוצע הוא 16.5. אחד הגורמים העיקריים לתוחלת החיים הקצרה הוא מחלת האיידס: אחד מכל שישה אנשים בזמביה הוא נשא HIV. ב-1998 מתו בזמביה 98,000 איש ממחלת האיידס. המחלה היא הגורם העיקרי לכך שלמרות הילודה הגבוהה גידול האוכלוסייה עומד על 1.52% בלבד (נכון ל-2003), ויש חשש שהוא יהפוך לשלילי אם לא תיעצר התפשטות המגפה.
האוכלוסייה אורבנית יחסית לאפריקה. נכון לשנת 2003, התגוררו כ-65 אחוזים מן האוכלוסייה בכפרים ו-35 אחוזים בערים. שיעורם של יודעי קרוא וכתוב באוכלוסייה הבוגרת היה 80.6%, נתון גבוה יחסית לאפריקה.
בשנים הראשונות של המאה ה-21 גורשו מזימבבואה כל התושבים הלבנים על ידי הנשיא רוברט מוגאבה, רובם התיישבו בזמביה אשר קיבלה אותם בסבר פנים יפות.


== קישורים חיצוניים ==
The Zambian - פורטל זמבי (באנגלית)
זמביה, תקציר ונתונים סטטיסטיים באתר ספר העובדות על מדינות העולם של ה-CIA (באנגלית)
מאמר על המערכת הפוליטית בזמביה (באנגלית)
סוכנויות הידיעות, זמביה: הלך לעולמו הנשיא שהביא את הדמוקרטיה, באתר ynet‏, 19 ביוני 2011
אן זי. קוק, MCT, לישון עם היפופוטמים: מסע בספארי של זמביה, באתר nrg‏, 20 באוקטובר 2012
רן דגוני, ...וארבעת איי היציבות (טנזניה, זמביה, חוף השנהב ומלאווי), מעריב, 22 באפריל 1984


== הערות שוליים ==