עיר, והוא מהווה בסיס למספר רב של חברות תעופה בינלאומיות. הגישה ממנו אל העיר מתבצעת באוטובוס או ברכבת. תחנת הרכבת קורנבין היא התחנה המרכזית בעיר, וממנה יוצאות רכבות לכל שווייץ. בימים אלו נחפרת מתחת העיר מנהרת רכבת שתחבר את התחנה עם תחנה נוספת במזרח העיר, ממנה תתחבר המערכת לתשתית הרכבות של צרפת, מה שיאפשר הגעה של TGV לעיר וחיבורה לשאר ארצות מערב אירופה. בתוך העיר מתבצעת התנועה בטראם, סירות, טרוליבוסים, אוטובוסים, אופניים - לרוב על גבי תשתית ייעודית - ורכב פרטי.
בתחום העיר סכר אחד, ובסביבתה עוד שניים, והם מייצרים כעשרים אחוזים מצריכת החשמל בעיר.


== ז'נבה והיהודיםעריכה ==
היהודים הראשונים הגיעו לעיר בשנת 1779. עד מהרה התבססה קהילה יהודית קטנה בעיר קארוז' הסמוכה לז'נבה. בסביבות מחצית המאה התשע עשרה מתרחבת הקהילה, מוכרת על ידי השלטונות ומוקם בית הכנסת הראשון בשווייץ - בית הכנסת בית יעקב ז'נבה, באזור החדש של העיר. במשך השנים המשיכו יהודים להגיע לעיר, לרוב ממקומות מהם גורשו או בהם שררה אוירה אנטישמית: אלזס, פולין, רוסיה ולבסוף גרמניה הנאצית. החל מאמצע המאה העשרים חלה תנופה רצינית בפיתוח הקהילה: מוקמים בית כנסת, בית אבות יהודי ומרכז קהילתי, ולאחר מכן בית ספר יהודי.
כיום גרים כ - 5000 יהודים בז'נבה, אך לחלקם הגדול אין או כמעט ואין כל קשר לזהותם היהודית. מסיבות שונות מחולקים יהודי העיר בין שש קהילות שונות: הקהילה הרשמית, קהילת "היכל הנס", קהילה חרדית, בית חבד, כוילל, וקהילה רפורמית. פירוד זה מקשה על ארגון יוזמות גדולות וגורם למראית עין של מיעוט מתפללים בבתי הכנסת.


== קישורים חיצונייםעריכה ==
ז'נבה - אלגנטיות צרפתית בשווייץ, באתר GoTravel
אתר הקהילה היהודית בז'נבה