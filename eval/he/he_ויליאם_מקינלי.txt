קצר. הנשיא התמוטט, ומת ב-14 בספטמבר 1901, והיה בכך לנשיא האמריקני השלישי שנרצח בהתנקשות. צ'ולגוש לא נתן רקע אידאולוגי מעמיק למעשהו, ורק אמר שהוא "הרג את אויבם של האנשים הטובים... האנשים העובדים". לאחר משפט קצר הורשע צ'ולגוש, והוצא להורג בכיסא חשמלי, כחודשיים לאחר הרצח.
כרצח פוליטי, אם אכן היה לצ'ולגוש מניע שניתן להגדירו כפוליטי והוא לא היה קרבן למחלת נפש, היה הרצח כישלון מוחלט. הרצח הביא לגל של הסתה כנגד התנועה האנרכיסטית בארצות הברית, וגרם לכך שב-1903 העביר הקונגרס חוק האוסר את כניסתם של אנרכיסטים לארצות הברית, וזאת כסדק ראשון בעיקרון שהיה עד אז עיקרון מקודש, של זכות הכניסה החופשית. הנשיא הבא, תאודור רוזוולט, היה נשיא נמרץ ותקיף, שהמשיך במובנים רבים את מדיניותו של מקינלי. אם השפיע הרצח על ההיסטוריה (פרט להשפעה הפרסונלית בכך שהחל את תקופת כהונתו החשובה של רוזוולט), הרי שהשפיע בדיוק בכיוון ההפוך לרוח האנרכיסטית.
הר מקינלי, הגבוה בצפון אמריקה, היה קרוי על שמו משנת 1897 ועד 2015, עד כאשר שונה שמו של ההר בחזרה לשמו המקורי דנאלי, בהסכמתו של הנשיא ברק אובמה.‏


== לקריאה נוספת ==
ברברה טוכמן, המגדל הגאה, הוצאת דביר, 1998.


== קישורים חיצוניים ==

אורן הרמן, העכביש של הנשיא מקינלי, באתר הארץ, 6 במרץ 2013


== הערות שוליים ==