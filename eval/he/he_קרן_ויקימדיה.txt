תה שנה הוכר ארגון ראשון כקבוצה נושאית: "Amical Wikimedia"‏. קבוצה זו, שפעלה במשך חמש שנים עוד קודם להכרה בה על ידי קרן ויקימדיה, עוסקת בקידום השפה הקטלאנית במיזמי ויקימדיה.
מודל נוסף שאימצה קרן ויקימדיה לתמיכה בהתאגדויות מכונה "קבוצת משתמשים" ("User Groups")‏. "קבוצת משתמשים" מוגדרת כקבוצה של משתמשי-ויקיפדיה, התומכת ומקדמת את מיזמי קרן ויקימדיה מחוץ למרשתת, לרוב באזור גאוגרפי מוגדר, ופועלת לאיסוף ופיתוח מידע חינוכי ברישיון חופשי. ההכרה בהתארגנות כ"קבוצת משתמשים" נעשית לאחר קבלת המלצתו של גוף מתנדבים הפעיל בקרן ונקרא "Affiliations Committee", ודורשת עמידה בתנאים המוגדרים מראש. עד לשנת 2015 זכו למעלה מ-30 קבוצות להגדרה זאת. בין קבוצות המשתמשים פעילה קבוצה ממצרים ובמאי 2015 הכירה קרן ויקימדיה גם בקבוצת משתמשים בשם "קבוצת המשתמשים ויקימדיה לבאנט", המאגדת כותבים בוויקיפדיה מסוריה, לבנון, ירדן ו"פלסטין"‏.


== ראו גם ==
ויקימניה
translatewiki.net


== קישורים חיצוניים ==
קרן ויקימדיה - אתר הבית של הקרן
רשימת כל הצ'פטרים של קרן ויקימדיה, בוויקיפדיה האנגלית
רשימת אתרי האינטרנט של ויקימדיה בחלוקה לשפות


== הערות שוליים ==