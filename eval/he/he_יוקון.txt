נציה של קנדה. בדומה לשתי הטריטוריות, המשנה למושל אינו נציג של מלכת קנדה אלא עובד של השלטון הפדרלי. הבחירות הראשונות לבית המחוקקים של יוקון אירעו כבר בשנת 1978 כהכנה להקמת בית המחוקקים. מפלגת יוקון - מפלגה קונסרבטיבית פרוגרסיבית זכתה בבחירות אלה. בין השנים 1985 - 1992 שלטה בטריטוריה המפלגה הדמוקרטית החדשה של יוקון תחת הנהגתו של טוני פניקט, ושוב זכתה בבחירות של 1996 תחת הנהגתו של פירס מקדונלד. בשנת 2000 הובסה המפלגה הדמוקרטית החדשה של יוקון. והחל משנת 2002 שולטת במדינה המפלגה הליברלית של יוקון בהנהגתו של פאט דנקן. לטריטוריה יש נציג אחד בבית הנבחרים ונציג אחד בסנאט של קנדה. כיום לפי עמדתו של הממשל הפדרלי של קנדה מספר התושבים המועט של הטריטוריות אינו מצדיק הפיכתן לפרובינציה. טריטוריית יוקון מאפשרת נישואים חד מיניים בשטחה.


== קישורים חיצוניים ==

חוק יוקון 1898
חוק יוקון 2002
משרד התיירות של יוקון
אתר ממשלת יוקון