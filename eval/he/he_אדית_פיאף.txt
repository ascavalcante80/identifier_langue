ן ה-26. השניים שרו יחד את השיר "לשם מה נועדה האהבה" (A Quoi Ca Sert L'amour).
פיאף נפטרה בביתה שבדרום צרפת ב-10 או ב-11 באוקטובר 1963. היא הייתה בת 48 וסבלה מסרטן הכבד. תאריך מותה המדויק אינו ידוע, שכן ההודעה על מותה עוכבה כדי שניתן יהיה להעביר את גופתה לפריז ולקבור אותה שם. היא נקברה בבית הקברות פר לשז. הכנסייה הקתולית החרימה את הלוויה בגלל אורח חייה הלא מוסרי. למרות זאת ליוו אותה בדרכה האחרונה יותר ממאה אלף איש. ב-1970 נהרג בעלה תאו בתאונת דרכים, ונקבר לצידה.


== בתרבות ==
חייה הדרמטיים של פיאף, כמו גם שיריה, שימשו מצע למספר מחזות, וביניהם "פיאף" ו"פדם... פדם..." (שהועלה במספר גרסאות על הבמה בישראל). בקולנוע הושמעו שירים כמו "החיים בוורוד", "אינני מתחרטת על דבר" ו"המנון לאהבה" בעשרות סרטים וסדרות טלוויזיה. השיר "החיים בוורוד", במיוחד, הפך מעין סמל נוח וקל לזיהוי לכל דבר הקשור בצרפת, בין השאר בעקבות השימוש הנרחב בו בהקשר זה בסרט סברינה של בילי ויילדר. בשנת 1983 יצר הבמאי הצרפתי קלוד ללוש את הסרט "אהבתה של אדית פיאף" (Edit Et Marcel), שתיאר את קשריה המפורסמים של פיאף עם סרדן. בשנת 2007 הופיע הסרט "החיים בורוד" (La môme) ביוגרפיה מלאה של פיאף, שהיה לסרט היקר והמצליח ביותר בצרפת בכל הזמנים.


== קישורים חיצוניים ==
אדית פיאף, במסד הנתונים הקולנועיים IMDb (באנגלית)
אדית פיאף, באתר MOOMA
איתמר זהר, בלהבות התהילה, באתר הארץ, 15 במאי 2011
יונית טובי מתוך ההצגה פיאף
מרב יודילוביץ', 50 למות אדית פיאף: החיים בוורוד ושחור, באתר ynet‏, 10 באוקטובר 2013
גבי לוין, יובל למותה של אדית פיאף: מנפצים את המיתוס, באתר הארץ, 13 בנובמבר 2013

אסי גל, דרור לתשוקה: 7 עובדות שלא ידעתם על הזמרת אדית פיאף, באתר Xnet‏, 30 במאי 2015 


== הערות שוליים ==