תקופת הקונטר-רפורמאציה היהודים סבלו מגזרות שונות ובמאה ה-18 נחקקו חוקים שהגבילו את מספרם במדינה ואחד החוקים הוא שרק לבן הבכור מותר לשאת אישה.
בשנים 1782-1781 התפרסם כתב הסובלנות שהבטיח ברוח ההשכלה זכויות רבות ליהודים בקיסרות. בשנת 1803 חיו באוסטריה 332 משפחות יהודיות, וכ-87,000 ברחבי האימפריה.
בשנת 1848 מונה לקיסר פרנץ יוזף שנחשב אהוד מאד על היהודים. בסוף המאה ה-19 ובתחילת המאה ה-20 הייתה תקופה של פריחה תרבותית ליהודי המדינה. מעמד בינוני חדש ומשכיל, בעיקר, בעיר הבירה וינה תרם בצורה משמעותית לחיי הספרות, התיאטרון והמדע. בין החשובים שבהם: הפסיכואנליטקאי זיגמונד פרויד, והסופר ארתור שניצלר.
בזמן פלישת גרמניה הנאצית לאוסטריה בשנת 1938 היו בה 200,000 יהודים, כ-70,000 מהם ניספו בשואה.
לפי מפקד האוכלוסין של 2001 היו באוסטריה 8,140 יהודים רשומים, אף על פי שלפי ההערכות המספר האמיתי גבוה יותר.


== תרבותעריכה ==
לאוסטריה תרבות עשירה ומגוונת. בארץ תשע מכללות לאמנות, ואוניברסיטאות אחדות.
במהלך המאה ה-18 והמאה ה-19 ידעה אוסטריה התחדשות אומנותית ותרבותית, ועם האישים שפעלו בווינה נמנו פרויד ויונג, שילה וקלימט, הרצל ובובר. רבים מן המלחינים הגדולים של המוזיקה הקלאסית כמו מוצרט, ברהמס, היידן, בטהובן, שוברט, ברוקנר ומאהלר פעלו בה בזמן זה, ועדיין תוססת באוסטריה המסורת המוזיקלית בימינו.
לאוסטריה מסורת ארכיטקטונית עשירה, הבולטת בייחוד בערים כווינה וזלצבורג.
המטבח האוסטרי הושפע מהבישול הצ'כי, ההונגרי והגרמני וקיבל את דמותו העכשווית בימי האימפריה האוסטרו-הונגרית. בחבלי הארץ השונים של אוסטריה סגנונות בישול מקומיים שונים.


== לקריאה נוספתעריכה ==
האנציקלופדיה העברית, כרך א', תשי"א, החל מעמוד 958


== קישורים חיצונייםעריכה ==
אוסטריה, תקציר ונתונים סטטיסטיים באתר ספר העובדות על מדינות העולם של ה-CIA (באנגלית)
מידע פוליטי-חברתי מקיף על אוסטריה, באתר המכון הישראלי לדמוקרטיה
כתבות על יעדי טיול באוסטריה, באתר GoTravel
אוסטריה, באתר ספריית הקונגרס (באנגלית)


== הערות שולייםעריכה ==