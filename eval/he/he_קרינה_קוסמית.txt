ול מתחת לרף הפקת הפאיונים. לכן, קרינה קוסמית חוץ-גלקטית עם אנרגיה גבוהה מהרף לעולם לא תצפינה מכדור הארץ.
מספר תצפיות שנעשו על ידי ניסוי ה-AGASA מדדו קרינה קוסמית ממקורות מרוחקים עם אנרגיות גבוהות מגבול גס"ק. התצפית בחלקיקים אלו מכונה פרדוקס גס"ק או פרדוקס הקרניים הקוסמיות.
תצפיות אלו נראות כסותרות את תורת היחסות הפרטית ופיזיקת חלקיקים כפי שהן מובנות כיום. ישנם מספר הסברים אפשריים לתצפיות אלו שעשויים לפתור את הפרדוקס. ראשית, התצפיות יכולת להיות בשל תקלה במכשירים או פרשנות לא נכונה של הניסוי. שנית, הקרניים הקוסמיות יכולות היו להיות ממקורות קרובים (אף-על-פי שאין זה ברור אילו מקורות אלו היו יכולים להיות). הצעה נוספת מערבת חלקיקים מרובי אנרגיה שמגיבים בחולשה זה עם זה (למשל ניטרינים) שעשויים להווצר במרחקים גדולים ולאחר להגיב אזורית וליצור את החלקיקים שנצפו.
מספר תאוריות אקזוטיות קודמו כדי להסביר את התצפיות הללו, שהבולטת מביניהן היא יחסות מיוחדת כפולה.


== קרינה קוסמית אנומלית ==
קרינה קוסמית אנומלית היא קרינה קוסמית בעלת אנרגיות נמוכות להפליא. משערים שהיא נוצרת בקצה מערכת השמש שלנו, היכן שרוח השמש וההליוספירה נפגשות בחומר הבין-כוכבי. קרינה קוסמית גלקטית שפוגעת בחזית ההדף של רוח השמש יכולה להאט, ובכך להפוך לקרינה קוסמית אנומלית בעלת אנרגיה נמוכה.


== מצפי קרינה קוסמית ==
הצפייה בקרינה קוסמית נערכת בגלאים מיוחדים. בישראל ישנו גלאי קרינה קוסמית השוכן בקרוון על הר החרמון ומתופעל על ידי ד"ר לב פוסטילניק ממכללת עמק הירדן. לחללית אפולו 17 הוצמד גלאי קרינה קוסמית. מצפה הקרינה הקוסמית הגדול בעולם כיום הוא מצפה פייר אוגר בארגנטינה ובסין נבנה כיום מצפה הקרינה הקוסמית הגדול בעולם בינגבייאין שבטיבט.


== ראו גם ==
קרינת הרקע הקוסמית
חלקיק OMG


== קישורים חיצוניים ==
אתר נאס"א על ספקטרום הקרינה הקוסמית (באנגלית)
הערך קרניים קוסמיות באתר אסטרופדיה
אבי בליזובסקי, ‏הפוך את הטלפון הנייד לגלאי חלקיקים קוסמיים, באתר "הידען", 14 במרץ 2015