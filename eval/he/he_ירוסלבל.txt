ריפין. לכנסייה חמש כיפות-בצל, וכל החלל הפנימי מכוסה בפרסקות מהשנים 1680 - 1681 שבוצעו על ידי ציירים מקוסטרומה וציירים מקומיים. הפרסקות ערוכות בארבע קומות, והמרכזית מתארת את אליהו הנביא ואת תלמידו אלישע. מספר פרסקות מתארות את חיי היום-יום במאה ה-17.
כנסיית אפיפני (1684 - 1693) - הבניין נושא חמש כיפות ולו חזית לבנים אדומים. השטח הפנימי של הכנסייה מעוטר בציורים מהשנים 1692-1693.
שפת נהר וולגה כוללת מספר מבנים חשובים בסגנון הנאו-קלאסי, ביניהם בניין המטרופוליטן, כנסיית אליהו וטישן (1825 - 1831), מגדל וולגה (מגדל הגנה משנת 1685), שער וולגה ומכלול בית המושל.
מכלול קורובניצקי - כולל מספר כנסיות מהמאה ה-17 ומגדל פעמונים בגובה של 37 מטר.
כנסיית יוחנן המטביל (Церковь Иоанна Предтечи) עם 15 מגדלונים ופרסקות רבות שבוצעו בשנים 1694 - 1695. ליד הכנסייה נמצא מגדל הפעמון בגובה 45 מטר.
במנזר טולגסקי (Толгского монастыря) מבנים מהמאות ה-17 עד ה-19. המנזר, בין הוותיקים ברוסיה, הוקם בתחילת המאה ה-14 כמנזר גברים, אך כיום הוא מתפקד כמנזר לנשים.


== ערים תאומותעריכה ==
ארצות הברית ברלינגטון, ארצות הברית
פורטוגל קוימברה, פורטוגל
אנגליה אקסטר, אנגליה
גרמניה הנאו, גרמניה
פינלנד ייבסקילה, פינלנד
גרמניה קאסל, גרמניה
צרפת פואטייה, צרפת
איטליה פלרמו, איטליה


== קישורים חיצונייםעריכה ==

האתר הרשמי
מפת העיר
תמונות פנורמיות של ירוסלבל
תוכניות לפיתוח העיר