תפרצויות עזות – דוגמת פינטובו, וסומה שקרס ובקלדרה שלו נוצר וזוב – שגם הוא נחשב כבוי עד תחילת פעילותו בשנת 150 לפנה"ס לערך.
הר געש כבוי – הר געש שאינו מתפרץ עוד או שחלפו מיליוני שנים מאז התפרצותו האחרונה.
הרי געש הנוצרים במהלך התפרצות יחידה – ללא התפרצויות נוספות – נקראים "הרי געש מונוגנטיים", לעומת "הרי געש פוליגנטיים" המתפרצים שוב ושוב.


==== מיון מינרלוגיעריכה ====
הלבה הנפלטת בהתפרצות געשית שונה בהרכבה מהר געש אחד למשנהו. כשהלבה מכילה כמות יחסית גדולה יותר של סיליקה וקוורץ (לבה "חומצית"), היא נוטה להיות צמיגה יותר ולפרוץ בעוצמה גבוהה יותר.
לבה בסיסית – לבה בזלתית האופיינית להרי געש בהוואי
לבה בזלתית ואנדזיטית – אופיינית להרי געש כפוג'י
לבה בינונית – לבה אנדזיטית, אופיינית להרי געש כהר ריינייר
לבה אנדזיטית ודקיטית – אופיינית להרי געש כסנט הלנס
לבה חומצית – לבה דקיטית או ריוליטית, אופייני להרי געש כלאסן


== מבנים ותוצרים געשייםעריכה ==

מבנים רבים נוצרים מתחת להר הגעש, בתוכו, על מדרונותיו ובסביבתו:
תא מאגמה – מאגר של סלע מותך הנמצא מתחת להר הגעש.
צינור הזנה – צינור המוליך את המאגמה מתא המאגמה אל הלוע.
דיאטרם – הוא צינור הזנה רחב בראשו שנוצר מהתפוצצות גזים.
פקק געשי – התקרשות של מאגמה בתוך צינור ההזנה.
לוע – שקע שנוצר בפסגת הר הגעש כתוצאה מהתפרצות געשית, קצהו העליון של צינור ההזנה.
קלדרה – לוע שנוצר מהתמוטטות בשל היערמות חומר רב על הר הגעש והתרוקנות תא המאגמה.
מאר – לוע התפוצצות משנית.
חרוט טפיל – נוצר במורדות הר הגעש כתוצאה מהיווצרות צינור הזנה חדש לאחר שצינור ההזנה הקודם נסתם בפקק געשי.
גופי חדירה – המאגמה החודרת לסדקים בקרום יוצרת מגוון של גופי חדירה: סיל, בתולית, סדן, דייק ולקולית.
מערכת סדקים – סדקים הנפערים לאורך הר הגעש וסביבתו המהווים מוצא לזרמי לבה.
פומרולה – אדי מים ותערובת גזים המיתמרים מסדקים בהרי געש שלא בזמן התפרצות.
סולפטרה – נביעה של מים חמים עשירים בחומצה גופריתית.
מערות לבה – חללים גדולים הנוצרים מבועות ענקיות של גז ואדי מים אשר הלבה שהכילה אותם נקרשה סביבם.
צינור לבה – צינור הנוצר בזרם לבה כאשר הקרום החיצוני נקרש ועדיין מתקיימת בתוכו זרימה.
מנסרות בזלת – נוצרים מהתקררות איטית של לבה.
כיפה געשית – מבנה קמור הנוצר ממאגמה צמיגה מאוד הנדחפת על ידי לחץ גזים מתוך צינור ההזנה. אם המאגמה נקרשה בטרם נדחפה, היא תתרומם כערימת סלעים.


=== תוצרי הר געשעריכה ===

הלבה והאפר הגעשי הנפלטים מהר הגעש יוצרים תוצרים מגוונים בהרכבם ובצורתם:
אגלומרט – סלע געשי הנוצר מהצטברות טיפות ופצצות געשיות.
זכוכית געשית – מגוון סלעים אמורפיים הנוצרים מהתקררות מהירה של לבה.
סלעים געשיים – בזלת, טוף, סקוריה, פומיס.


=== תופעות געשיותעריכה ===
זרם פירוקלסטי – זרם צפוף של גזים לוהטים וטפרה הזורם במהירות גבוהה במורד הר הגעש.
נחשול פירוקלסטי – זרם פירוקלסטי בצפיפות נמוכה המכיל כמות גדולה של גז ביחס לחומר מוצק.
להאר – נחשול המורכב מאפר געשי מעורב במים הזורם כנהר ומתקשה כבטון.
מפולות – התפרצות געשית עזה ורעידות האדמה המתרחשות בשלביה השונים גורמות לזעזוע ולהרס מבני בהר הגעש. כתוצאה מכך נוצרות מפולות של קרקע וסלעים.
המסת קרחונים – החום הנוצר בסביבת הר הגעש כתוצאה מהתפרצות געשית ופליטת חומרים לוהטים גורם להמסת קרחונים בסביבתו הקרובה של הר הגעש.
מעיינות חמים – נביעה של מים חמים שמקורם בעומק קרום כדור הארץ.
גייזרים – מעיין חם המתפרץ בעוצמה ומעלה לאוויר עמוד של מים חמים וקיטור.


== תפוצהעריכה ==


=== בכדור הארץעריכה ===

כ-1,560 הרי געש שהתפרצו בהולוקן פזורים בכדור הארץ,‏ רבים מהם נמצאים במפגש בין לוחות טקטוניים – על הקרום היבשתי ועל הקרום האוקייני – וכמה מהם נמצאים במרכז לוחות. מסיב טאמו הוא הר הגעש הגדול ביותר, והוא שוכן על קרקעית האוקיינוס השקט מזרחית ליפן.
בהוואי – מאונה לואה, מאונה קיאה, קילוואה
באמריקה הצפונית – אוגוסטין, אוסורנו, הוד, סנט הלנס, ריינייר, קולימה, פופוקטפטל, פריקוטין, הר שסטה
באמריקה המרכזית - בארו, פקאיה, סרו נגרו, סנטה מריה, סן קריסטובל
באמריקה הדרומית - נוואדו דל רואיס, גלראס, טונגוראווה, ויאריקה, יאימה, לנין, פויווה-קורדון קאויה‏
באירופה – אטנה, אסקיה, וזוב, סטרומבולי, סירטסיי, וולקנו, סנטוריני, גרימסווטן
באפריקה – ארטה אלה, מרו, קילימנג'רו, קרתאלה, אול דויניו לנגאי
באסיה – אררט, ג'בל א-טייר, טמבורה, פוג'י, סמרו, פינטובו, קרקטואה, מראפי, גמאלמה, סקורג'ימה
באוסטרליה ובאוקיאניה – טונגרירו, הר טראנאקי, רואפהו
באנטארקטיקה – ארבוס


==== בארץ ישראלעריכה ====

בארץ ישראל לא מתרחשת כיום פעילות געשית. עם זאת, קיימים שרידים רבים לפעילות כזו בעבר:
קו התלים הישראלי – רצף של הרי געש ברמת הגולן, מהר רם בצפון ועד תל סאקי בדרום, שנוצר בעת הימצאות מעל לנקודה חמה בעבר. הרי הגעש בקו התלים נחשבים רדומים, להוציא התפרצות בודדת שאירעה באזור לפני כ-4,000 שנה.
בגליל התחתון – באזור זה קיימות עדויות לפעילות געשית, שקרני חיטין מהווה לה שריד.
בכרמל – שרידים להרי געש נמצאים בכרם מהר"ל, בהר אלון ובשפיה.
ברכס אום אל פאחם – נמצאי שרידים להרי געש שהיו פעילים לפני כ-100 מיליון שנה.
במכתש רמון – קיימים שרידים לפעילות געשית מלפני 120 מיליון שנה.
בערבה הדרומית – ליד אילת התקיימה פעילות געשית לפני 600 מיליון שנה.
בשומרון – ליד איתמר ברכס גדעונים נמצאו שרידים של הר געש.
בעפולה - ישנה סברה שגבעת המורה הייתה פעם הר געש פעיל בשל צורתה המחודדת של פסגת הגבעה ומריבוי אבני הבזלת על מדרונותיה.


=== במערכת השמשעריכה ===

בגופים שונים במערכת השמש קיימים הרי געש – חלקם פעילים וחלקם כבויים. שרידים לפעילות געשית בירח נמצאו בימות, שרבות מהן מהוות משטחי בזלת נרחבים. גם במאדים התקיימה פעילות געשית, שהשתמרה באולימפוס מונס – הר הגעש הגבוה ביותר במערכת השמש. קרוב ל-90% מפני השטח של נוגה נראים כמכילים לבה בזלתית קרושה חדשה יחסית ועל פניו נראים הרי געש נישאים. על איו, ירחו של צדק, מתנשא הר הגעש טוושטר (Tvashtar). זוהו הרי געש גם על טריטון – ירחו של נפטון, על אנקלדוס – ירח של שבתאי, ובגופים אחרים כגון אירופה, טיטאן, גנימד, מירנדה וקווה-וואר בחגורת קויפר.


== הרי געש ביהדותעריכה ==
איזכור מפורש להר געש מופיע בספר יהושע אודות מקום קבורתו של יהושע: "וַיִּקְבְּרוּ אֹתוֹ בִּגְבוּל נַחֲלָתוֹ, בְּתִמְנַת-סֶרַח אֲשֶׁר בְּהַר-אֶפְרָיִם, מִצְּפוֹן, לְהַר-גָּעַשׁ."‏ אף שהאגדה מספרת שההר געש באופן חד פעמי מפני שלא הספידו כראוי את יהושע לאחר מותו,‏ אין שום הוכחות שהמקום הנזכר הוא הר געש במובן המקובל בימינו, וכפי הנראה זהו שם של מקום.
הרי הגעש הוזכרו פעמיים בספר תהילים: "גַּע בֶּהָרִים וְיֶעֱשָׁנוּ" (קמ"ד, ה') ו"הַמַּבִּיט לָאָרֶץ, וַתִּרְעָד. יִגַּע בֶּהָרִים וְיֶעֱשָׁנוּ" (ק"ד, לב).
השו"ע פוסק שהרואה הר געש מתפרץ צריך לברך ברכת "שכוחו וגבורתו מלא עולם".


== ראו גםעריכה ==
וולקנולוגיה
התפרצות געשית
סביבת היווצרות
מספר הר געש
הר געש מורכב


== לקריאה נוספתעריכה ==
עקיבא פלכסר, גיאולוגיה, יסודות ותהליכים, אקדמון, 1992, ISBN 965-350-026-0
עמנואל מזור, גיאולוגיה בפטיש ישראלי, האוניברסיטה הפתוחה, 1994, ISBN 965-06-0276-3
שלמה שובאל, צפונות כדור הארץ, האוניברסיטה הפתוחה, 2006, ISBN 965-06-0872-9


== קישורים חיצונייםעריכה ==
כיצד פועל הר געש סרטון מאתר ה-BBC
כיצד פועלים הרי געש (באנגלית)
ארז גרטי, ‏נושא חודש מאי 2010 – הרי געש, באתר "דוידסון Online" של מכון דוידסון לחינוך מדעי‏, 29 אפריל 2010


== הערות שולייםעריכה ==