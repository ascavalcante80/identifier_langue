כדור הארץ יוצרים "ביוספרה". לרוב מאמינים כי ביוספרה זו החלה להתפתח לפני 3.5 מיליארד שנים. כדור הארץ הוא המקום היחיד בייקום שידוע כי יש בו חיים. כמה מדענים מאמינים כי ביוספורות דומות לכדור הארץ הן דבר נדיר.
הביוספרה מחולקת למספר ביומות, המאוכלסות על ידי בעלי חיים וצמחים שבהרחבה יש ביניהם קווי דמיון. על פני האדמה, קווי רוחב ראשיים וגובה מעל פני הים מפרידים בין ביומים שונים. באופן יחסי, ביומים יבשתיים בחוג הארקטי והאנטארקטי או בגבהים גבוהים שוממים מצמחים וחיות, בעוד שבממוצע, מגוון המינים הגבוה ביותר נמצא באזורי קו המשווה.


=== משאבי טבע ===
 ערך מורחב – משאב טבע

"משאבי טבע" הם חומרים ומרכיבים טבעיים בסביבה שהאדם משתמש בהם לתועלתו. בין משאבי הטבע אפשר למנות: קרקע, אוויר, מים, מזון, מינרלים, חומרי גלם, אזורי מחיה, צמחייה, בעלי חיים ומתכות. המונח משאבי טבע משמש גם לציון חומרים אותם צורכים אורגניזמים החיים בבית גידול מסוים.


=== סכנות טבעיות וסביבתיות ===


==== פגיעת אסטרואידים ====
קיצם של החיים על פני כדור הארץ יכול להגיע מפגיעה מקבוצת אסטרואידים בשם אסטרואידי אפולו. כרגע, האסטרואיד היחיד בעל פוטנציאל להתנגש בכדור הארץ הוא האסטרואיד אפופיס שצפוי להתקרב לכדור הארץ בשנת 2029, ולהתנגש בו ב-2036. אסטרואיד אחר יכול לפגוע בכדור הארץ הוא האסטרואיד 1950 DA שיש לו הסתברות של 1:4000 לפגוע בכדור הארץ ב-2880.


==== מחסור במשאבים ====
הרבה מדינות כיום, כולל ישראל, נמצאות במחסור מים. הרבה מדינות מפתחות דרכים שונות להשגת מים, כגון טכניקות להתפלת מי ים, בניית סכרים שונים לאגירת מים, טיהור שפכים, ועוד. לפי נתוני אתרים שונים, בערך 97% מהמים בעולם הם מים מלוחים (לכן התפלת מי ים היא הדרך החשובה ביותר), בערך 2% מהמים בעולם הם מים מתוקים הלכודים בקרחונים שבחלקים הצפוניים והדרומיים בעולם, ופחות מ-1% מהמים בעולם הם מי תהום. לכן, בשלב מסוים נצטרך למצוא עוד מקורות מים.
יערות גשם רבים בכל העולם וגם עצים רבים, נכרתים או נשרפים, מה שהורס את תהליך הפוטוסינתזה שלהם: יש יותר פחמן דו-חמצני באוויר ופחות חמצן. הדבר עלול לגרום לירידה באיכות האוויר במדינות רבות בעולם. אנשים מסוימים עלולים למות מחנק או מבעיית ריאות, והדבר עלול להזיק מאוד.


=== דמוגרפיה ===


== כדור הארץ בתרבות ==


=== אטימולוגיה ===
הסימול התקני של כדור הארץ הוא צלב המוקף בעיגול. סמל זה ידוע בשם "צלב הגלגל", "צלב השמש", "צלב אודין" או "צלב האישה". בתרבויות שונות היה לסימן זה משמעויות שונות, והוא מסמל כיום את נקודות המצפן, כדור הארץ והאדמה. גרסה נוספת של הסמל היא צלב בראש העיגול בדומה ל"Globus cruciger" סמל נוצרי לסמכות, ששימש גם כסמל אסטרונומי קדום של כדור הארץ.


=== השקפות מודרניות ===


=== בתרבות הפופולרית ===
הארץ התיכונה של ג'ון רונלד רעואל טולקין שוכנת בארדה שמעוצבת תחילה כאדמה שטוחה. עם זאת, לאחר שקיעתה של נומינור בסוף העידן השני, ואלינור (מקום משכנם של האלים) יוצאת מתחומי ארדה, וזו הופכת לכדור עגול.
בסדרה המדריך הטרמפיסט לגלקסיה הציע דאגלס אדמס כי כדור הארץ, כולל היצורים החיים עליו, הוא למעשה מחשב ענק שהוזמן על ידי העכברים. לאחר שקיבלו העכברים את התשובה לחיים, היקום וכל השאר היה עליהם לנסות למצוא את השאלה המתאימה לתשובה זו, ולשם כך נבנה כדור הארץ על ידי חברה לבניית פלנטות. כדור הארץ נהרס על ידי "ווגנים" משום שהוא מפריע להקמתה של אוטוסטרדה-בין חללית.
בקרב מספר סופרי פנטזיה כדור הארץ מקושר לכדורי ארץ או לפלנטות אחרות ביקומים מקבילים, ביניהם סדרת נרניה וחומריו האפלים.


== עתיד כדור הארץ ==

עתיד הפלנטה קשור קשר הדוק למחזור החיים של השמש. הליום המצטבר בליבת השמש יגרום לכך שכמות הקרינה המופצת מהשמש תגדל לאיטה. כמות קרינת השמש צפויה לגדול בכ-10% במשך ה-1.1 מיליארד השנים הבאות, ובכ-40% במהלך 3.5 מיליארד השנים הבאות. מודלים אקלימיים מצביעים על כך שגידול כזה בקרינה צפוי להוביל להשפעות נוראיות על החיים בכדור הארץ, כולל לדוגמה האפשרות של אובדן האוקיינוסים.
כחלק ממחזור החיים של השמש, היא צפויה להתרחב ולהפוך לענק אדום בעוד כ-5 מיליארד שנים. מודלים מצביעים על כך כי היא תתפשט עד לכ-99% מהמרחק למסלול הנוכחי כדור הארץ. עם זאת, עד אז מסלול כדור הארץ עשוי להתרחב עד פי 1.7 מהמסלול הנוכחי בגלל הירידה במסה של השמש. כך שייתכן שכדור הארץ לא יבלע על ידי השמש, אם כי רוב או כל החיים על פני הכדור צפויים להיכחד בגלל קרבת השמש לכדור הארץ. עם זאת מודלים מאוחרים יותר מראים כי ייתכן וכדור הארץ יבלע בשמש וייהרס בה בגלל השפעות של גאות וכבידה.


== ראו גם ==
דמוגרפיה של העולם
גאודזיה
מודל הארץ ככדור
מודל הארץ השטוחה
הדלדלות שכבת האוזון
אוזון
מזג אוויר
The Blue Marble
חיים מחוץ לכדור הארץ
נקודה כחולה חיוורת
בריאת העולם (יהדות)
מפה
גאוגרפיה
גאולוגיה
יבשת
הרים
ימים ואוקיינוסים
כח הכבידה
בליה
אקלים


== קישורים חיצוניים ==
אשכול כתבות על כדור הארץ, באתר "הידען"
שעון כדור הארץ יום/לילה
סלעים שגילם מוערך ב-4.28 מיליארד שנה התגלו בקוויבק שבקנדה, באתר אוניברסיטת מקגיל
יגאל גלילי, מי אמר שהעולם הוא כדור?, כמעט 2000 5, חורף 1995
אבי בליזובסקי, ‏האם יוכלו בני האדם לשלוח רובוטים למרכז כדור הארץ?, באתר "הידען", 22 במאי 2003
המכון למדעי כדור הארץ באוניברסיטה העברית
האנציקלופדיה של המכון למדעי כדור הארץ באוניברסיטה העברית
ארז גרטי, ‏נושא חודש מאי 2013 – כדור הארץ, באתר "דוידסון Online" של מכון דוידסון לחינוך מדעי‏, 1 במאי 2013


== הערות שוליים ==