ציא צווים שנגעו לענייניה הפנימיים. בתקופה המודרנית היגרו להולנד יהודים ממדינות אחרות. הולנד הייתה מדינה ליברלית בה נהנו היהודים מתחושת שויון.


=== יהודי הולנד בתקופת השואה ===
ערב מלחמת העולם השנייה היו בהולנד 140,000 יהודים ועליהם נוספו 30,000 פליטים יהודים מגרמניה הנאצית. מיד לאחר כניסת הכוחות הגרמנים אל הולנד במאי 1940, הוטלו על היהודים צווים והגבלות. כ־2,000 מהם ברחו וחלק מהאחרים הסתתרו. רבים נשלחו למחנות ריכוז בגרמניה ואל מחנות השמדה במזרח אירופה. בהולנד, על פי תעודות גרמניות, שהה כוח מוגבל של הוורמאכט, הצבא הגרמני.
מרבית ההולנדים היו בעלי מסורת ליברלית והיו עוינים לנאצים ולמדיניותם. ב-24 בפברואר 1941 הוכרזה שביתה כללית בעיר אמסטרדם במחאה על מדיניותם של הנאצים כלפי היהודים. אלפי הולנדים סייעו ליהודים להסתתר מפני הנאצים. על פי הערכות שונות כ-16 אלף יהודים בהולנד ניצלו מידי הנאצים הודות לסיוע זה. בהולנד תועדו מקרים רבים במיוחד של מסירות נפש למען היהודים. כך למשל, היחס בין מספר חסידי אומות העולם ההולנדים לבין גודל האוכלוסייה גבוה לאין ערוך מבכל מדינה אחרת. ראוי לציין במיוחד את הכפר ניולנדה, שאנשיו הסתירו יהודים באופן מאורגן.
הנאצים הקימו מספר מחנות ריכוז אליהם גורשו היהודים: במזרח הולנד ובצפונה במחנה וסטרבורק (הולנדית: Westerbork) ליד העיר חרונינגן (Groningen) אליה גורשו היהודים על ידי "המשטרה הירוקה" (Groene Politie). רובה של יהדות הולנד נספתה בשואה - 101,800 נפש, על פי האומדנים האחרונים.
כיום מתגוררים בהולנד כ־30,000 יהודים.


== חלוקה למחוזות ==
 ערך מורחב – מחוזות הולנד
הולנד מחולקת ל 12 מחוזות (פרובינציות):
חרונינגן (Groningen)
פריסלנד (Friesland)
דרנתה (Drenthe)
אובראיסל (Overijssel)
פלבולנד (Flevoland)
חלדרלנד (Gelderland)
אוטרכט (Utrecht)
צפון הולנד (Noord-Holland)
דרום הולנד (Zuid-Holland)
זיילנד (Zeeland)
צפון בראבנט (Noord-Brabant)
לימבורג (Limburg, הגייה מקומית: לימבורח)
כל מחוז מחולק לרשויות מקומיות (gemeenten), ובסך הכול הולנד מחולקת ל-483 רשויות מקומיות.
ממלכת הולנד כוללת גם מספר איים בים הקאריבי, הקרויים האנטילים ההולנדיים, שהיו בעבר קולוניות הולנדיות, וכיום הם מחוזות אוטונומיים: ארובה, בונייר וקורסאו והאי סנט מארטן.


== תרבות ==
בהולנד נולדו ציירים מפורסמים רבים. מבין ציירי המאה ה-17, תור הזהב של הרפובליקה ההולנדית, התפרסמו רמברנדט, יאן ורמיר, ואן סטין ואחרים. במאות ה-19 וה-20 התפרסמו וינסנט ואן-גוך, פיט מונדריאן, מוריץ קורנליס אשר והאן ואן מיגרן. פילוסופים מפורסמים כוללים את ארסמוס מרוטרדם וברוך שפינוזה. אף רנה דקארט התגורר בהולנד כמה עשרות שנים.


== קישורים חיצוניים ==
מידע פוליטי-חברתי מקיף על הולנד, באתר המכון הישראלי לדמוקרטיה
יונית אבני, ‏אוכל הולנדי: מוזגת החלב ואוכלי הבולבוסים, באתר GoTravel
טלי חרותי-סובר, תנו לנו את מה שהם לוקחים: כך נראה גן העדן של הצבעונים והעובדים, באתר TheMarker‏, 20 באפריל 2014


== הערות שוליים ==