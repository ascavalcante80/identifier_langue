ותחת בסטוקהולם תרבות האופניים.


== תרבות ==

בסטוקהולם שוכנים אתרי התרבות המרכזיים של שוודיה - בית האופרה, כנסיות עתיקות, אולמות קונצרטים ומוזיאונים רבים. עם המוסדות החשובים שמשכנם בעיר נמנים התזמורת הסימפונית של רדיו שוודיה והתזמורת הפילהרמונית המלכותית של סטוקהולם.
בית העירייה, מהמונומנטים המזוהים ביותר של העיר, הממוקם בפינתו הדרומית-מזרחית של האי קונגסהולמן, ובו נערך "נשף נובל" לאחר טקס חלוקת פרסי נובל בכל 10 בדצמבר.
ב-1998 בחר האיחוד האירופי את סטוקהולם ל"בירת התרבות האירופית" למשך אותה שנה.


=== השכלה גבוהה ===
לימודים גבוהים ומחקרים בתחום המדעים החלו להתפתח בסטוקהולם במאה ה-18, עם פתיחתם של מוסדות לימודיים ורפואיים ברחבי העיר, כמו מצפה הכוכבים של סטוקהולם. לימודי הרפואה בעיר החלו בשנת 1811 עם הקמתו של מכון קרולינסקה. המכון הטכנולוגי המלכותי (שוודית: Kungliga Tekniska Högskolan) נוסד ב-1827, והוא המוסד הגדול ביותר ללימודים גבוהים בטכנולוגיה בסקנדינביה, עם כ-13,000 סטודנטים. אוניברסיטת סטוקהולם נוסדה בשנת 1878, וניתן לה סטטוס אוניברסיטאי בשנת 1960. נכון ל-2008 לומדים בה כ-52,000 סטודנטים. בסטוקהולם פועלים גם מוסדות היסטוריים רבים כדוגמת המוזיאון השוודי להיסטוריה של הטבע, והגן הבוטני "ברגיאנסקה טרדגורדן". בית-הספר לכלכלה בסטוקהולם נוסד בשנת 1909, והוא אחד מהמוסדות הפרטיים היחידים ללימודים גבוהים בשוודיה.
האוניברסיטאות הבולטות הן:
אוניברסיטת סטוקהולם
המכון הטכנולוגי המלכותי
בית הספר לכלכלה של סטוקהולם


=== ספורט ===
סטוקהולם היא ביתם של מועדוני כדורגל בעלי שיעור בינלאומי, ביניהם א-אי-קו סולנה ומועדון הכדורגל יורגורדן.
דיג ושיט מפותחים ביותר כפעילויות פנאי.
ב-1912 אירחה העיר את האולימפיאדה החמישית בעת החדשה.


=== אתרים בעלי חשיבות ===
ארמון המלוכה של סטוקהולם
תיאטרון ארמון דרוטנינגהולם
מוזיאון ואסה - מציג את אניית המלחמה מהמאה ה-17 שטבעה בהפלגתה הראשונה
סקאנסן - המוזיאון הפתוח להיסטוריה שוודית
בית העירייה של סטוקהולם
המסגד הגדול בסטוקהולם


== הסכמי שיתוף פעולה ==
לעיר אין ערים תאומות, אך חתמה על הסכמי שיתוף פעולה עם הערים הבאות:
אלבניה טירנה, אלבניה
אוקראינה קייב, אוקראינה
קולומביה קאלי, קולומביה
בוסניה והרצגובינה סרייבו, בוסניה והרצגובינה
רוסיה סנקט פטרבורג, רוסיה
טורקיה איסטנבול, טורקיה
מונטנגרו פודגוריצה, מונטנגרו
איסלנד רייקיאוויק, איסלנד


== קישורים חיצוניים ==
אתר העיר באנגלית
אתר התיירות הרשמי
אתר חצר המלוכה (באנגלית)
רוית נאור, לא רק נובל: הכל על שטוקהולם, באתר nrg‏, 17 בדצמבר 2011
היימיש מקנזי, PandoDaily.com, סטארט-אפ סיטי: שטוקהולם בעקבות עמק הסיליקון, באתר TheMarker‏, ‏28 בנובמבר 2012
זיו ריינשטיין, שטוקהולם: החיים הבלונדיניים של השוודים, באתר ynet‏, 6 ביוני 2013


== הערות שוליים ==