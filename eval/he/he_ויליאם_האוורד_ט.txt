 זכה במקום השני, אלא פיגר אחרי רוזוולט והגיע למקום השלישי גם במספר הקולות וגם במספר האלקטורים.


== לאחר הנשיאות ==
לאחר תום כהונתו שימש טאפט כפרופסור למשפטים באוניברסיטת ייל וכנשיא לשכת עורכי הדין של ארצות הברית. הוא הרבה לכתוב מאמרים בנושאים ציבוריים ובעיקר בענייני משפט, והיה מתנגד חריף לחוק היובש.
ב-1921 מינה הנשיא וורן הארדינג את טאפט לנשיא בית המשפט העליון. במאמץ להפוך את עבודת בית המשפט ליעילה יותר, יזם טאפט בשנת 1925 חקיקתו של חוק המתיר לבית המשפט לתת עדיפות לנושאים בעלי חשיבות לאומית. טאפט כיהן כנשיא בית המשפט עד מותו ב-1930.
טאפט לא היה האחרון מבני משפחתו לעסוק בפוליטיקה. בנו, רוברט טאפט, היה חבר בסנאט של ארצות הברית. נכדו, רוברט טאפט ג'וניור היה אף הוא סנאטור. נכד נוסף של טאפט, ויליאם האוורד טאפט השלישי היה שגריר ארצות הברית באירלנד. נינו, רוברט טאפט השני, שימש כמושלה של אוהיו בין השנים 1999 - ל-2007, ונין נוסף שלו הוא בכיר במשרד החוץ של ארצות הברית.
לפי המסופר טאפט אהב מאד את עבודתו כנשיא בית המשפט העליון והיה משכים קום לעבודתו. לפני מותו הוא הצהיר שהוא לא זוכר שהוא אי פעם כיהן כנשיא ארצות הברית.


== קישורים חיצוניים ==