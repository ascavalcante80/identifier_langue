uise in die renaissance-boustyl, soos die Hôtel d’Assézat en die Hôtel de Bernuy.
Die Musée Georges Labit vertoon Romeinse, Egiptiese, Koptiese, Sjinese en Japanse kuns.
Die Musée Saint-Raymond naby die basiliek Saint-Sernin spog met 'n grafkelder uit die Romeinse en vroeë christelike tydperk. Die boonste verdiepings huisves argeologiese uitgrawings uit die stad en sy omgewing.
Die Cité de l’espace (Ruimtestad) behandel onder mer die geskiedenis van die ruimtevaart.


== Kultuur ==

Baie ou nywerheidsgeboue is herskep tot kulturele sentrums. Die ou slagpale dien sedert die negentigerjare as die setel van die Museum vir Moderne Kuns. Die ou watertoring huisves nou 'n fotogalery.
Die stad bestee sowat vyftien persent van sy jaarlikse begroting aan "Kultuur sonder grense", 'n ambisieuse kulturele fees. Alternatiewe feeste soos die musiekfees in die oewerpark van die Garonne geniet dieselfde aandag.


== Kookkuns ==
Tipiese plaaslike geregte is die Cassoulet, 'n bredie van wit boontjies en verskillende soorte vleis, wat met Confit d'oie - ingemaakte ganslewer en landworsies - bedien word, Terrine de foie gras ('n ganslewergereg) en Magret de canard (eendborsies met groen boontjies).
Violettes de Toulouse is gesuikerde viooltjies, wat ter versiering van plaaslike nageregte gebruik word. Viooltjieslikeur uit Toulouse is 'n drankspesialiteit.
Die Marché Victor Hugo is die sentrum van die plaaslike chocolatiers en kaaswinkels.


== Eksterne skakels ==
Die amptelike webwerf van Toulouse