nstens vyf massa-uitsterwings in die geskiedenis van lewe op aarde, en vier in die afgelope 3,5 miljard jaar waarin baie spesies binne ’n relatief kort tydperk verdwyn het. Een massa-uitsterwing was sowat 250 miljoen jaar gelede, toe ’n geskatte 90% van die bestaande spesies van dié tyd uitgewis is. Daar is ook bewyse dat daar sowat 270 miljoen jaar gelede ’n soortgelyke voorval was. In nog ’n mass-uitsterwing sowat 65 miljoen jaar gelede is dinosourusse en talle ander spesies uitgewis.
Volgens ’n 1998-opname onder 400 bioloë wat deur New York se Amerikaanse Museum van Natuurstudie gedoen is, het byna 70 persent van hulle geglo ons bevind ons in die vroeë stadiums van ’n mensveroorsaakte uitsterwing, bekend as die Holoseen-uitsterwing. Dieselfde persentasie het saamgestem met die voorspelling dat tot 20 persent van alle lewende bevolkings binne 30 jaar (teen 2028) kan uitsterf. Die bioloog E.O. Wilson het in 2002 geskat dat as die mens sy verwoesting van die biosfeer voortsit, die helfte van alle spesies binne 100 jaar uitgestorwe sal wees. Daar word ook geskat dat die huidige tempo van uitsterwings tussen 100 en 1 000 keer so vinnig is as die gemiddelde tempo in die evolusionêre tydskaal van die aarde.


== Verwysings ==
 Hierdie artikel is vertaal uit die Engelse Wikipedia


== Eksterne skakels ==
Committee on recently extinct organisms
Recently Extinct Animals
H.E. Strickland's The Dodo and its Kindred (Londen: 1848), a study of three extinct bird species  Linda Hall Library
Sepkoski's Global Genus Database of Marine Animals
 Wikimedia Commons het meer media in die kategorie Uitsterwing.