e land gemiddeld net 180 km wyd is. Die nouste punt op die vasteland is 90 km breed en die wydste punt is 440 km breed. Die kus word in die suide deur fjorde, inlate, kanale, draai skiereilande en eilande, waarvan Chiloé-eiland die grootste is, oorheers, en streek tot die Straat van Magellaan, wat Vuurland (Tierra del Fuego) van die vasteland skei. Die ylbevolkte noorde van die land is gekenmerk deur die Atacamawoestyn.
Die totale lengte van die grenslyn is 6 329 km, daarvan vorm 3 141 km die gemeenskaplike grens met Argentinië in die ooste. In die noorde word Chili deur Peru (160 km) en in die noordooste deur Bolivië (861 km) begrens.
Die grootste metropolitaanse gebied is die hoofstad Santiago de Chili, waar 40% van die bevolking saamgetrek is. Ander groot stede is Valparaíso, Concepción, La Serena, Antofagasta en Temuco.


=== Gebiede ===
Chili bestaan uit 15 gebiede, 54 provinsies en 346 distrikte. Chili maak aanspraak op ’n gedeelte van Antarktika (Antártica Chilena), alhoewel hierdie vasteland algemeen as supranasionaal en besit van die wêreldgemeenskap beskou word.

(1) insluitend Antártica Chilena, met ’n totale oppervlakte van 1 382 554,8 km²


=== Metropolitaanse gebiede ===


== Demografie ==

Volgens die amptelike skatting van 2015 het Chili ’n bevolking van sowat 18 000 000 gehad. Omstreeks 85% is in stedelike gebiede saamgetrek en 40% in die metropolitaanse gebied van Santiago de Chile. Daar word verwag, dat Chili se bevolking tot 2020 op sowat 20,2 miljoen sal styg.
Chili se bevolking is ’n mengsel van verskillende etniese groepe, hoofsaaklik die afstammelinge van Europese setlaars wat ongeveer 52,7% van die bevolking uitmaak. Golwe van Europese immigrante het in die laat 19de eeu en vroeë 20ste eeu in Chili aangekom. Onder andere: Britte, Duitsers, Franse, Iere, Italianers, Kroate, Nederlanders, Pole, Russe, Serwiërs en Spanjaarde, asook ’n kleiner aantal immigrante uit die Midde-Ooste, waarvan veral Palestyne. Danksy die ekonomiese opswaai het tale immigrante vanuit die buurlande Argentinië, Bolivië en Peru na Chili gestroom.
Die oorspronklike bevolking van Indiane maak ongeveer 3,2% van die totale bevolking uit, hoofsaaklik Mapuche. Die belangrikste inheemse tale is Aymara (20 000), Mapuche (250 000), Quechua (8 200) en Rapa Nui (2 600), waarvan Aymara en Quechua oorwegend in die noorde en Mapuche in die suide van Chili gepraat word, terwyl Rapa Nui op Paaseiland gepraat word. Met die Spaanse verowering van Chili het Spaans die lingua franca van Chili geword. Duits word veral in die suide van Chili deur sowat 20 000 afstammelinge van Duitse immigrante gepraat.
Die Rooms-Katolieke Kerk word deur die staat ondersteun, hoewel dit nie ’n amptelike godsdiens is nie. Behalwe vir die katolieke (70%), is daar ’n aantal Jode (0,4%) en Protestantse gelowe (15,1%).


== Verwysings ==


== Bronne ==
(en) Collier, Simon; William F. Sater (1996). A History of Chile, 1808–1894. Cambridge University Press. 
(en) Drake, Paul W.; andere (1994). Chile: A Country Study. Library of Congress. 
(en) Galdames, Luis (1941). A History of Chile. University of North Carolina Press. 
(en) Lovemen, Brian (2001). Chile: The Legacy of Hispanic Capitalism, 3de, Oxford University Press. 
(en) Recor, John L. (2003). The History of Chile. Greenwood Press. 


== Eksterne skakels ==

Algemene inligting
(en) Toerismeïnligting oor Chili op Wikivoyage
(es) Chile.com
(en) Chile Explorer
(es) Beelde
(en) Verskeie skakels deur LANIC versamel
Regeringsbronne
(en) (es) (pt) (zh) Amptelike webwerf van Chili
(es) Regering van Chili
(es) Presidentskap van Chili
(es) Ministerie van Binnelandse Sake
(es) Ministerie van Buitelandse Sake
(es) Kongres van Chili
(es) Senaat van Chili
(es) Huis van Verteenwoordigers
(es) Nasionale Bibliotek van die Kongres
(es) Regsprekende Gesag van Chili