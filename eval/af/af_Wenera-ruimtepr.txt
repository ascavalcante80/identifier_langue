erwyl hulle ontwerp is om net 32 minute te oorleef. Die landingstuie het data na die busse gestuur, wat dit na die aarde herlei het.


=== Wenera 15 en 16 ===
Wenera 15 en 16 was soortgelyk aan die vorige tuie, maar die landingstuie is vervang met radartoerusting om foto's van die oppervlak te neem. Radar was nodig om deur Venus se digte wolke te dring.


=== Wega-verkenningstuie ===
Die Wega-verkenningstuie na Venus en Halley se Komeet is in 1985 gelanseer. Die Wenera-ontwerp is weer gebruik, insluitende die landingstuie, maar hulle het ook atmosferiese ballonne gehad wat twee dae lank data na die aarde gestuur het.


== Wetenskaplike bevindings ==
Baie wetenskaplike bevindings is gemaak danksy die data van die Wenera-program. Deur die radarbeelde van die oppervlak te bestudeer wat deur Wenera 15 en 16 gestuur is, was dit byvoorbeeld moontlik om af te lei dat die riwwe en slote op Venus se oppervlak veroorsaak is deur tektoniese verskuiwings.


== Verwysings ==


== Eksterne skakels ==

Die Sowjet-verkenning van Venus
Katalogus van Sowjet-beelde van Venus
Beelde van Wenera 9, 10, 13 en 14 van die oppervlak van Venus

Hierdie artikel is vertaal vanuit die Engelse Wikipedia