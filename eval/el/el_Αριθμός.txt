μών σε μια δεδομένη κατεύθυνση είναι αξίωμα να συγκλίνει προς το αντίστοιχο ιδανικό σημείο. Αυτό είναι στενά συνδεδεμένο με την ιδέα των μηδενιζόμενων σημείων σε ένα σχέδιο προοπτικής.


=== Μιγαδικοί αριθμοί ===
Η πρώτη φευγαλέα αναφορά σε τετραγωνικές ρίζες αρνητικών αριθμών έγινε στο έργο του μαθηματικού και εφευρέτη Ήρωνα τον 1ο μ.Χ. αιώνα, όταν εξέτασε τον όγκο ενός ανέφικτου κόλουρου πυραμίδας. Αυτές έγιναν πιο σημαντικές, όταν τον 16ο αιώνα ανακαλύφθηκαν οι κλειστοί τύποι για τις ρίζες των πολυωνύμων τρίτου και τέταρτου βαθμού από Ιταλούς μαθηματικούς όπως ο Niccolo Fontana Tartaglia και ο Gerolamo Cardano. Σύντομα έγινε αντιληπτό ότι αυτοί οι τύποι, ακόμη και αν μόνο ένας αφορούσε πραγματικές λύσεις, μερικές φορές απαιτούσαν τη χρήση τετραγωνικών ριζών αρνητικών αριθμών.
Αυτό ήταν διπλά ανησυχητικό, δεδομένου ότι δεν θεωρούσαν ακόμη ότι οι αρνητικοί αριθμοί βρίσκονται στο στέρεο έδαφος . Όταν ο Ρενέ Ντεκάρτ επινόησε τον όρο «φαντασιακό» για τις ποσότητες αυτές το 1637, τον θεωρούσε υποτιμητικό. (Βλέπε Φανταστικός αριθμός.) Μια άλλη πηγή σύγχυσης είναι ότι η εξίσωση

φαίνεται ασυνήθιστα ασυμβίβαστη με την αλγεβρική ταυτότητα

η οποία ισχύει για θετικούς πραγματικούς αριθμούς a και b, και επίσης χρησιμοποιείται σε υπολογισμούς μιγαδικών αριθμών με ένα από τα a, b θετικό και το άλλο αρνητικό. Η λανθασμένη χρήση αυτής της ταυτότητας, καθώς και της σχετική ταυτότητα

στην περίπτωση που και οι δύο a και b είναι αρνητικοί ταλαιπώρησαν τον Όιλερ. Η δυσκολία αυτή τον οδήγησε τελικά στη σύμβαση να χρησιμοποιεί το ειδικό σύμβολο i στη θέση του  για να προφυλαχθεί από αυτό το λάθος.
Ο 18ος αιώνας έδειξε το έργο των Αβραάμ ντε Μουάβρ και Λέοναρντ Όιλερ. Ο τύπος του Μουάβρ (1730) αναφέρει:

και ο τύπος του Όιλερ για τη μιγαδική ανάλυση αναφέρει :

Η ύπαρξη των μιγαδικών αριθμών δεν ήταν πλήρως αποδεκτή μέχρι που ο Caspar Wessel περιέγραψε τη γεωμετρική τους ερμηνεία το 1799. Ο Καρλ Φρίντριχ Γκάους το αναβίωσε και το διέδωσε αρκετά χρόνια αργότερα, και ως εκ τούτου η θεωρία των μιγαδικών αριθμών έλαβε μια σημαντική επέκταση. Η ιδέα για τη γραφική παράσταση των μιγαδικών αριθμών είχε εμφανιστεί, όμως, ήδη από το 1685, στο De Algebra tractatus του John Wallis.
Επίσης το 1799, ο Gauss έδωσε την πρώτη γενικά αποδεκτή απόδειξη του θεμελιώδους θεωρήματος της άλγεβρας, που δείχνει ότι κάθε πολυώνυμο στους μιγαδικούς αριθμούς έχει ένα πλήρες σύνολο λύσεων σε εκείνο το επίπεδο. Η γενική αποδοχή της θεωρίας των μιγαδικών αριθμών οφείλεται στους άθλους των Ωγκυστέν-Λουί Κωσύ και Νιλς Χένρικ Άμπελ και ιδιαίτερα στον τελευταίο, ο οποίος ήταν ο πρώτος που χρησιμοποίησε με τόλμη μιγαδικούς αριθμούς με επιτυχία .
Ο Gauss μελέτησε τους μιγαδικούς αριθμούς με τη μορφή α + βi, όπου α και β είναι ακέραιοι, ή ρητοί (και i είναι μία από τις δύο ρίζες του x2 + 1 = 0). Ο μαθητής του, Gotthold Eisenstein, μελέτησε τον τύπο a + bω, όπου ω είναι μία μιγαδική ρίζα της x3 − 1 = 0. Άλλες τέτοιες κλάσεις (που ονομάζονται κυκλοτομικά σώματα) των μιγαδικών αριθμών προκύπτουν από τις ρίζες της μονάδας xk − 1 = 0 για μεγάλες τιμές του k. Αυτή η γενίκευση οφείλεται σε μεγάλο βαθμό στον Ernst Kummer, ο οποίος εφηύρε επίσης τους ιδανικούς αριθμούς, οι οποίοι εκφράστηκαν ως γεωμετρικές οντότητες από τον Felix Klein το 1893. Η γενική θεωρία των σωμάτων αναπτύχθηκε από τον Εβαρίστ Γκαλουά ο οποίος μελέτησε τα σώματα που δημιουργούνται από τις ρίζες κάθε πολυωνυμικής εξίσωσης F(x) = 0.
Το 1850 ο Victor Alexandre Puiseux έκανε το βασικό βήμα για τη διάκριση μεταξύ των πόλων και των σημείων διακλαδώσεως, και εισήγαγε την έννοια των βασικών χαρακτηριστικών σημείων. Αυτό οδήγησε τελικά στην έννοια του εκτεταμένου μιγαδικού επιπέδου.


=== Πρώτοι αριθμοί ===
Οι πρώτοι αριθμοί έχουν μελετηθεί σε όλη την καταγεγραμμένη ιστορία. Ο Ευκλείδης αφιέρωσε ένα βιβλίο από τα Στοιχεία για τη θεωρία των πρώτων αριθμών. Σε αυτό απέδειξε την απειρία των πρώτων αριθμών και το Θεμελιώδες θεώρημα αριθμητικής και παρουσίασε τον Αλγόριθμος του Ευκλείδη για την εύρεση του μέγιστου κοινού διαιρέτη δύο αριθμών.
Το 240 π.Χ., ο Ερατοσθένης χρησιμοποίησε το Κόσκινο του Ερατοσθένη για να απομονώσει γρήγορα τους πρώτους αριθμούς. Αλλά η περαιτέρω ανάπτυξη της θεωρίας των πρώτων αριθμών στην Ευρώπη χρονολογείται στην Αναγέννηση και στις μετέπειτα εποχές.
Το 1796, ο Adrien-Marie Legendre υπέθεσε το Θεώρημα πρώτων αριθμών που περιγράφει την ασυμπτωτική κατανομή των πρώτων αριθμών. Άλλα αποτελέσματα σχετικά με την κατανομή των πρώτων αριθμών περιλαμβάνουν την απόδειξη του Euler ότι το άθροισμα των αντίστροφων των πρώτων αριθμών αποκλίνει, και η Εικασία του Γκόλντμπαχ η οποία ισχυρίζεται ότι κάθε αρκετά μεγάλος άρτιος αριθμός είναι το άθροισμα των δύο πρώτων. Μια άλλη εικασία σχετικά με την κατανομή των πρώτων αριθμών είναι η εικασία του Riemann, που διατυπώθηκε από τον Μπέρναρντ Ρίμαν το 1859. Το θεώρημα των πρώτων αριθμών τελικά αποδείχθηκε από τους Jacques Hadamard και Charles de la Vallée-Poussin το 1896. Οι εικασίες του Γκόλντμπαχ και του Riemann ακόμη και σήμερα δεν έχουν αποδειχθεί αλλά και δεν έχουν απορριφθεί.


== Δείτε επίσης ==

Ελληνικό σύστημα αρίθμησης
Ρωμαϊκοί αριθμοί
Φυσική σταθερά
Φυσικός αριθμός
Ακέραιος αριθμός
Ρητοί και άρρητοι αριθμοί
Αλγεβρικοί και υπερβατικοί αριθμοί
Πραγματικός αριθμός
Φανταστικός αριθμός
Μιγαδικός αριθμός
Πληθικός αριθμός συνόλου
π
e (αριθμός του Όιλερ)


== Παραπομπές ==

Suppes, Patrick (1972). Axiomatic Set Theory. Courier Dover Publications, σελ. 1. ISBN 0-486-61630-4. 
Weisstein, Eric W., "Integer" από το MathWorld.
«Historia Matematica Mailing List Archive: Re: [HM] The Zero Story: a question». Sunsite.utk.edu. 1999-04-26. http://sunsite.utk.edu/math_archives/.http/hypermail/historia/apr99/0197.html. Ανακτήθηκε στις 2012-01-30. 
«Historia Matematica Mailing List Archive: Re: [HM] The Zero Story: a question». Sunsite.utk.edu. 1999-04-26. http://sunsite.utk.edu/math_archives/.http/hypermail/historia/apr99/0197.html. Ανακτήθηκε στις 2012-01-30. 
Staszkow, Ronald; Robert Bradshaw (2004). The Mathematical Palette (3rd ed.). Brooks Cole, σελ. 41. ISBN 0-534-40365-4. 
Selin, Helaine, επιμ. (2000). Mathematics across cultures: the history of non-Western mathematics. Kluwer Academic Publishers, σελ. 451. ISBN 0-7923-6481-3. 
Bogomolny, A.. «What's a number?». Interactive Mathematics Miscellany and Puzzles. http://www.cut-the-knot.org/do_you_know/numbers.shtml. Ανακτήθηκε στις 11 July 2010. 


== Εξωτερικοί σύνδεσμοι ==

Nechaev, V.I. (2001), «Number», στο: Hazewinkel, Michiel, Encyclopedia of Mathematics, Springer, ISBN 978-1-55608-010-4, http://www.encyclopediaofmath.org/index.php?title=Number 
Tallant, Jonathan. «Do Numbers Exist?». Numberphile. Brady Haran. http://www.numberphile.com/videos/exist.html. 
Important Concepts and Formulas - Numbers
Mesopotamian and Germanic numbers
BBC Radio 4, In Our Time: Negative Numbers
'4000 Years of Numbers', lecture by Robin Wilson, 07/11/07, Gresham College (available for download as MP3 or MP4, and as a text file).
[1]
«What's the World's Favorite Number?». 2011-06-22. http://www.npr.org/blogs/krulwich/2011/07/22/138493147/what-s-your-favorite-number-world-wide-survey-v1. Ανακτήθηκε στις 2011-09-17. ; «Cuddling With 9, Smooching With 8, Winking At 7». 2011-08-11. http://www.npr.org/templates/transcript/transcript.php?storyId=139797360. Ανακτήθηκε στις 2011-09-17.