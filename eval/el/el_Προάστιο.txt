προσιτή σχεδόν σε κάθε οικογένεια, ενώ ακόμη και οι οικογένειες με χαμηλά εισοδήματα προσπαθούν να σπουδάσουν τα παιδιά τους, που διεκδικούν ένα καλύτερο μέλλον και παρατηρούνται μετακινήσεις πληθυσμού προς τα ανατολικά. Αντιθέτως, οι πεπαλαιωμένες γειτονιές δεν ευνοούνται από κανένα σχεδόν πρόγραμμα ανάπλασης και χάνουν σταδιακά την αξία τους. Αργότερα δέχονται πληθυσμό από την επαρχία, ενώ κατά τη δύση του 20ου αιώνα δέχεται οικονομικούς μετανάστες και καθίσταται πόλη πολυφυλετική. H μικρή όμως και φιλήσυχη Αθήνα, καθίσταται πλέον μια πόλη μεγάλη και αντιμετωπίζει προβλήματα των μεγαλουπόλεων. Η καχυποψία των Αθηναίων απέναντι στους οικονομικούς μετανάστες, τα πρωτόγνωρα περιστατικά εγκληματικών ενεργειών από την αύξηση του πληθυσμού και τις εισοδηματικές αποκλίσεις, εξωθεί τις εύπορες οικογένειες όλο και πιο μακρυά από το κέντρο και τους Αθηναίους της δυτικής ζώνης προς τα ανατολικά. Πολλές δυτικές συνοικίες γνωρίζουν απροσδόκητο αστικό μαρασμό, ενώ η ανεργία αρχίζει να ανεβαίνει. Παρά ταύτα, τα τραπεζικά ιδρύματα επιδιώκουν προσέγγιση του μέσου όρου πιστωτικής επέκτασης της ΕΕ. και συνεχίζουν τη διείσδυση ακόμη και σε οικονομικά ασθενείς οικογένειες.

Οι Ολυμπιακοί Αγώνες του 2004 αφήνουν σημαντικά συγκοινωνιακά και λοιπά έργα ως παρακαταθήκη, ενώ οι επεκτάσεις των σιδηροδρόμων και των αυτοκινητοδρόμων ωθούν πολλές οικογένειες σε τόπο μόνιμης κατοικίας, μακρυά από την εργασιακή τους έδρα. Παράλληλα, οι σκληρά εργαζόμενοι οικονομικοί μετανάστες βελτιώνουν την οικονομική τους κατάσταση και μετακινούνται πιο βόρεια, στα άλλοτε προάστια των Αθηνών, ενώ οι πιο εύρωστες και οικονομικά ενεργές οικογένειες ωθούνται έξω από το λεκανοπέδιο για μόνιμη κατοικία σε μέχρι πρότινος παραθεριστικά κέντρα. Την εξάπλωση αυτή ευνοεί η μεγάλη πεδιάδα των Αθηνών, η οποία όμως καλύπτεται πλήρως.
Πολλά και τα σφάλματα που πραγματοποιούνται λόγω του κατακερματισμού των δήμων και της ασυνεννοησίας. Την πρόληψη μιας τέτοιας δυσλειτουργίας αποσκοπεί να προλάβει το Σχέδιο Καποδίστριας Β, καθώς προτείνονται πολλές συνενώσεις μικρών προαστιακών δήμων, σε μικρές εύρωστες και λειτουργικές πόλεις, στα πρότυπα του Καναδά. Παρά ταύτα, η πυκνότητα δόμησης για τα ελληνικά δεδομένα διαφέρει αρκετά από τα τυποποιημένα προάστια των αυτόνομων οικογενειακών κατοικιών των ΗΠΑ και την υψηλή τους αισθητική. Δε βοηθά και η έλλειψη οικοδομήσιμης γης στην Ελλάδα, λόγω του ορεινού της χαρακτήρα, ενώ παρατηρείται πιο πυκνή δόμηση και μεικτή εμπορική και οικιστική χρήση.

Πλέον, η μητρόπολη διαχωρίζεται στο κεντρικό, το δυτικό, το βορειοανατολικό και το νοτιοανατολικό λεκανοπέδιο. Οι υψηλότερες αντικειμενική αξία καταγράφονται στην παραλιακή (νότια προάστια) και συγκεκριμένα στο Καβούρι, στο ιστορικό κέντρο των Αθηνών και στο Ψυχικό, στα βόρεια προάστια. Συνεπώς, υπάρχει ένα μεικτό μοντέλο ακριβού ιστορικού κέντρου και ακριβών προαστίων, με διαφοροποιήσεις στα δημογραφικά χαρακτηριστικά. Παρόμοιες αξίες καταγράφονται στη βορειοανατολική και νοτιοανατολική Αττική, ενώ ορισμένες υποβαθμισμένες γειτονιές του κέντρου ανακαινίζονται και βελτιώνεται το βιοτικό επίπεδο των κατοίκων τους.
Παρόμοια στοιχεία παρουσιάζονται και στις άλλες μητροπόλεις της Ελλάδος, όπως για παράδειγμα στη Θεσσαλονίκη, με ένα ακριβό ιστορικό κέντρο, πυκνοδομημένους δυτικούς συνοικισμούς και εύρωστους ανατολικούς συνοικισμούς.


== Κυκλοφοριακά Προβλήματα ==
Τα προάστια αντιμετωπίζουν ορισμένες φορές κυκλοφοριακή συμφόρηση και περισσότερο χρόνο για τις μετακινήσεις, απ' ότι παραδοσιακές γειτονιές των πόλεων, καθώς απομακρύνεται ο κυκλοφοριακός φόρτος από τις γειτονιές των προαστίων. Αυτό οφείλεται πιθανώς στην αναγκαστική χρήση των ΙΧ, λόγω της μειωμένης λειτουργίας λεωφορειογραμμών σε απομακρυσμένες και αραιοκατοικημένες περιοχές, μεγαλύτερες απόστασης λόγω της φιλοσοφίας των προαστίων και της οδικής ιεραρχίας που εμποδίζει τη διάχυση του φόρτου ομοιόμορφα σε όλους τους δρόμους, απ' ότι το παραδοσιακό ρυμοτομικό πλέγμα. Συνήθως, τα σύγχρονα προάστια σχεδιάζονται με κυκλική ρυμοτομία, συνοικιακές παρόδους και οδικούς αποκλεισμούς, ώστε να αποτρέπουν την ταχεία διέλευση.
Στο προαστιακό σύστημα, οι περισσότερες μετακινήσεις από το ένα τμήμα της πόλης στο άλλο απαιτεί την είσοδο των αυτοκινήτων σε μια συλλεκτήριο οδό, ανεξάρτητα από το πόσο κοντινή ή μακρινή η απόσταση αυτή είναι. Το γεγονός αυτό επιβαρύνεται από την ιεραρχία των οδών, όπου ολόκληρες γειτονιές ή και τμήματα γης είναι εξαρτώνται αποκλειστικά από μία ή δύο συλλεκτήριες οδούς. Καθώς ολόκληρη η κίνηση διοχετεύεται σε αυτές τις οδούς, παρατηρείται συμφόρηση. Εάν συμβεί ένα ατύχημα σε μία από αυτές τις οδούς ή εμποδιστεί ή διέλευση λόγω έργων, ολόκληρο το οδικό σύστημα μπορεί να αποδειχθεί ανεπαρκές, μέχρι να επιστραφεί ο δρόμος στην κυκλοφορία. Το παραδοσιακό οδικό σύστημα του πλέγματος, αντιθέτως, επιτρέπει πολλούς εναλλακτικούς τρόπους διέλευσης.
Τα προαστιακά συστήματα του τύπου "εξάπλωσης" αποδεικνύονται επίσης αναποτελεσματικά για ποδηλάτες και πεζούς, καθώς δεν προβλέπεται συνήθως ούτε για αυτούς άμεση διαδρομή. Το γεγονός αυτό συχνά ενθαρρύνει τη χρήση των ΙΧ ακόμη και για αποστάσεις μερικών μέτρων. Βελτιωμένα συστήματα τύπου "εξάπλωσης", αν και οδηγούν συχνά σε λοξοδρόμηση, διαθέτουν ποδηλατοδρόμους και πεζοδρόμους που συνδέουν τα άκρα του συστήματος, επιτρέποντας μια πιο άμεση διαδρομή, αποθαρρύνοντας παράλληλα τη διέλευση των αυτοκινήτων από τους δρόμους του οικιστικού ιστού.


== Παραπομπές ==


== Δείτε επίσης ==
μητροπολιτικό προάστιο
κοινότητα της κρεβατοκάμαρας


== Εξωτερικοί σύνδεσμοι ==