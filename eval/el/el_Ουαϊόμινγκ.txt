ι εύκολη ταξινόμηση. Η πολιτεία ήταν η πρώτη που έδωσε στις γυναίκες το δικαίωμα να ψηφίσουν και να εκλέξουν μια γυναίκα κυβερνήτρια. Ενώ η πολιτεία εξέλεξε σημαντικούς Δημοκρατικούς σε ομοσπονδιακό αξίωμα τις δεκαετίες του '60 και '70, τα πολιτικά έχουν γίνει αποφασιστικά πιο συντηρητικά από την δεκαετία του 1980 καθώς το Ρεπουμπλικανικό κόμμα ήλθε να κυριαρχήσει στην κογκρεσιακή αντιπροσώπευση της πολιτείας. Σήμερα, το Ουαϊόμινγκ αντιπροσωπεύεται στην Ουάσινγκτον από τους δύο Γερουσιαστές του, τον Μάικ Έντσι και τον Τζον Μπαράσσο, και το ένα μέλος του στην Βουλή των Αντιπροσώπων, την Βουλευτή Σύνθια Λούμμις. Όλοι τους είναι Ρεπουμπλικανοί. Η πολιτεία δεν έχει υποστηρίξει Δημοκρατικό υποψήφιο για πρόεδρο από το 1964, οπότε ήταν μία από τις πέντε ανάλογες φορές από την προαγωγή της σε πολιτεία. Προς το παρόν, υπάρχει μόνο μια αξιόπιστα Δημοκρατική κομητεία στην πολιτεία: το Τέτον. Στις προεδρικές εκλογές του 2004, ο Τζωρτζ Μπους είχε την δεύτερη μεγαλύτερη του νίκη, με 69% των ψήφων. Ο πρώην Αντιπρόεδρος Ντικ Τσένεϊ είναι κάτοικος του Ουαϊόμινγκ και εκπροσώπησε την πολιτεία στο Κογκρέσο από το 1979 μέχρι το 1989. Παρ' όλα αυτά, μετά την θητεία του, κατοίκησε κυρίως στο Τέξας, γεγονός που ξεσήκωσε ήπια κριτική από τους πολιτικούς του αντιπάλους όταν άλλαξε την εγγραφή του στους εκλογικούς καταλόγους πίσω στο Ουαϊόμινγκ πριν εισέλθει στο ψηφοδέλτιο του Τζωρτζ Μπους στις προεδρικές εκλογές του 2000 για να συμμορφωθεί με την απαγόρευση, που προέρχεται από την Δωδέκατη Τροποποίηση, να προέρχονται ο Προεδρικός και ο Αντιπροεδρικός υποψήφιος από την ίδια πολιτεία.
Οι Ρεπουμπλικανοί δεν είναι λιγότερο κυρίαρχοι σε πολιτειακό επίπεδο. Έχουν την πλειοψηφία στην πολιτειακή γερουσία συνεχώς από το 1936 και στην βουλή της πολιτείας από το 1964. Παρ' όλα αυτά, οι Δημοκρατικοί κατέχουν το κυβερνητικό αξίωμα συνεχώς εκτός οκτώ εκτών από το 1975. Ο Δημοκρατικός Ντέιβ Φρούντενταλ εκλέχθηκε το 2002 και έχει ένα από τα υψηλότερα ποσοστά δημοτικότητας από κάθε κυβερνήτη στις ΗΠΑ. Μοναδικά, το Ουαϊόμινγκ εξέλεξε την Δημοκρατική Νέλλυ Τέιλου Ρος ως την πρώτη γυναίκα στην ιστορία των ΗΠΑ που χρημάτισε κυβερνήτης πολιτείας. Ήταν κυβερνήτης από το 1925 έως το 1927 μετά την νίκη της σε μια ειδική εκλογή αφότου ο σύζυγος της, κυβερνήτης εκείνη την εποχή, πέθανε απρόσμενα.
Βλέπε επίσης:Δύναμη των πολιτικών κομμάτων στο Ουαϊόμινγκ


== Παραπομπές ==


== Εξωτερικοί σύνδεσμοι ==

Ουαϊόμινγκ στο Open Directory Project