τά την περίοδο της σοσιαλιστικής δημοκρατίας, και ειδικότερα μετά το τέλος του Β' Παγκοσμίου Πολέμου, τα περισσότερα τμήματα καταυλισμών της πόλης με γιούρτες αντικαταστάθηκαν από κτίρια διαμερισμάτων σοβιετικού τύπου, συχνά με τη χρηματοδότηση της ΕΣΣΔ. Ο αστικός σχεδιασμός ξεκίνησε τη δεκαετία του 1950, ενώ το μεγαλύτερο τμήμα της σύγχρονης πόλης είναι αποτέλεσμα της κατασκευαστικής περιόδου μεταξύ του 1960 και του 1985. Ο υπερμογγολικός σιδηρόδρομος, που συνδέει το Ουλάν Μπατόρ με τη Μόσχα και το Πεκίνο, ολοκληρώθηκε το 1956.


== Γεωγραφία ==
Το Ουλάν Μπατόρ είναι χτισμένο σε υψόμετρο 1.350 μέτρα, ελαφρώς ανατολικότερα από το κέντρο της Μογγολίας. Βρίσκεται στους πρόποδες του βουνού Μπογκντ Χαν Ούουλ, κοντά στον ποταμό Τούουλ. Το Ουλάν Μπατόρ λόγω της θέσης του - σχετικά σε βόρειο παράλληλο, σε ψηλό υψόμετρο και εκατοντάδες χιλιόμετρα μακριά από την κοντινότερη ακτή - είναι η πιο κρύα πρωτεύουσα του κόσμου, με σύντομα θερμά καλοκαίρια και μακρείς πολύ ψυχρούς και ξηρούς χειμώνες. Η μέση ετήσια θερμοκρασία της περιοχής είναι -1,3 °C.


== Εξωτερικοί σύνδεσμοι ==

επίσημη ιστοσελίδα του δήμου