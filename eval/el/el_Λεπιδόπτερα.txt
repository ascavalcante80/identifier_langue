ριστικά, που απουσιάζουν σε άλλες τάξεις (συναπομορφίες). Μεταξύ αυτών είναι το γεγονός, πως οι προνύμφες των δυο τάξεων παράγουν μετάξι με τις σιαλικές αδένες. Πρωτόγονα λεπιδόπτερα μοιάζουν αρκετά με τα τριχόπτερα και στην οικογένεια Micropterigidae οι άνω σιαγόνες ακόμα λειτουργούν. Σύμφωνα με μια θεωρία, υπήρχε κοινός πρόγονος στην Παλαιοζωικό αιώνα, με ακμαία όμοια με των τριχοπτέρων και προνύμφες όμοιες με των λεπιδόπτερων. Στη συνέχεια στα τριχόπτερα έγινε μια εξειδίκευση και προσαρμογή των προνυμφών στα υδρόβια ενδιαιτήματα που επέτρεψαν την ακτινωτή προσαρμοστική κλαδογένεση στην Κρητιδική. Τα ακμαία παρέμειναν σχετικά αρχέγονα. Αντίθετα στα λεπιδόπτερα οι προνύμφες παρέμειναν σχετικά πρωτόγονες και στα ακμαία τα στοματικά μόρια και οι πτέρυγες έχουν τροποποιηθεί σύμφωνα με την εξέλιξη των ανθοφόρων φυτών. Σήμερα τα λεπιδόπτερα χωρίζονται από τα τριχόπτερα με 27 χαρακτηριστικά.
Δεν υπάρχουν αμφιβολίες για τη στενή συγγένεια των λεπιδόπτερων με τα τριχόπτερα. Συνοψίζονται ως Αμφιεσμηνόπτερα. Άλλες τρεις τάξεις, τα δίπτερα, τα σιφωνάπτερα και τα μηκόπτερα σχηματίζουν τα αντλιοφόρα. Οι πέντε τάξεις αυτές έχουν κοινό πρόγονο και αποτελούν τις πανορποειδείς τάξεις. Η σημερινή ευρέως αποδεκτή άποψη για της ταξινομικές σχέσεις συγγενών τάξεων απεικονίζεται στον Πιν. 1.
Αντίθετα με τη σαφή διαφορά των λεπιδόπτερων στις υπόλοιπες τάξεις η εσωτερική συστηματική έχει υποστεί πολλές αλλαγές. Παλαιότερα τα λεπιδόπτερα διαιρούνται σύμφωνα με τη μορφή των κεραιών και μέγεθος σε Rhopalocera, Heterocera και Microlepidoptera. Με βάση της νεύρωσης των πτερύγων αυτή η διαίρεση δεν μπορούσε να διατηρηθεί. Σήμερα η διαίρεση σε τέσσερις υποτάξεις βασίζεται σε μορφολογικά χαρακτηριστικά των στοματικών μορίων και των γεννητικών οργάνων των θηλυκών. Σχεδόν όλα τα λεπιδόπτερα κατατάσσονται στην υπόταξη Γλωσσάτα (Glossata). Οι υπόλοιπες υποτάξεις περιέχουν μόνο από μια οικογένεια. Η υπόταξη Zeugloptera είναι η πιο πρωτόγονη. Για την υπόταξη Γλωσσάτα προτείνονται οι πέντε ινφρατάξεις Dacnonypha με μόνο μια υπεροικογένεια, Neopseustina επίσης με μόνο μια υπεροικογένεια, Lophocoronina εξίσου με μόνο μια υπεροικογένεια , Exoporia με δυο υπεροικογένειες και Heteroneura. Στα Heteroneura σχεδόν όλες οι πάνω από τριάντα υπεροικογένειες κατατάσσονται στα Ditrysia.


== Εικόνες καμπιών ==


== Πηγές ==
"'Gillott'" Entomology Third Edition Springer ISBN 1-4020-3182-3
Grzimek's Animal Life Encyclopedia Vol. 3 Thomson Gale ISBN 0-7876-5779-4


== Ιστοσελίδες ==
Φόρουμ για ευρωπαϊκά λεπιδόπτερα, Γερμανικά