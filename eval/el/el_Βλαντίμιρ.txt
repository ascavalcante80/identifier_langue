κατσκευάστηκε το 1158-1160, επεκτάθηκε το 1185-1189 και τοιχογραφήθηκε από τους μεγάλους Αντρέι Ρουμπλιόφ και Δανιήλ Τσιόρνι το 1408. Το 1810 προστέθηκε ένα καμπαναριό νεοκλασικού στυλ.
Ο Καθεδρικός του Αγ. Δημητρίου οικοδομήθηκε το 1194-1197 ως ιδιωτικό παρεκκλήσι του Βσέβολοντ Γ΄ στην αυλή του παλατιού του και αφιερώθηκε στον προστάτη του Αγ. Δημήτριο. Παρά τη μορφική του ενότητα, ο καθεδρικός είναι προϊόν συνεργασίας Ρώσων και Βυζαντινών αρχιτεκτόνων, μαστόρων του Φρειδερίκου Μπαρμπαρόσσα και γλυπτών που είχε στείλει η βασίλισσα Ταμάρ της Γεωργίας.
Η Χρυσή Πύλη οικοδομήθηκε το 1158-1164 και ήταν αρχικά ένας πύργος πάνω από την κύρια πύλη της πόλης. Απέκτησε τη σημερινή της μορφή στα τέλη του 18ου αι., μετά από εκτεταμένες εργασίες αναστύλωσης.
Άλλα αξιοσημείωτα μνημεία της ρωσικής αρχιτεκτονικής βρίσκονται στην ευρύτερη περιοχή, στο Σούζνταλ, Γιούργεφ Πόλσκι, Μπογκολιούμποβο και Κίντεκσα.


== Πηγές ==
Το παρόν άρθρο είναι βασισμένο στο αντίστοιχο της Αγγλικής Wp


== Άλλοι δικτυακοί τόποι ==

Επίσημη ιστοσελίδα της πόλης
Πληροφορίες για την πόλη του Βλαντίμιρ
http://www.allvladimir.ru/