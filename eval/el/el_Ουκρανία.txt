 Κόμμα της Ουκρανίας και το Κομμουνιστικό Κόμμα Ουκρανίας μετά από παρατεταμένες διαπραγματεύσεις δημιούργησαν πολιτικό συνασπισμό και σχημάτισαν κυβέρνηση με επικεφαλής τον Βίκτορ Γιανουκόβιτς, ενώ τα καθήκοντα του πρόεδρου της βουλής ανέλαβε ο Ολεξάντερ Μορόζ.
Το φθινόπωρο του 2010 το Συνταγματικό Δικαστήριο της χώρας ενίσχυσε τις εξουσίες του Γιανούκοβιτς, ανατρέποντας μεταρρύθμιση που είχε θεσπιστεί κατά της διάρκεια της «Πορτοκαλί Επανάστασης». Νόμος του 2004, βάσει του οποίου πολλές εξουσίες του προέδρου είχαν εκχωρηθεί στο Κοινοβούλιο, κρίθηκε αντισυνταγματικός και η Ουκρανία έγινε ξανά προεδρική δημοκρατία..
Την 1η Ιουλίου 6 βουλευτές του Κομμουνιστικού Κόμματος αποχώρησαν από την κοινοβουλευτική του ομάδα, μειώνοντας την σε 24 μέλη. Με ψήφισμα νέου κανονισμού που στηρίχτηκε από 232 βουλευτές στις 22 Ιουλίου και που θεωρήθηκε ότι φωτογράφιζε το συγκεκριμένο κόμμα, δόθηκε το δικαίωμα στον πρόεδρο της Ράντα να διαλύει μια κοινοβουλευτική ομάδα που έχασε μέλη της ύστερα από την πρώτη σύνοδο μετά της εκλογές, απόφαση που επικυρώθηκε με προεδρικό διάταγμα την επόμενη μέρα.
Στις 24 Ιουλίου 2014 ο Ολεξάντρ Τουρτσίνοφ, ο πρόεδρος της Ράντα, διέταξε τη διάλυση της κοινοβουλευτικής ομάδας του Κομμουνιστικού Κόμματος. Την απόφαση κατήγγειλε ως «παράνομη» ο επικεφαλής του PCU Πέτρο Σιμονένκο. Βάσει αιτήματος του Υπουργείου Δικαιοσύνης εξετάζεται δια της δικαστικής οδού το ζήτημα της πλήρους απαγόρευσης του Κομμουνιστικού Κόμματος, κατόπιν υποδείξεων των υπηρεσιών ασφαλείας ότι υποστηρίζουν τους αποσχιστές. Την ίδια ημέρα, ο πρωθυπουργός της Ουκρανίας Γιάτσενιουκ δήλωσε παραίτηση, ως αποτέλεσμα της ανακοίνωσης της αποχώρησης από τον κυβερνητικό συνασπισμό δύο κομμάτων Ουντάρ και Σβόμποντα, κάτι που θα οδηγούσε στη διενέργεια βουλευτικών εκλογών, οι οποίες θα «καθάριζαν τη Βουλή από τους πράκτορες της Μόσχας» κατά δήλωση του προέδρου της Ουκρανίας Π. Ποροσένκο. Ο ίδιος ο Γιάτσενιουκ αποκάλεσε τη διάλυση της Βουλής "ηθικό έγκλημα".. Το Κοινοβούλιο της Ουκρανίας, ωστόσο, δεν έκανε δεκτή την παραίτηση του Γιάτσενιουκ στις 31 Ιουλίου, με ψήφους 109 κατά της παραίτησης και μόνο 16 υπέρ, γεγονός που οδηγεί στην ανάγκη διαμόρφωσης νέου κυβερνητικού σχηματισμού ή την προκήρυξη εκλογών μετά από ένα μήνα.


== Πολιτική διαίρεση ==
Η Ουκρανία διαιρείται σε 24 Όμπλαστ (Область) δηλαδή περιφέρειες και μια Αυτόνομη Δημοκρατία:
Αυτόνομη Δημοκρατία της Κριμαίας. Η Αυτόνομη Δημοκρατία της Κριμαίας αν και διατηρεί το καθεστώς της αυτόνομης δημοκρατίας στα πλαίσια της Ουκρανίας, αυτό δε επηρεάζει το καθεστώς του ενιαίου κράτους της Ουκρανίας.

Οι 25 περιφέρειες της Ουκρανίας
Περιφέρεια Βίνιτσα (Вінницька область)
Περιφέρεια Βολύν (Волинська область)
Περιφέρεια Ντνιπροπετρόφσκ (Дніпропетровська область)
Περιφέρεια Ντονέτσκ (Донецька область)
Περιφέρεια Ζιτόμιρ (Житомирська область)
Περιφέρεια Υπερκαρπαθίας (Закарпатська область)
Περιφέρεια Ζαπορόζετς (Запорізька область)
Περιφέρεια Ιβανο Φρανκοφσκ (Івано-Франківська область)
Περιφέρεια Κιέβου (Київська область)
Περιφέρεια Κιρόβγκραντ (Кіровоградська область)
Περιφέρεια Λουγκανσκ (Луганська область)
Περιφέρεια Λβοφ (Львівська область)
Περιφέρεια Μικολάιβ (Миколаївська область)
Περιφέρεια Οδησσού (Одеська область)
Περιφέρεια Πολτάβας (Полтавська область)
Περιφέρεια Ρίβνας (Рівненська область)
Περιφέρεια Σούμα (Сумська область)
Περιφέρεια Τσερκές (Черкаська область)
Περιφέρεια Τσερνίβτσιβ (Чернівецька область)
Περιφέρεια Τσερνιγιβ (Чернігівська область)
Περιφέρεια Τερνόπιλ (Тернопільська область)
Περιφέρεια Χαρκόβου (Харківська область)
Περιφέρεια Χερσονήσου (Херсонська область)
Περιφέρεια Χμελνιτσκ (Хмельницька область)


== Εκλογές ==
Δικαίωμα ψήφου στις εκλογές έχουν όσες και όσοι είναι ηλικίας 18 ετών και άνω. Οι πιο πρόσφατες προεδρικές εκλογές διεξήχθησαν το Μάιο του 2014 και οι βουλευτικές εκλογές τον Οκτώβριο του 2014.


== Διεθνείς σχέσεις ==
Η χώρα έγινε επίσημα μέλος του ΠΟΕ στις 16 Μαΐου του 2008.


== Οικονομία ==
Το μεγαλύτερο τμήμα της χώρας (περίπου 54%) είναι πεδινό και καλλιεργήσιμο. Όρη υπάρχουν μόνο στην περιοχή των συνόρων με την Ρουμανία (Καρπάθια Όρη) και στην χερσόνησο της Κριμαίας. Καλλιεργούνται δημητριακά, ζαχαρότευτλα, ηλίανθοι (απ' όπου παράγεται ηλιέλαιο) ενώ ανεπτυγμένη είναι επίσης η εκτροφή βοοειδών και η παραγωγή γάλακτος.
Από πλευράς ορυκτού πλούτου η χώρα διαθέτει σιδηρομετάλλευμα, άνθρακες, μαγγάνιο, φυσικό αέριο και πετρέλαιο, ορυκτό άλας, θείο, γραφίτη, τιτάνιο, νικέλιο, υδράργυρο και μαγνήσιο. Οι ουκρανικές βιομηχανίες ήταν από τις πλέον αναπτυγμένες στην πρώην Σοβιετική Ένωση και παράγουν (και σήμερα) μηχανήματα και προϊόντα σιδήρου, μέταλλα, εξοπλισμό μεταφορικών μέσων, χημικά προϊόντα ενώ δεσπόζουσα θέση κατέχουν οι βιομηχανίες μεταποίησης τροφίμων (και ιδιαίτερα παραγωγής ζάχαρης).


== Επικοινωνίες και μεταφορές ==
Τον Απρίλιο του 2009 η ΕΕ απαγόρευσε τις πτήσεις προς τις 27 χώρες της από 4 αεροπορικές εταιρείες της Ουκρανίας, για λόγους ασφαλείας. Η οδήγηση γίνεται στα δεξιά.


== Παραπομπές ==


== Πηγές ==
О.Д. Бойко, Історія України, Aкадемивидав, Київ 2004р.
М.С Грушевский, История Украинского Народа, Монолит Москва 2002г.
Adam Dzlewski, Ukraina, Pascal, Warszawa 2005


== Εξωτερικοί σύνδεσμοι ==

Πρόεδρος της Ουκρανίας
Κυβέρνηση της Ουκρανίας
Πρεσβεία της Ουκρανίας στην Ελλάδα
Ουκρανία στο Open Directory Project