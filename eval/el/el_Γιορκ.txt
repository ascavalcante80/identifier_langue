να, διαθέτοντας 30 ακαδημαϊκά τμήματα και ερευνητικά κέντρα. Το 1975 το Γιορκ απέκτησε Εθνικό Σιδηροδρομικό Μουσείο το οποίο στεγάζει πολλά εκθέματα τροχαίου υλικού και διαθέτει βιβλιοθήκη και αρχεία, ενώ συνεργάζεται με το Πανεπιστήμιο στον τομέα της έρευνας δημιουργώντας από κοινού το "Institute of Railway Studies and Transport History" (Ίδρυμα σιδηροδρομικών μελετών και ιστορίας των μεταφορών"
Τον Οκτώβριο και το Νοέμβριο του 2000 η πόλη επλήγη από πλημμύρες, όταν τα νερά του ποταμού Ουζ υπερχείλισαν και κατέκλυσαν μεγάλο μέρος της, γεγονός που ανάγκασε πολλούς κατοίκους να εγκατελείψουν τα σπίτια τους προκαλώντας σημαντικές ζημιές σε οικίες, νοικοκυριά και εγκαταστάσεις εταιρειών. Ήταν η χειρότερη πλημμύρα που έπληξε την πόλη από το 1625. Καταστράφηκαν περίπου 300 οικίες αλλά δεν υπήρξαν ανθρώπινα θύματα.


== Οικονομία ==
Παλαιότερα και σχεδόν μέχρι τη δεκαετία του 1950, η οικονομία της πόλης βασιζόταν στα εργοστάσια κατασκευής σοκολάτας και γλυκισμάτων και στους σιδηροδρόμους. Η εικόνα αυτή άλλαξε τελείως από τότε. Η μεγαλύτερη εταιρεία κατασκευής - συντήρησης τροχαίου σιδηροδρομικού υλικού Asea Brown Boveri έκλεισε οριστικά στα μέσα της δεκαετίας του 1990, ενώ η σοκολατοβιομηχανία "Terry's", με απόφαση της μητρικής εταιρείας "Kraft" μεταφέρθηκε στην Πολωνία. Η οικονομία του σύγχρονου Γιορκ βασίζεται, κατά κύριο λόγο, στον τομέα των υπηρεσιών: Περίπου το 89,4% του πληθυσμού ασχολείται με αυτό τον τομέα. Το 10,3% του πληθυσμού ασχολείται με τουριστικές δραστηριότητες, το 5,2% απασχολείται στη βιομηχανία και το 4,2% με τις κατασκευές. Η ανεργία βρισκόταν σε χαμηλότερο επίπεδο (4,2%) από το βρετανικό μέσο όρο (5,3%). Μεγαλύτερος εργοδότης στην πόλη είναι το Συμβούλιο του Γιορκ (York City Council), το οποίο απασχολεί περίπου 7.200 εργαζόμενους, η ασφαλιστική εταιρεία Aviva (πρώην Norwich Union Life), η British Telecom, η Νεστλέ (ιδιοκτήτρια πλέον της σοκολατοβιομηχανίας Rowntrees), η Shepherd Building Group (εκμετάλλευση ακινήτων) και ορισμένες σιδηροδρομικές εταιρείες.


== Αξιοθέατα ==

Από τα σημαντικότερα αξιοθέατα της πόλης είναι ο καθεδρικός ναός της (Minster). Βρίσκεται στο κέντρο της πόλης και είναι ο μεγαλύτερος γοτθικός ναός στη βόρεια Ευρώπη. Ο κύριος ναός είναι πλατύς και διακοσμημένος, κατασκευασμένος κατά την περίοδο 1472 - 1500. Το 1829 υπέστη ζημιές ύστερα από εμπρησμό από κάποιον Τζόναθαν Μάρτιν (Jonathan Martin), οι οποίες σταδιακά αποκαταστάθηκαν. Έντεκα χρόνια αργότερα νέα πυρκαϊά, αυτή τη φορά τυχαία, κατέστρεψε ένα τμήμα του κυρίως ναού και της οροφής. Την περίοδο 1967-72 έγιναν μεγάλες εργασίες συντήρησης, καθώς ο κεντρικός πύργος κινδύνευε με κατάρρευση ενώ το 1984 τρίτη πυρκαϊά, αυτή τη φορά από κεραυνό, κατέστρεψε τμήμα του ναού. Χρειάστηκαν τέσσερα χρόνια για την αποκατάσταση.
Σημαντικό αξιοθέατο αποτελούν, επίσης, οι καστρόπορτες (αποκαλούνται "Bars"), που αποτελούσαν τις πύλες εξόδου από τα τείχη και οι γέφυρες στους δύο ποταμούς. Στο σημείο συμβολής των ποταμών Ουζ και Φος βρίσκεται η ΄"Γαλάζια Γέφυρα" (Blue Bridge).
Ο "Πύργος του Κλίφορντ" (Clifford Tower).
Το κτίσμα της συντεχνίας των εμπόρων (Merchant Adventurers Hall), χρονολογούμενο από το 1368.
Το 1984 εγκαινιάστηκε το JORVIK Viking Centre, μουσείο για την ιστορία της πόλης κατά την περίοδο κατοχής της από τους Βίκινγκς. Ιδρύθηκε από την Αρχαιολογική Ένωση του Γιορκ (York Archaeological Trust) και από την ίδρυσή του ως σήμερα έχει δεχτεί περισσότερα από 20 εκατομ. επισκέπτες.

Το Μουσείο του Γιορκσαϊρ στεγάζεται στην πόλη και διαθέτει τέσσερις συλλογές μόνιμης έκθεσης, οι οποίες καλύπτουν τους τομείς της Βιολογίας, της Γεωλογίας, της Αρχαιολογίας και της Αστρονομίας. Στους κήπους του Μουσείου, που δημιουργήθηκαν το 1830 με συνεργασία του Μουσείου (που αποτελεί τμήμα τους) και της Φιλοσοφικής Εταιρείας του Γιορκ υπάρχουν τα υπολείμματα του Αβαείου της Αγίας Μαρίας (St. Mary's Abbey). Οι κήποι καλύπτουν έκταση τεσσάρων εκταρίων και βρίσκονται στο κέντρο της πόλης.
Στο Γιορκ υπάρχουν, επίσης, πολλοί μεσαιωνικοί ναοί, δύο των Αγίων Πάντων (All Saints, North Street - το παρόν κτίσμα είναι του 14ου - 15ου αιώνα - και All Saints, Pavement, στον οποίο αξιοπρόσεκτο είναι το "καμπαναριό" του, το οποίο για πολλά χρόνια στέγαζε ισχυρό φως για να καθοδηγεί τους ταξιδιώτες), δύο ναοί αφιερωμένοι στην Αγία Τριάδα (Holy Trinity, Goodramgate και Holy Trinity, Micklegate), ο ναός του Αγίου Ανδρέα και αρκετές άλλες.
Στο Γιορκ στεγάζεται και το Εθνικό Μουσείο Σιδηροδρόμων, με εκθέματα παλαιού τροχαίου (και όχι μόνον) υλικού και αξιοσημείωτα επισκέψιμα αρχεία για τις σιδηροδρομικές μεταφορές στη Βρετανία.
Άξιο επίσκεψης είναι, επίσης, το δρομάκι που διασώζεται από τη μεσαιωνική εποχή της πόλης και φέρει το όνομα "The Shambles" (ή απλά "Shambles"), στο οποίο οι κρεοπώλες της πόλης εξέθεταν το εμπόρευμά τους.


== Παραπομπές ==