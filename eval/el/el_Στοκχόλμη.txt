ού Β', στο θρόνο της Σουηδίας, σφάχθηκαν 80 σουηδοί ευγενείς από τους Δανούς στρατιώτες, γεγονός που απετέλεσε την απαρχή του αγώνα της ανεξαρτησίας. Ανάμεσα σ΄ εκείνους που σφαγιάσθηκαν ήταν και ο πατέρας του Γκούσταβ Βάσα που το 1523 κατάφερε να την απελευθερώσει και να στεφθεί αυτός Βασιλεύς. Από τότε ξεκίνησε και η νέα εποχή της πόλης και η χρυσή εποχή για τη Σουηδία.
Τα φανταστικά δε μεσαιωνικά κτήρια που σώζωνται μέχρι σήμερα οφείλεται στο ότι η πόλη αυτή δεν βομβαρδίσθηκε κατά τον Β΄ Παγκόσμιο Πόλεμο. Οι μόνες καταστροφές που έχει υποστεί κατά καιρούς ήταν από πυρκαγιές σε εποχές που σχεδόν όλα τα παλαιά σπίτια και κτίρια ήταν ξύλινα. Στις αρχές του 19ου αιώνα όλα γκρεμίστηκαν και ξαναφτιάχτηκαν με πέτρες και τούβλα σε μεσαιωνικό σχέδιο.
Πολιούχος Άγιος της Στοκχόλμης είναι ο Άγιος Eρίκος (Erik), ο οποίος, πριν ανακηρυχθεί άγιος, ήταν Βασιλεύς της Σουηδίας, ο Έρικ ο 9ος.
Ο αστεροειδής 378 Ολμία, που ανακαλύφθηκε το 1893, πήρε το όνομά του από τη λατινική ονομασία της Στοκχόλμης, Holmia.


== Αθλητισμός ==
Τα αθλητικά γεγονότα είναι δημοφιλή στην πόλη, με το ποδόσφαιρο και το χόκεϊ επί πάγου τα πιο δημοφιλή εξ αυτών. Η πόλη διοργάνωσε τους Θερινούς Ολυμπιακούς Αγώνες του 1912 καθώς και όλους, εκτός από έναν, τους Βόρειους Αγώνες, ένα χειμερινό πολυ-αθλητικό γεγονός που προηγήθηκε των Χειμερινών Ολυμπιακών.
Οι τρεις πλέον δημοφιλείς ανδρικές ποδοσφαιρικές ομάδες στην περιοχή της Στοκχόλμης είναι οι Ντιουργκόρντεν ΙΦ (Djurgården IF), Χάμαρμπυ ΙΦ (Hammarby IF), και ΑΙΚ. Ωστόσο, η ΑΙΚ δεν έχει την βάση της στον δήμο της Στοκχόλμης αλλά στην από βορρά γειτονική Σόλνα. Και οι τρεις ομάδες έχουν αντίστοιχες γυναικείες, αν και η καλύτερη γυναικεία ομάδα της Ντιουργκόρντεν ονομάζεται Ντιουργκόρντεν/Έλβσιε (Älvsjö) μετά τη συγχώνευσή με την Έλβσιε ΑΙΚ. Οι σύλλογοί τους διαθέτουν επίσης ομάδες χόκεϊ επί πάγου.


== Πρόσωπα ==
Αύγουστος Στρίντμπεργκ (1849-1012), θεατρικός συγγραφέας
Καρλ Λάρσον (1853-1919), ζωγράφος
Άλφρεντ Νόμπελ (1833-1896), χημικός, μηχανικός και βιομήχανος
Ραούλ Βάλλενμπεργκ, διπλωμάτης
Γκρέτα Γκάρμπο (1905-1990), ηθοποιός
Ίνγκριντ Μπέργκμαν (1915-1982), ηθοποιός
Ίνγκμαρ Μπέργκμαν, σκηνοθέτης
Ούλοφ Πάλμε (1927-1986), πολιτικός
Μπίμπι Άντερσον (1935), ηθοποιός
Τόομας Χέντρικ Ίλβες (1953), πρωθυπουργός της Εσθονίας
Άιβορ Θορντ-Γκρέι (1878 – 1964), τυχοδιώκτης και στρατιωτικός


== Παραπομπές ==


== Εξωτερικοί σύνδεσμοι ==

Στοκχόλμη - Επίσημο site
Stockholm Visitors Board - Ο επίσημος οδηγός για τους επισκέπτες