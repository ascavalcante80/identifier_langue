ϊόντων, παραγωγης πόσιμου νερού, και σε όλες τις βιομηχανίες τροφίμων.


=== Άλλες χρήσειςΕπεξεργασία ===
Το υδροχλωρικό οξύ χρησιμοποιείται σε μεγάλο αριθμό εφαρμογών μικρής κλίμακας όπως η επεξεργασία δερμάτων, ο οικιακός καθαρισμός και η κατασκευή κτιρίων. Χρησιμοποιείται επίσης στην παρασκευή φωσφορικού οξέος, χλωριούχου αμμωνίου, λιπασμάτων, χρωμάτων και τεχνητού μεταξιού και ακόμα για τον καθαρισμό μεμβρανών σε μονάδες αφαλάτωσης, για την παραγωγή συνθετικού καουτσούκ από την επεξεργασία ισοπρένιου. Οι διαδικασίες άντλησης πετρελαίου μπορούν να βελτιωθούν με εγχύσεις υδροχλωρικού οξέος στα πετρώματα που περιβάλλουν τα πετρελαϊκά κοιτάσματα. Έτσι διαλύεται ένα μέρος των βράχων και μεγαλώνει η δομή του κοιτάσματος.


== Το υδροχλωρικό οξύ στους ζωικούς οργανισμούςΕπεξεργασία ==
Το γαστρικό υγρό αποτελεί μια από τις κυριότερες εκκρίσεις των κυττάρων των τοιχωμάτων του στομάχου των θηλαστικών. Στον άνθρωπο αποτελείται κυρίως από υδροχλωρικό οξύ (περίπου 5000 ppm) και από χλωριούχο κάλιο και νάτριο. Το pH του γαστρικού υγρού είναι από 1 έως 2.
Το γαστρικό υγρό ενεργεί ως φραγμός έναντι μικροοργανισμών για την πρόληψη των λοιμώξεων και παίζει σημαντικό ρόλο στην πέψη των τροφών. Το χαμηλό pH του μετουσιώνει τις πρωτεΐνες των τροφών και έτσι διευκολύνει την πέψη τους από πεπτικά ένζυμα όπως η πεψίνη. Μετά την απομάκρυνση από το στομάχι, το υδροχλωρικό οξύ εξουδετερώνεται στο δωδεκαδάκτυλο από όξινο ανθρακικό νάτριο.
Το ίδιο το στομάχι προστατεύεται από το ισχυρό οξύ εκκρίνοντας ένα παχύ, προστατευτικό στρώμα βλέννας που αποτελείται από ρυθμιστικό διάλυμα σεκρετίνης-όξινου ανθρακικού νατρίου. Αν οι παραπάνω μηχανισμοί δε λειτουργούν σωστά, προκαλούνται πεπτικά έλκη και καούρες.


== ΑσφάλειαΕπεξεργασία ==
Το πυκνό υδροχλωρικό οξύ είναι ατμίζον. Τόσο οι ατμοί όσο και το διάλυμα έχουν διαβρωτική επίδραση στους ανθρώπινους ιστούς και προσβάλλουν το αναπνευστικό σύστημα, τα μάτια, το δέρμα και τα έντερα. Μετά την ανάμειξη του υδροχλωρικού οξέος με κοινά χημικά οξειδωτικά, όπως το υποχλωριώδες νάτριο (χλωρίνη, NaClO) ή το υπερμαγγανικό κάλιο (KMnO4), παράγεται τοξικό αέριο χλώριο :
NaClO + 2HCl → NaCl + Cl2↗ + H2O
2KMnO4 + 16HCl → 2MnCl2 + 2KCl + 5Cl2↗ + 8H2O
Οι εξοπλισμοί ατομικής προστασίας πρέπει να περιλαμβάνουν γάντια από λάστιχο ή από PVC, προστατευτικά γυαλιά και ρούχα ανθεκτικά στα οξέα. Οι κίνδυνοι από τα διαλύματα υδροχλωρικού οξέος εξαρτώνται από τη συγκέντρωση. Ο ακόλουθος πίνακας παραθέτει την ταξινόμηση της Ευρωπαϊκής Ένωσης για τα διαλύματα του υδροχλωρικού οξέος :


== ΣημειώσειςΕπεξεργασία ==
↑ Η Φιλοσοφική Λίθος ήταν ένα θρυλικό εργαλείο που έψαχναν οι αλχημιστές, γιατί πίστευαν ήταν το ελιξήριο της Ζωής και ότι μ' αυτό μπορούσαν να μετατρέψουν τα μέταλλα σε χρυσό.
↑ 2,0 2,1 Οι μονάδες μέτρησης με πλάγια γράμματα δεν είναι του SI, συνηθίζονται όμως περισσότερο στη Χημεία.
% w/w = Τα g HCl σε 100 g υδατικού διαλύματος.
% w/v = Τα g HCl σε 100 mL υδατικού διαλύματος
↑ Μίγμα δύο ή περισσότερων υγρών χημικών ενώσεων σε τέτοια αναλογία που η σύνθεσή του δεν μπορεί να τροποποιηθεί άλλο με απλή απόσταξη
↑ Αντίστοιχα το pKa = -logKa είναι μικρό. Όταν π.χ. Ka = 103 , τότε pKa = -3
↑ Το αέριο HCl αντιδρά με την αμμωνία και στην αέρια φάση σχηματίζοντας λευκά νέφη χλωριούχου αμμωνίου
↑ Ομάδα αλάτων της γενικής μορφής AlnCl(3n-m)(OH)m. Χρησιμοποιούνται ως αποσμητικά, αντιιδρωτικά και κροκιδωτικά στην κατεργασία υγρών αποβλήτων


== ΠηγέςΕπεξεργασία ==
Βασιλικιώτης Γ. Σ. "Ποιοτική Ανάλυση", Θεσσαλονίκη 1980.
Βασιλικιώτης Γ. Σ. "Ποσοτική Ανάλυση", Θεσσαλονίκη 1980.
Μανουσάκης Γ.Ε. "Γενική και Ανόργανη Χημεία", Τόμοι 1ος και 2ος, Θεσσαλονίκη 1981.
Μανωλκίδης Κ., Μπέζας Κ. "Στοιχεία Ανόργανης Χημείας", Έκδοση 14η, Αθήνα 1984.
Μανωλκίδης Κ., Μπέζας Κ. "Χημικές Αντιδράσεις", Αθήνα 1976.
Βασιλικιώτης Γ. Σ. "Χημεία Περιβάλλοντος", Θεσσαλονίκη 1986.
Μπόσκου Δ. "Χημεία τροφίμων με Στοιχεία Τεχνολογίας Τροφίμων", Θεσσαλονίκη 1986.
Βασάλος Ι. Α. "Τεχνολογία Πετρελαίου", Θεσσαλονίκη 1988.
Βασάλος Ι. Α. "Πετροχημική Τεχνολογία", Θεσσαλονίκη 1988.
Μπαζάκης Ι. Α. "Γενική Χημεία", Αθήνα.


== Δείτε επίσηςΕπεξεργασία ==
Υδροχλώριο
Βασιλικό νερό
Οξύ
Οξειδοαναγωγικά σώματα
Υδροβρώμιο
Υδροφθόριο


== Εξωτερικοί σύνδεσμοιΕπεξεργασία ==
Πίνακας πυκνοτήτων διαφόρων διαλυμάτων υδροχλωρικού οξέος
Υπηρεσία Περιβαλλοντικής Προστασίας των Η.Π.Α.