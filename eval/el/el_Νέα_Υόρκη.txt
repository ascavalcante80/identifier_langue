" του τότε Δημάρχου Τζουλιάνι (Juliani).


=== 21ος αιώνας ===
Στις 11 Σεπτεμβρίου του 2001, η Νέα Υόρκη επλήγη από τρομοκρατικό χτύπημα. Οι Δίδυμοι Πύργοι, το επονομαζόμενο Παγκόσμιο Κέντρο Εμπορίου (World Trade Center), χτυπήθηκαν από δύο μεγάλα επιβατικά αεροσκάφη. Το αποτέλεσμα ήταν οι Πύργοι να καταρρεύσουν και να χάσουν την ζωή τους συνολικά 3.000 άνθρωποι.


== Πολιτισμός και αξιοθέατα ==
Η Νέα Υόρκη διαθέτει πολλά αξιοθέατα, περίπου 500 γκαλερί τέχνης, 150 μουσεία, πάνω από 100 θέατρα, δεκάδες εμπορικά καταστήματα και 17.000 εστιατόρια. Η πόλη θεωρείται ως πολιτιστικό και καλλιτεχνικό κέντρο της Ανατολικής Ακτής των ΗΠΑ. Στο Μανχάταν βρίσκονται αποκλειστικά και μόνο πανύψηλοι ουρανοξύστες. Το 1902 χτίστηκε ο πρώτος ουρανοξύστης, ενώ κατά τη διάρκεια του πρώτου μισού του 20ού αιώνα κατασκευάστηκαν ουρανοξύστες γοτθικού και Αρ Ντεκό ρυθμού, όπως το κτήριο της Chrysler το 1930, ενώ το 1931 κατασκευάστηκε το Empire State Building, ψηλότερο κτίριο στο κόσμο για πάνω από 40 χρόνια.
Αναμφίβολα το ορόσημο της Νέας Υόρκης είναι το άγαλμα της ελευθερίας, που το 1886 τοποθετήθηκε στο νησί της Ελευθερίας, νότια του Μανχάταν, ως δώρο της Γαλλικής Δημοκρατίας. Δημιουργός του ήταν ο γλύπτης Φρεντερίκ Μπαρτολντί (Frédéric Auguste Bartholdi). Άλλα αξιοθέατα είναι η γέφυρα του Μπρούκλιν, το Madison Square Garden, και ο τεράστιος σιδηροδρομικός σταθμός "Grand Central Terminal", κατασκευασμένος το 1903. Παγκοσμίου φήμης είναι επίσης τα μουσεία Γκούγκενχάιμ (Guggenheim), Μητροπολιτικό Μουσείο Τέχνης (Νέα Υόρκη) και Μουσείο Μοντέρνας Τέχνης (ΜοΜΑ), αλλά υπάρχουν και δεκάδες άλλα αξιόλογα.


== Παραπομπές ==


== Εξωτερικοί σύνδεσμοι ==

NYC.gov Η επίσημη ιστοσελίδα της Νέας Υόρκης
NYCvisit.com Ο επίσημος τουριστικός οδηγός της Νέας Υόρκης
Νέα Υόρκη στο Open Directory Project


=== Ψηφιακό αρχείο ΕΡΤ ===
 Εξάντας: Η γη της ελευθερίας (μέρος 1ο) (Αρχείο ντοκιμαντέρ της ΕΡΤ)
 Εξάντας: Η γη της ελευθερίας (μέρος 2ο) (Αρχείο ντοκιμαντέρ της ΕΡΤ)
 Εξάντας: Η γη της ελευθερίας (μέρος 3ο) (Αρχείο ντοκιμαντέρ της ΕΡΤ)