υθηρανισμός (Εκκλησία της Ισλανδίας): 82,1%, Καθολικισμός: 2,4%, Ελεύθερη Εκκλησία Ρέικιαβικ: 2,3%, Ελεύθερη Εκκλησία Hafnarfjorour: 1,6%, Μάρτυρες του Ιεχωβά: 0,1%, άλλα χριστιανικά δόγματα: 2,7%, λοιπά θρησκεύματα/άθεοι: 9% (2006)
Αναλφαβητισμός: 1% (2003)
Πηγή: CIA World Factbook


== Πολιτισμός ==
Κάποιοι σύγχρονοι διάσημοι Ισλανδοί είναι η τραγουδίστρια Μπγιόρκ (Björk), το ροκ συγκρότημα Σίγκουρ Ρος (Sigur Rós) και ο συγγραφέας Χαλντόρ Λάξνες (Halldór Laxness), που βραβεύτηκε με το Βραβείο Νόμπελ λογοτεχνίας το 1955. Η Ισλανδική κοινωνία είναι πολύ «φιλική προς τις γυναίκες», αφού είναι αρκετά συνηθισμένο να βρίσκονται γυναίκες σε ηγετικές θέσεις στη διοίκηση και σε επιχειρήσεις.


== Αθλητισμός ==
Ο σύγχρονος αθλητισμός εμφανίστηκε στην Ισλανδία στα τέλη του 19ου αιώνα και σύντομα γνώρισε μεγάλη δημοφιλία, μέχρι που σήμερα να θεωρείται μια αθλητική χώρα με επιτυχίες μάλλον δυσανάλογες του μικρού μεγέθους της. Τα δύο πιο δημοφιλή αθλήματα στην Ισλανδία είναι το ποδόσφαιρο και το χάντμπολ και ακολουθούν το μπάσκετ, το γκολφ, ο στίβος κα.,ενώ οι μεγαλύτερες αθλητικές επιτυχίες της χώρας προέρχονται κυρίως από το χάντμπολ.
Η εθνική χάντμπολ ανδρών της Ισλανδίας συνήθως προκρίνεται σε όλες τις μεγάλες διεθνείς διοργανώσεις και συχνά διακρίνεται. Συγκεκριμένα ήρθε δεύτερη στους Ολυμπιακούς αγώνες του 2008 και τέταρτη σε αυτούς του 1992. Ενώ το 2010 ήρθε τρίτη στο Ευρωπαϊκό πρωτάθλημα και το 2002 τέταρτη κλπ. Αρκετοί Ισλανδοί χαντμπολίστες αγωνίζονται σε κορυφαία πρωταθλήματα και ομάδες της Ευρώπης.
Στο ποδόσφαιρο η μεγαλύτερη επιτυχία της χώρας είναι η πρόκριση της εθνικής ανδρών στο Ευρωπαϊκό πρωτάθλημα ποδοσφαίρου του 2016 που θα γίνει στη Γαλλία. [1] Ακόμα η πέμπτη θέση της εθνικής ελπίδων (κάτω των 21) στο αντίστοιχο Ευρωπαϊκό πρωτάθλημα του 2011,καθώς και η παρουσία της εθνικής γυναικών στα τελικά του Ευρωπαϊκού πρωταθλήματος 2009 και 2013. Δεν έχει κάνει καμία σημαντική ποδοσφαιρική επιτυχία σε επίπεδο συλλόγων.
Σημαντική επιτυχία ήταν και η πρόκρισης της εθνικής ομάδας μπάσκετ ανδρών της Ισλανδίας στο ευρωμπάσκετ του 2015, παρότι δεν κατάφερε να διακριθεί. [2] Κάποιες σποραδικές επιτυχίες έχουν γίνει από Ισλανδούς και σε ατομικά αθλήματα όπως στίβος, τζούντο, κολύμβηση και γυμναστική, ενώ η χώρα έχει κατακτήσει συνολικά τέσσερα Ολυμπιακά μετάλλια στην ιστορία της (δύο αργυρά,δύο χάλκινα).


== Διάφορα στοιχεία ==
Η Ισλανδία έχει 600 πηγές θερμού ύδατος.
Στην Ισλανδία είναι υποχρεωτικό τα φώτα των κινούμενων οχημάτων να είναι αναμμένα ακόμα και τη μέρα.
Η Ισλανδία είναι η πρώτη ευρωπαϊκή χώρα που απέκτησε γυναίκα πρόεδρο, την Βιγκντίς Φιννμπογκαντόττιρ (Vigdís Finnbogadóttir) το 1980.
Η Ισλανδία αξιολογήθηκε το 2004 από τους Ρεπόρτερ χωρίς σύνορα στην πρώτη θέση ανάμεσα σε 167 χώρες όσων αφορά την ελευθερία του τύπου (μαζί με άλλες 7 χώρες). Ακόμα βρίσκεται στην 1η θέση του Δείκτη ανθρώπινης ανάπτυξης του Ο.Η.Ε. ανάμεσα σε 177 χώρες.


== Συγκοινωνίες ==
Η οδήγηση γίνεται στα δεξιά.


== Δείτε επίσης ==
Πυθέας ο Μασσαλιώτης


== Παραπομπές ==


== Εξωτερικοί σύνδεσμοι ==

Επίσημη «είσοδος» στην Ισλανδία
Κυβερνητική ιστοσελίδα
Εμπορικό Επιμελητήριο της Ισλανδίας
Íslenska, Γερμανικό περιοδικό για την Ισλανδία
Πανεπιστήμιο της Ισλανδίας: Δωρεάν on-line μαθήματα Ισλανδικής γλώσσας και πολιτισμού
Στοιχεία για τη γεωγραφία της Ισλανδίας
Στοιχεία για την ιστορία της Ισλανδίας
Διάφορα στατιστικά και άλλα στοιχεία για την Ισλανδία
Στοιχεία από το BBC
Ισλανδία στο Open Directory Project


=== Σελίδες στα ελληνικά ===
Σχέσεις Ελλάδας-Ισλανδίας από το ελληνικό Υπουργείο Εξωτερικών
Σπουδές στην Ισλανδία, ένα σάιτ της Ευρωπαϊκής Ένωσης.
Αφιέρωμα της Οικολογικής Επιθεώρησης
Aφιέρωμα του περιοδικού Focus
Παγκόσμια και Ελληνική Γεωγραφία > Ισλανδία
Nordic Experts > Ισλανδία