ατοποιήσει.
Το 1874 ο Γκλάντστοουν ηττήθηκε στις εκλογές και στην πρωθυπουργία επανήλθε ο Ντισραέλι. Η Βικτωρία έτρεφε μεγάλη συμπάθεια για τον Ντισραέλι και η στήριξή της προς τις πολιτικές του ήταν δεδομένη. Η δυναμική εξωτερική πολιτική και η αύξηση της παρεμβατικότητας της Μεγάλης Βρετανίας χαρακτήρισαν τη δεύτερη θητεία του ως επικεφαλής της κυβέρνησης. Με την εξαγορά της πλειοψηφίας των μετοχών της Διώρυγας του Σουέζ κατάφερε να αποκτήσει τον έλεγχο της πλέον σημαντικής θαλάσσιας διόδου της Μεσογείου ενώ το 1876 με την "Πράξη περί Βασιλικών Τίτλων" προσέφερε στη Βικτωρία τον τίτλο της Αυτοκράτειρας των Ινδιών.
Η παραδοσιακή πολιτική της Αυτοκρατορίας για θαλάσσια κυριαρχία οδήγησε στη στήριξη το 1878 της Οθωμανικής Αυτοκρατορίας έναντι της Ρωσικής στο Συνέδριο του Βερολίνου. Το αντάλλαγμα για την διάσωση, ουσιαστικά, μετά την ήττα της στο Ρωσο – τουρκικό πόλεμο, της "μεγάλης ασθενούς των Βαλκανίων", όπως ονομαζόταν τότε η Οθωμανική Αυτοκρατορία, ήταν η παραχώρηση στη Μεγάλη Βρετανία της Κύπρου.


== Η εικοσαετία της αποδοχής και το τέλοςΕπεξεργασία ==

Οι εκλογές του 1880 επανέφεραν το Γλάδστωνα στην εξουσία και σήμαναν την οριστική αποχώρηση από τον πολιτικό στίβο του Ντισραέλι. Και αυτή τη φορά η συνεργασία Γκλάντστοουν και Βικτωρίας υπήρξε προβληματική. Η επιμονή του Πρωθυπουργού στην πολιτική δράση βάσει των ηθικών αξιών και του φιλελευθερισμού δεν μπορούσε να προσαρμοστεί με τις νέες ιμπεριαλιστικές βλέψεις της Αυτοκράτειρας, πλέον, Βικτωρίας. Η σχέση τους διερράγη οριστικά όταν ο Γκλάντστοουν πληροφορήθηκε τη μυστική παράδοση εμπιστευτικών εγγράφων από τη Βασίλισσα στον αρχηγό των Συντηρητικών Μαρκήσιο του Σώλσμπερυ (Robert Gascoyne-Cecil, 3rd Marquess of Salisbury).
Το 1885 σχημάτισε κυβέρνηση ο Μαρκήσιος του Σώλσμπερυ, ο οποίος μοιραζόταν τις επεκτατικές βλέψεις της Βασίλισσας. Η εναλλαγή στην πρωθυπουργία Γκλάντστοουν και Σώλσμπερυ διήρκεσε μέχρι το 1894 οπότε ο πρώτος αποσύρθηκε, παραμένοντας απλό μέλος της Βουλής των Κοινοτήτων. Από το 1895 μέχρι και το τέλος της ζωής της Βικτωρίας κυβερνούσε ο Σώλσμπερυ με την πλήρη στήριξή της.
Το 1887 και το 1897 γιόρτασε το Χρυσό και το Αδαμάντινο, αντίστοιχα, Ιωβηλαίο της ηγεμονίας της. Οι συχνές δημόσιες παρουσίες της και οι συνεχείς επιτυχίες στην εξωτερική πολιτική των κυβερνήσεων του Στέμματος είχαν αυξήσει το κύρος του μοναρχικού θεσμού στη χώρα.
Το 1898 το Ηνωμένο Βασίλειο ενεπλάκη στον Δεύτερο Πόλεμο των Μπόερς, του οποίου θερμή θιασώτης ήταν η Βασίλισσα. Στην προσωπική της ζωή τα τελευταία χρόνια αντιμετώπισε μία σειρά θανάτων και ασθενειών παιδιών και εγγονών της. Τελικά η Βασίλισσα Βικτωρία, η "Χήρα του Ουίνδσορ" και "Γιαγιά της Ευρώπης" απεβίωσε στις 22 Ιανουαρίου του 1901 αφήνοντας πίσω της μία Αυτοκρατορία στην οποία ο "Ήλιος ποτέ δε δύει" και έχοντας ταυτίσει το όνομά της με μία ολόκληρη εποχή (Βικτωριανή εποχή).


== TίτλοιΕπεξεργασία ==
24 Mαϊου 1819 – 20 Ιουνίου 1837: Η Βασιλική της Υψηλότητα Πριγκίπισσα Αλεξάνδρα Βικτωρία του Κεντ
20 Ιουνίου 1837 – 22 Ιανουαρίου 1901: H Μεγαλειότητα της Η Βασίλισσα
1 Mαϊου 1876 – 22 Ιανουαρίου 1901: H Αυτοκρατορική της Υψηλότητα Η Βασίλισσα-Αυτοκράτειρα
Ως η εξ ανδρών εγγονή ενός Βασιλιά του Ανόβερου η Βικτωρία επίσης δημιούργησε τους τίτλους ττης Πριγκίπισσας του Ανόβερου και της Δούκισσας του Μπρούνσβικ και του Λούνεμπουργκ. Επίσης, κράτησε τους τίτλους της Πριγκίπισσας του Σάξεν-Κόμπουργκ και Γκότα και της Δούκισσας της Σαξονίας κ.ά. ως η σύζυγος του Πρίγκηπα Αλβέρτου.


== ΠαραπομπέςΕπεξεργασία ==


== ΠηγέςΕπεξεργασία ==
Βιογραφικό σημείωμα της εγκυκλοπαίδειας Britannica για τη Βικτωρία.
Βιογραφικό σημείωμα της εγκυκλοπαίδειας Columbia για τη Βικτωρία.
Άρθρα από την ιστοσελίδα Victorian Station.
Άρθρα από την επίσημη ιστοσελίδα του Βρετανικού Στέμματος.
Βιογραφικό σημείωμα του δικτυακού τόπου Spartacus Schoolnet για τη Βικτωρία.
Άρθρα από την ιστοσελίδα Victorian Web.
Βιογραφία του Lytton Strachey για τη Βασίλισσα Βικτωρία.
Βιογραφικό σημείωμα του δικτυακού τόπου Royalty.nu για τη Βικτωρία.
Άρθρα από την ιστοσελίδα History in Focus.
Σειρά ιστορικών άρθρων του βρετανικού καναλιού BBC.
Τμήμα των προσωπικών ημερολογίων της Βικτωρίας.
Σειρά ιστορικών άρθρων της εφημερίδας Το Βήμα.


== ΒιβλιογραφίαΕπεξεργασία ==
Walter L. Arnstein, Queen Victoria, Νέα Υόρκη, Palgrave Macmillan, 2003 ISBN 0-333-63806-9
Aronson Theo, Victoria and Disraeli, The Making of a Romantic Partnership, Νέα Υόρκη, Macmillan Pub Co Inc, 1978 ISBN 0-02-503490-1
Hibbert Christopher, Queen Victoria in Her Letters and Journals, Νέα Υόρκη, Viking, 1985 ISBN 0-670-80430-4
E.F. Benson, Queen Victoria, Νέα Υόρκη, Barnes & Noble, 1992 ISBN 0-88029-983-5
Juliet Gardiner, Queen Victoria, Λονδίνο, Collins & Brown, 1997 ISBN 1-85585-469-4
Claire Price-Groff, Queen Victoria and nineteenth-century England, Νέα Υόρκη, Benchmark Books, 2003 ISBN 0-7614-1488-6
Nancy Whitelaw, Queen Victoria and the British Empire, Greensboro, Morgan Reynolds Pub., 2005 ISBN 1-931798-29-X
Cecil Woodham-Smith, Queen Victoria: her life and times, Λονδίνο, Hamilton, 1972 ISBN 0-241-02200-2


== Εξωτερικοί σύνδεσμοιΕπεξεργασία ==

Ιστοσελίδα του Victoria and Albert Museum
Α' Ιστοσελίδα αφιερωμένη στη Βικτωριανή Εποχή
Β' Ιστοσελίδα αφιερωμένη στη Βικτωριανή Εποχή
Επίσημος δικτυακός τόπος του Κάστρου του Μπάλμοραλ
Οδηγός του Βικτωριανού Λονδίνου
Αρχείο βικτωριανής λογοτεχνίας
Σελίδα ερευνών για τη βικτωριανή λογοτεχνία