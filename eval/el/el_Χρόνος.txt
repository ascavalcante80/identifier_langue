τους πρώτους στίχους της Θείας Κωμωδίας του Δάντη. Στο μέσο της ζωής του ο ποιητής βρίσκεται στο σκοτάδι. Ένα τέρας απειλεί να τον οδηγήσει στον τόπο όπου «ο ήλιος είναι σιωπηλός». Σε αυτό το σημείο μια νέα αρχή πρέπει να γίνει, ένας νέος μύθος να προφερθεί. Κι έτσι γίνεται! Η αρχαιότητα τον παίρνει από το χέρι και τότε όλα τα πλούτη της κόλασης, του καθαρτήριου και του παράδεισου διαχύνονται μέσα στη ζωή του ως νέο περιεχόμενο. Εξαγνισμένος, μεταμορφωμένος τραβά το δρόμο του.
Όπως το εξέφρασε ο Κ. Γκ. Γιουνγκ, «Θα ήταν λάθος να πιστέψουμε ότι ο ποιητής εργάζεται με υλικά που παίρνει από δεύτερο χέρι. Πηγή της δημιουργικότητάς του είναι η αρχέγονη εμπειρία, για αυτό χρειάζεται μυθολογικό υλικό για να της δώσει μορφή. Ο Γκαίτε ψαχουλεύει στον Κάτω Κόσμο της ελληνικής αρχαιότητας. Ο Βάγκνερ αντλεί από όλο το σώμα της σκανδιναβικής μυθολογίας, ενώ ο Νίτσε επιστρέφει στην ιερατική λειτουργία και αναδημιουργεί το θρυλικό προφήτη των προϊστορικών εποχών». Από αυτή την άποψη οι αυθεντικοί ποιητές είναι εκείνοι που βιώνουν το μυθικό χρόνο. Όλοι εμείς οι υπόλοιποι συνηθίσαμε τον ομογενοποιημένο χρόνο του ρολογιού μας, αυτόν που δεν υπάρχει στην πραγματικότητα.


== Ο Έσχατος Χρόνος ==
βλ. λήμμα Εσχατολογία
Με τον έσχατο χρόνο, ή εσχατολογία όπως έχουμε συνηθίσει να την ακούμε, εννοούμε την άποψη του ανθρώπου για γεγονότα που συμβαίνουν στα όρια του δημιουργημένου κόσμου, για το τι υπήρχε πριν τη δημιουργία του και για το τι θα υπάρξει μετά το τέλος του. Περιλαμβάνει τη δόξα και το μεγαλείο της πρώτης ημέρας, καθώς και τον τρόμο της τελευταίας ημέρας. Όμως, ο αποκαλούμενος πρωτόγονος άνθρωπος δε γνωρίζει τίποτα για την εσχατολογία. Γνωρίζει μόνο τον αρχέγονο χρόνο, που κατά την άποψή του κυριαρχεί σε όλη τη ζωή. Ένα χρόνο που ανανεώνεται διαρκώς μέσα από τα συμβάντα του παρόντος, που εγγυούνται τη ζωή του. Η πραγματικότητα αποκτάται μόνον μέσω της επανάληψης και της συμμετοχής στα τελετουργικά δρώμενα12. Όσο τελεί τις τελετουργίες σωστά, κάθε μέρα ξαναδημιουργεί τον κόσμο ή μάλλον τον αναδημιουργεί για εκείνον ο δημιουργικός λόγος του μύθου. Τούτη η διαδικασία της καθημερινής ανανέωσης της ζωής είναι παρούσα ακόμη και σήμερα στους απόγονους των Μάγια και των γηγενών (αβορίγινων) της αυστραλιανής ηπείρου13.
Όμως, εδώ λείπει το τέλος της ιστορίας. Ο χρόνος παραμένει ακίνητος, όπως στο παραμύθι της Ωραίας Κοιμωμένης. Όπως η έναρξη υπονοεί μια αρχέγονη αρχή, έτσι και κάθε τέλος προϋποθέτει μια ολοκλήρωση μια «τελική κρίση». Οπωσδήποτε μέσα σε ένα εκδηλωμένο και συνεπώς δυαδικό σύμπαν ο αρχέγονος χρόνος βρίσκει το ταίρι του στον έσχατο χρόνο, αλλά μόνον όταν η ανθρωπότητα προχωρήσει αρκετά στην οδυνηρή συνειδησιακή της αφύπνιση, επιλέγοντας για τον εαυτό της είτε τον υπέρτατο τρόμο ή την αιώνια ευδαιμονία. Η πιο ριζοσπαστική εικόνα του τέλους είναι πιθανώς εκείνη του Ράγκναροκ, της σκανδιναβικής μυθολογίας, της στιγμής κατά την οποία οι Θεοί πεθαίνουν μαζί με τους ανθρώπους. Αλλά, με τον ένα ή τον άλλο τρόπο όλοι οι λαοί που δημιούργησαν έναν κόσμο για την ύπαρξή τους, οι Ινδοί, οι Πέρσες, οι Έλληνες, οι Άραβες, οι Εβραίοι, οι Μάγια και πολλοί άλλοι, όρισαν επίσης και το τέλος του. Η ιδέα του τέλους του χρόνου είναι πιθανώς προσπάθεια αναίρεσης της αιώνιας στάσης, μια προσπάθεια για να σπάσει ο κύκλος.


== Παραπομπές-Σημειώσεις ==
1: Δηλαδή ποσότητες που δεν μπορούν να μετρηθούν μέσω άλλων ποσοτήτων,καθώς δεν υπάρχει κάτι πιο θεμελιώδες επί του παρόντος.
2: "time", The Oxford Dictionary of Philosophy, Simon Blackburn, Oxford University Press, 1996.
3: "time", A Dictionary of Physics, (Ed. John Daintith), Oxford University Press, 2000.
4: Βλ. Schopfung und Chaos in Urseit und Endzeit, Gottingen, 1895
5: Lowith Carl, Meaning in History, Chicago 1949.
6: Αγ, Αυγουστίνου, Εξομολογήσεις, XI, 14.
7: Βλ. Henri Bergson, Time and Free Will: An Essay on the Immediate Data of Consciousness, (μτφρ F.L. Pogson), London: George Allen and Unwin (1910).
8: Βλ. Caillois Roger, L' Homme et le Sacre, Paris, 1939: 34-38
9: Pettazzoni, Mitti e legende, τομ. Ι, (Turin 1948): v
10: Malinowski, Myth in Primitive Psychology, (London, 1926): 21,43,124
11: Preuss, K.T., Der religiose Gehalt der Mythen, (Tubingen, 1933): 7.
12: Βλ. Eliade M., The Myth of the Eternal Return, (London, 1954):10,15,34.
13: Βλ. Καλογερόπουλος K., Σοφία του Ονειρόχρονου, (Αθήνα, 1996):25-32.
14: Chess Stetson, Matthew P. Fiesta, David M. Eagleman (2007). «Does Time Really Slow Down during a Frightening Event?». PLoS ONE 2 (12): 3 pages. doi:10.1371/journal.pone.0001295. http://www.plosone.org/article/fetchObjectAttachment.action;jsessionid=891505D65CF95288BA8F0F56DEE720DB.ambra01?uri=info%3Adoi%2F10.1371%2Fjournal.pone.0001295&representation=PDF. 
15: David Eagleman (2008) Discovery Channel . David Eagleman on the Discovery Channel (Αγγλικά) >0λ:0δ - 4λ:45δ< Gregory Brown vimeo  (ανακτήθηκε 18 Φεβ. 2011)
16: P. A. Varotsos, Is time continuous?, 2006


== Βιβλιογραφία ==
L. Levy-Bryhl. Mon Roi, par Henri Michaux, "Quelques aspects de la mentalite primitive" στο La Nouvelle Revue Française, N 240, septembre 1933.
Preuss, K.T., Der religiose Gehalt der Mythen, Tubingen, 1933.
Pettazzoni, Mitti e legende, Vol Ι, Turin 1948.
Henri Bergson, Time and Free Will: An Essay on the Immediate Data of Consciousness, London 1910.
Lowith Carl, Meaning in History, Chicago 1949.
Eliade M., The Myth of the Eternal Return, London, 1954.
Gunkel H., Schopfung und Chaos in Urseit und Endzeit, Gottingen, 1895.
Goldenweiser A., Anthropology, New York, 1946.
Malinowski Β., Myth in Primitive Psychology, London 1926.
Caillois Roger, L' Homme et le Sacre, Paris, 1939.
St. Augustine, Confessions, London, 1944.
de Broglie L. Continu et le Discontinu dans la Physique Moderne, Paris, 1942.
Jung C.G., Modern Man in Search of a Soul, New York, 1955.
Καλογερόπουλος K., Σοφία του Ονειρόχρονου, Αθήνα, 1996.
Μελανίτη Γ. Ν., Ο χρόνος κατά Πλάτωνα, Αριστοτέλη και νεώτερους στοχαστές, Πλάτων, τομ.52 (2001-2002), σσ.78-95
Χαρτοκόλλης Πέτρος, Χρόνος και αχρονικότητα. Παραλλαγές της χρονικής εμπειρίας (Μια ψυχαναλυτική προσέγγιση),εκδ.Καστανιώτης, Αθήνα, 2006


== Εξωτερικοί σύνδεσμοι ==

Lee Smolin "Τι είναι ο Χρόνος;" στο Physics4u, Νοέμβριος 2002.
Κ. Καλογερόπουλος, "Ο αρχέγονος και ο έσχατος χρόνος", στο Archive, (2004)