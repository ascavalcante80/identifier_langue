α Λόρενς Άρτσερ, οι οποίοι μετά από μία σειρά επιτυχημένων συναυλιών διαλύθηκαν.
Ο Γκόραμ σχημάτισε τους Western Front μαζί με τον κιθαρίστα Μάρτι Γουόλς, τον τραγουδιστή Μουν Καλχούν, τον κιμπορντίστα Ντικ Μπέργκμαν και το ντράμερ Ντελ Βερτούσκο. Αργότερα, ο Γκόραμ κυκλοφόρησε τρία άλμπουμ με τους 21 Guns μέσω της "RCA" και έκανε την παραγωγή ενός ΕΡ των St. Jaimz.
Ο Λάινοτ επιχείρησε να επαναφέρει το όνομα των Thin Lizzy μαζί με τον Ντάουνι και τον κιθαρίστα Ρόμπιν Τζορτζ, ηχογραφώντας το κομμάτι "Crying Diamonds", αλλά λίγο αργότερα ο Λάινοτ αρρώστησε και έπεσε σε κώμα μετά από υπερβολική δόση ναρκωτικών ουσιών, πριν πεθάνει στις 4 Ιανουαρίου 1986.
Το 1991, κυκλοφόρησε το σινγκλ με το τραγούδι "Dedication" των Thin Lizzy, το οποίο μπήκε στο βρετανικό Top-40 και ανέβηκε στην δεύτερη θέση των ιρλανδικών τσαρτ. Την ίδια χρονιά, οι Ντάουνι και Ρόμπερτσον, μαζί με τον κιθαρίστα Νταγκ Μπρόκι, τον τραγουδιστή Μπόμπι Τεντς και τον μπασίστα Ντόις Ναγκλ περιόδευσαν με την ονομασία "An Evening Of Thin Lizzy Music".
Ο Ρόμπερτσον εμφανίστηκε και πάλι το 1995 με τους Brian Robertson Band, οι οποίοι εξελίχθηκαν στους The Clan κυκλοφορώντας το ΕΡ "That's All". Παρ' όλα αυτά, η προγραμματισμένη περιοδεία τους ακυρώθηκε όταν ο Ρόμπερτσον τραυματίστηκε στο χέρι.


=== Αναδημιουργία ===
Το 1996, ο Σάικς αναδημιούργησε το συγκρότημα με σκοπό να τιμήσει την μνήμη του Φιλ Λάινοτ, αναλαμβάνοντας ο ίδιος τα φωνητικά, πείθοντας τους Γκόραμ, Ντάουνι και τον κιμπορντίστα Ντάρεν Γουόρτον να ολοκληρώσουν την σύνθεση του σχήματος, ενώ ο Μάρκο Μεντόζα ανέλαβε το μπάσο. Το συγκρότημα έπαιζε υλικό από την δισκογραφία των Thin Lizzy και δεν ηχογράφησε νέο υλικό.

Το 1997, ο Τόμι Όλντριτζ αντικατέστησε τον Ντάουνι, με την συγκεκριμένη σύνθεση να παραμένει σταθερή μέχρι το 2000, ηχογραφώντας το ζωντανό άλμπουμ "One Night Only". Στις αρχές του 2001 περιόδευσαν στις Ηνωμένες Πολιτείες χωρίς τον αποχωρήσαντα Γουόρτον και διαλύθηκαν στην συνέχεια.
Το 2004, το συγκρότημα επανήλθε στο προσκήνιο με τους Σάικς και Γκόραμ να συνεργάζονται με τον μπασίστα Ράντι Γκρεγκ και το ντράμερ Μάικλ Λι. Πραγματοποίησαν δύο βορειοαμερικανικές περιοδείες ανοίγοντας τις εμφανίσεις των Deep Purple, πριν επιστρέψει ο Μεντόζα το 2005 και ο Όλντριτζ δύο χρόνια αργότερα. Μέσα στο 2007, το μπάσο ανέλαβε ο Φραντσέσκο ΝτιΚόσμο.
Από το 2007 και έπειτα, οι Σάικς και Γκόραμ έκαναν δηλώσεις για σχέδια ηχογράφησης ενός νέου στούντιο άλμπουμ, αλλά το αν θα ήταν με διαφορετικό όνομα ή θα διατηρούσαν τη ονομασία Thin Lizzy αποτελούσε το βασικό τους πρόβλημα. Τον Μάιο του 2010, ανακοινώθηκε η νέα σύνθεση του σχήματος, με τον Ρίκι Γουόργουικ στην κιθάρα και τα φωνητικά, τους Σκοτ Γκόραμ και Βίβιαν Κάμπελ στις κιθάρες, τον Μάρκο Μεντόζα στο μπάσο, τον Ντάρεν Γουόρτον στα πλήκτρα και τον Μπράιαν Ντάουνι στα τύμπανα. Η νέα σύνθεση περιόδευσε στην Ευρώπη στις αρχές του 2011 και τον Απρίλιο ανακοινώθηκε η αποχώρηση του Κάμπελ για να επιστρέψει στους Def Leppard, δίνοντας την θέση του στον Ρίτσαρντ Φόρτους αρχικά και στην συνέχεια στον Ντέιμον Τζόνσον.
Τον Ιούνιο του 2012, οι Thin Lizzy επέστρεψαν στο στούντιο για να ηχογραφήσουν νέα κομμάτια και στις 10 Οκτωβρίου του ίδιου έτους ανακοινώθηκε ότι το νέο άλμπουμ δεν θα κυκλοφορήσει υπό την επωνυμία των Thin Lizzy αλλά ως άλμπουμ των Black Star Riders, το οποίο θα αποτελούσε το όνομα τους από εκεί και έπειτα.


== Δισκογραφία ==


=== Στούντιο ηχογραφήσεις ===


=== Σινγκλ ===


== Παραπομπές ==


== Πηγές ==
Putterford, Mark (1994). Philip Lynott: The Rocker. Castle Communications. ISBN 1-898141-50-9. 
Thin Lizzy | Music Biography, Streaming Radio and Discography - AllMusic
THIN LIZZY BIOGRAPHY - Sing365 Lyrics
MusicMight :: Artists :: THIN LIZZY
Thin Lizzy Biography | OLDIES.com
Thin Lizzy - Encyclopaedia Metallum: The Metal Archives


== Εξωτερικοί σύνδεσμοι ==

Η επίσημη ιστοσελίδα των Thin Lizzy
Thin Lizzy | Facebook
Thin Lizzy (@ThinLizzy_) | Twitter
Thin Lizzy (@thinlizzyunofficial) • Instagram photos and videos