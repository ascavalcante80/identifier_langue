ύ στο Μουράνο. Αυτές είναι οι: Βενίνι, Μπαροβιέρ & Τόζο, Πάουλι, Μιλεβέτρι, Σεγκούζο. Η Μπαροβιέρ & Τόζο θεωρείται μία από τις 100 παλιότερες εταιρίες στον κόσμο, ιδρυμένη το 1295. Ένας από τους διασημότερους τύπους Βενετσιάνικου γυαλιού κατασκευάζεται στο Μουράνο, γνωστό ως γυαλί Μουράνο, που είναι για αιώνες περίφημο προϊόν του Βενετσιάνικου νησιού του Μουράνο. Ευρισκόμενο μακριά από την ακτή της Βενετίας το Μουράνο ήταν εμπορικό λιμάνι ήδη από τον 7ο αιώνα. Το 10ο αιώνα είχε γίνει γνωστό εμπορικό λιμάνι. Σήμερα παραμένει προορισμός τόσο για τουρίστες όσο και για εραστές της τέχνης και των κοσμημάτων.


=== Φεστιβάλ ===

Το Καρναβάλι της Βενετίας σχετίζεται άμεσα με τις Βενετσιάνικες μάσκες. Λέγεται ότι ξεκίνησε από μια νίκη της ΄΄Γαληνότατης Δημοκρατίας΄΄, προηγούμενο όνομα της Βενετίας, επί του Πατριάρχη της Ακουιλέια, Ούλρικο, το 1162. Για να τιμήσουν αυτή τη νίκη οι κάτοικοι άρχισαν να χορεύουν και να κάνουν συγκεντρώσεις στην Πλατεία του Αγίου Μάρκου. Απ' ότι φαίνεται αυτή η γιορτή άρχισε αυτή την περίοδο και επισημοποιήθηκε την Αναγέννηση. Εντούτοις υπό την εξουσία του Βασιλιά της Αυστρίας τέθηκε πλήρως εκτός νόμου το 1797 και η χρήση των μασκών απαγορεύθηκε αυστηρά.
Μετά από μακρά ανυπαρξία το Καρναβάλι ξαναλειτούργησε το 1979. Η Ιταλική κυβέρνηση αποφάσισε να επαναφέρει την ιστορία και τον πολιτισμό της Βενετίας και επιδίωξε να χρησιμοποιήσει το παραδοσιακό Καρναβάλι ως επίκεντρο των προσπαθειών της. Η ανακατασκευή των μασκών ξεκίνησε ως στόχος κάποιων φοιτητών της Βενετίας για το τουριστικό εμπόριο. Σήμερα περίπου 3 εκατομμύρια επισκέπτες έρχονται στη Βενετία κάθε χρόνο για το Καρναβάλι. Μία από τις σημαντικότερες εκδηλώσεις είναι ο διαγωνισμός για το "la maschera piu bella" (΄΄την ωραιότερη μάσκα΄΄) το τελευταίο σαββατοκύριακο του Καρναβαλιού που κρίνεται από μια διεθνή επιτροπή ενδυματολόγων και σχεδιαστών μόδας.
Η Μπιενάλε της Βενετίας είναι μια από τις σημαντικότερες εκδηλώσεις στο καλεντάρι των τεχνών. Το 1893 με επικεφαλής το δήμαρχο της Βενετίας, Ρικάρντο Σελβάτικο, το Δημοτικό Συμβούλιο ψήφισε μια απόφαση στις 19 Απριλίου που καθιέρωνε μια Esposizione bienalle artistica nazionale (διετή έκθεση Ιταλικής τέχνης), που εγκαινιάστηκε στις 22 Απριλίου 1895. Μετά το ξέσπασμα των εχθροπραξιών κατά το Δεύτερο Παγκόσμιο Πόλεμο οι δραστηριότητες της Μπιενάλε διακόπηκαν το Σεπτέμβριο του 1942 αλλά επαναλήφθηκαν το 1948.
Η "Φέστα ντελ Ρεντεντόρε" γίνεται στα μέσα Ιουλίου. Ξεκίνησε ως γιορτή ευχαριστήρια για το τέλος της φοβερής πανώλης του 1576. Δημιουργείται μια γέφυρα από μαούνες που συνδέει τη Τζουντέκα με την υπόλοιπη Βενετία και σημαντικό ρόλο παίζουν τα πυροτεχνήματα.
Το Διεθνές Φεστιβάλ Κινηματογράφου Βενετίας (Ιταλικά: Mostra Internazionale d'Arte Cinematografica di Venezia) είναι το παλιότερο φεστιβάλ κινηματογράφου στον κόσμο. Ιδρυμένο από τον Κόμη Τζουζέπε Βόλπι ντι Μιζουράτα το 1932 ως ΄΄Esposizione Internazionale d'Arte Cinematografica΄΄ το φεστιβάλ διεξάγεται από τότε κάθε χρόνο τέλη Αυγούστου ή αρχές Σεπτεμβρίου στο νησί Λίντο. Οι προβολές γίνονται στο ιστορικό Παλάτσο ντελ Σίνεμα στη Λουγκομάρε Μαρκόνι. Είναι ένα από τα μεγαλύτερου κύρους κινηματογραφικά φεστιβάλ και τμήμα της Μπιενάλε της Βενετίας.


== Διάσημοι Βενετσιάνοι ==
Βενετσιάνοι και άλλοι στενά σχετιζόμενοι με την πόλη :
Ερρίκος Δάνδολος (π. 1107,1205), Δόγης της Βενετίας από το 1192 μέχρι το θάνατό του. Επαιξε άμεσο ρόλο στη Λεηλασία της Κωνσταντινούπολης κατά την Δ΄Σταυροφορία.
Μάρκο Πόλο (15 Σεπτεμβρίου 1254 - 8 Ιανουαρίου 1324), έμπορος και εξερευνητής, ένας από τους πρώτους Δυτικούς που ταξίδεψαν το Δρόμο του Μεταξιού στην Κίνα. Φυλακισμένος στη Γένοβα υπαγόρευσε την ιστορία των ταξιδιών του, γνωστή ως Il Milione (Τα Ταξίδια του Μάρκο Πόλο).
Τζιοβάνι Μπελίνι (π. 1430 - 1516), Αναγεννησιακός ζωγράφος, πιθανότατα ο γνωστότερος της ομώνυμης οικογένειας ζωγράφων.
Άλδος Μανούτιος (1449 - 1515, ένας από τους σημαντικότερους τυπογράφους στην ιστορία.
Πιέτρο Μπέμπο (20 Μαΐου 1470 - 18 Ιανουαρίου 1547), καρδινάλιος και λόγιος.
Λορέντσο Λόττο (π. 1480 - Λορέτο, 1556), ζωγράφος, σχεδιαστής και εικονογράφος, παραδοσιακά τοποθετούμενος στη Βενετική Σχολή.
Σεμπάστιαν Κάμποτ (π. 1484 - 1557, ή λίγο αργότερα), εξερευνητής.
Πελλεγκρίνο Ερνέττι, καθολικός ιερέας και εξορκιστής,
Τιτσιάνο (1518 - 27 Αυγούστου 1576), πρωτεργάτης της Βενετικής Σχολής της Ιταλικής Αναγέννησης του 16ου αιώνα (γεννήθηκε στο Πιέβε ντι Καντόρε).
Σεμπαστιάνο Βενιέρ (π. 1496 - 3 Μαρτίου 1578), Δόγης της Βενετίας από 11 Ιουνίου 1577 μέχρι 1578.
Αντρέα Γκαμπριέλι (π. 1510 - 1586), Ιταλός συνθέτης και οργανίστας στη Βασιλική του Αγίου Μάρκου.
Τιντορέττο (1518 - 31 Μαΐου 1594), πιθανότατα ο τελευταίος μεγάλος ζωγράφος της Ιταλικής Αναγέννησης.
Βερόνικα Φράνκο (1546 - 1591), ποιήτρια και εταίρα κατά την Αναγέννηση.
Τζιοβάννι Γκαμπριέλι (μεταξύ 1554 και 1557 - 1612), συνθέτης και οργανίστας στη Βασιλική του Αγίου Μάρκου.
Κλάουντιο Μοντεβέρντι (1567 - 1643), συνθέτης και μουσικός διευθυντής στον Αγιο Μάρκο.
Λέον Μοντένα (1571 - 1648), ιεροκήρυκας, συγγραφέας, ποιητής, με δράση στο γκέτο της Βενετίας και εκτός αυτού.
Μάρκο Αντόνιο Μραγκαντίν (π. 1571), στρατηγός, που γδάρθηκε ζωντανός από τους Τούρκους μετά από λυσσαλέα αντίσταση κατά την πολιορκία της Αμμοχώστου.
Μπαλτασάρε Λογκένα (1598 - 18 Φεβρουαρίου 1682), ένας από τους μεγαλύτερους εκφραστές της Μπαρόκ αρχιτεκτονικής.
Φραντσέσκο Καβάλι (14 Φεβρουαρίου 1602 - 14 Ιανουαρίου 1676), μπαρόκ συνθέτης.
Πιέτρο Τσέζαρε Αλμπέρτι (1608 - 1655), θεωρούμενος ο πρώτος Ιταλο-Αμερικανός, φθάνοντας στο Νέο Άμστερνταμ το 1635.
Έλενα Λουκρέτσια Κορνάρο Πισκόπια (5 Ιουνίου 1646 - 26 Ιουλίου 1684), η πρώτη γυναίκα στον κόσμο που πήρε διδακτορικό.
Τομάζο Αλμπινόνι (8 Ιουνίου 1671 - 17 Ιανουαρίου 1751), μπαρόκ συνθέτης.
Ροζάλμπα Καρριέρα ( 7 Οκτωβρίου 1675 - 15 Απριλίου 1757), γνωστή για τα παστέλ έργα της.
Αντόνιο Βιβάλντι ( 4 Μαρτίου 1678 - 28 Ιουλίου (ή 27) 1741 στη Βιέννη), διάσημος συνθέτης και βιολονίστας της Εποχής του Μπαρόκ.
Πιέτρο Γκουαρνέρι (14 Απριλίου 1695 - 7 Απριλίου 1762), έφυγε από την Κρεμόνα το 1718 και εγκαταστάθηκε στη Βενετία. "Πέτρος της Βενετίας" από τη την οικογένεια μεγάλων οργανοποιών.
Τζιοβάννι Μπατίστα Τιέπολο (5 Μαρτίου 1696 - 27 Μαρτίου 1770), ο τελευταίος μεγάλος ζωγράφος τοιχογραφιών της Δημοκρατίας της Βενετίας.
Καναλέττο (28 Οκτωβρίου 1697 - 19 Απριλίου 1768), διάσημος για τα τοπία του ή "vedute" της Βενετίας, αλλά όχι μόνο.
Κάρλο Γκολντόνι (25 Φεβρουαρίου 1707 - 6 Φεβρουαρίου 1793). Μαζί με τον [[Πιραντέλλο}}, ο Γκολντόνι είναι ίσως το διασημότερο όνομα στο Ιταλικό θέατρο, στη χώρα του και στο εξωτερικό.
Κάρλο Γκότσι (13 Δεκεμβρίου 1720 - 4 Απριλίου 1806), εξαιρετικός δραματουργός του 18ου αιώνα.
Tζάκομο Καζανόβα (1725 - 1798 στο Ντουξ της Βοημίας, σημερινό Ντούτσκοβ (Τσεχία)), διάσημος Βενετσιάνος τυχοδιώκτης, συγγραφέας και γυναικάς.
Λορέντσο Ντα Πόντε (1749 - 1838), στιχουργός της όπερας και ποιητής> Εγραψε το λιμπέτο για 28 όπερες 11 συνθετών, μεταξύ αυτών του Βόλφγκανγκ Αμαντέους Μότσαρτ.
Φρέντερικ Ρολφ (22 Ιουλίου 1860 - 25 Οκτωβρίου 1913), Αγγλος συγγραφέας του Βενετσιάνικου μυθιστορήματος "Η επιθυμία και η αναζήτηση του παντός".
Βιρτζίλιο Ραντσάτο (7 Μαΐου 1883 - 20 Απριλίου 1937), συνθέτης.
Κάρλο Σκάρπα (2 Ιουνίου 1906 - 1978, Σεντάι, Ιαπωνία), αρχιτέκτονας με βαθιά κατανόηση των υλικών.
Εμίλιο Βέντοβα (9 Αυγούστου 1919 - 25 Οκτωβρίου 2006), ένας από τους σημαντικότερους σύγχρονους ζωγράφους της Ιταλίας.
Μπρούνο Μαντέρνα (21 Απριλίου 1920 - 13 Νοεμβρίου 1973), Ιταλο-Γερμανός διευθυντής ορχήστρας και μουσικοσυνθέτης του 20ού αιώνα.
Λουίτζι Νόνο (29 Ιανουαρίου 1924 - 8 Μαΐου 1990), διακεκριμένος συνθέτης οργανικής και ηλεκτρονικής μουσικής.
Ρομάνο Σκάρπα (27 Σεπτεμβρίου 1927, Βενετία - 23 Απριλίου 2005, Μάλαγα), ήταν ένας από τους διασημότερους Ιταλούς δημιουργούς των κόμικς της Ντίσνεϋ.
Λουντοβίκο ντε Λουίτζι (Νοέμβριος 1933), Βενετσιάνος Σουρεαλιστής καλλιτέχνης.
Γκιουζέπε Σινόπολι (2 Νοεμβρίου 1946 - 20 Απριλίου 2001), διευθυντής ορχήστρας και συνθέτης.
Φραντσέσκο Μποργκάτο (5 Σεπτεμβρίου 1990, Βενετία), είναι καλλιτέχνης βίντεο και χορευτής.


== Αξιοθέατα ==


=== Πλατεία Αγίου Μάρκου ===
H Πλατεία του Αγίου Μάρκου (Πιάτσα Σαν Μάρκο) είναι ο κύριος δημόσιος χώρος της Βενετίας, όπου είναι γενικά γνωστή σαν η Πιάτσα. Όλοι οι άλλοι αστικοί χώροι στην πόλη (εκτός από την Πιατσέτα και την Πιατσάλε Ρόμα) λέγονται ΄΄κάμπι΄΄. Η Πιατσέτα (μικρή Πιάτσα) είναι μια επέκταση της Πιάτσα προς τη λιμνοθάλασσα στη νοτιοανατολική γωνία της. Οι δυο χώροι μαζί συγκροτούν το κοινωνικό, θρησκευτικό και πολιτικό κέντρο της Βενετίας. Ένας χαρακτηρισμός της Πιάτσα Σαν Μάρκο, που συνήθως αποδίδεται στο Ναπολέοντα, είναι ΄΄το σαλόνι της Ευρώπης΄΄ (η απόδοση στο Ναπολέονται δεν έχει αποδειχθεί). Είναι ένας από τους λίγους μεγάλους αστικούς χώρους στην Ευρώπη, όπου οι ανθρώπινες φωνές υπερισχύουν των ήχων της μηχανοκίνητης κυκλοφορίας. Στο ανατολικό άκρο της πλατείας δεσπόζει η μεγάλη εκκλησία του Αγίου Μάρκου. Η Πιατσέτα ντέι Λεοντσίνι είναι ένας ανοιχτός χώρος στη βόρεια πλευρά της εκκλησίας, ονομαζόμενη έτσι από τα δύο μαρμάρινα λιοντάρια (που δωρήθηκαν από το Δόγη Αλβίζε Μοτσενίγο το 1722). Πέρα από αυτήν είναι ο Πύργος του Ρολογιού, που ολοκληρώθηκε το 1499 πάνω από μια ψηλή αψίδα εισόδου όπου ο δρόμος γνωστός ως Μερτσερία (κύριος δημόσιος δρόμος της πόλης) οδηγεί μέσω δρόμων με καταστήματα στο Ριάλτο, εμπορικό και οικονομικό κέντρο. Αριστερά είναι η μεγάλη στοά κατά μήκος της βόρειας πλευράς της Πιάτσα, με τα κτίρια σε αυτή την πλευρά γνωστά ως Προκουράτιε Βέκιε, παλιά επιτροπεία, πρώην κατοικίες και γραφεία των Επιτρόπων του Αγίου Μάρκου, ανώτερων κρατικών αξιωματούχων τον καιρό της δημοκρατίας της Βενετίας. Χτίστηκαν στις αρχές του 16ου αιώνα. Η στοά πλαισιώνεται με μαγαζιά και εστιατόρια στο ισόγειο με γραφεία από πάνω. Τα εστιατόρια περιλαμβάνουν το περίφημο Καφέ Κουαντρί, που είχε πελάτες τους Αυστριακούς όταν η Βενετία κυβερνιόταν από την Αυστρία το 19ο αιώνα, ενώ οι Βενετσιάνοι προτιμούσαν το Καφέ Φλοριάν, στην άλλη πλευρά της Πιάτσα. Στρίβοντας στο τέλος αριστερά η στοά συνεχίζει κατά μήκος της δυτικής άκρης της Πιάτσα, που ξαναχτίστηκε από το Ναπολέοντα γύρω στα 1810 και είναι γνωστή ως Αλα Ναπολεόνικα (Ναπολεόντια Πτέρυγα). Έχει, πίσω από τα μαγαζιά, μια επίσημη σκάλα που επρόκειτο να οδηγούσε σε ένα βασιλικό ανάκτορο αλλά σήμερα αποτελεί την είσοδο του Μουσείου Κορέρ. Στρίβοντας πάλι αριστερά η στοά συνεχίζει παρακάτω στη νότια πλευρά της Πιάτσα. Τα κτίρια σ’ αυτή την πλευρά είναι γνωστά ως Προκουράτιε Νουόβε (νέα επιτροπεία) που σχεδιάσθηκαν στα μέσα του 16ου αιώνα και ολοκληρώθηκαν το 1640. Το ισόγειο έχει καταστήματα και το Καφέ Φλοριάν, διάσημο καφέ που άνοιξε το 1720 από το Φλοριάνο Φραντσεσκόνι και είχε πελάτες τους Βενετσιάνους, όταν οι μισητοί Αυστριακοί ήταν στο Κουάντρι. Οι ανώτεροι όροφοι προορίζονταν από το Ναπολέοντα για ανάκτορο του θετού γιού του Ευγένιου Μποαμέ, αντιβασιλιά του στη Βενετία, και σήμερα στεγάζουν το Μουσείο Κορέρ. Απέναντι από την άκρη της στοάς αυτής είναι το Καμπαναριό της εκκλησίας του Αγίου Μάρκου (1156/73, τελευταία αποκατάσταση 1514) που ξαναχτίστηκε το 1912 ΄΄κομ έρα, ντο βέρα΄΄ ( πως ήταν, όπου ήταν) μετά την κατάρρευση του παλιού καμπαναρίου το 1902. Στη συνέχεια η Πιατσέτα ντι Σαν Μάρκο συνδέει τη νότια πλευρά της Πιάτσα με τη λιμνοθάλασσα, έχοντας ανατολικά της το Παλάτι των Δόγηδων και δυτικά τη Βιβλιοθήκη του Τζιάκοπο Σανσοβίνο, που σήμερα στεγάζει τη Μαρκιανή Βιβλιοθήκη.
Άγιος Μάρκος (Βενετία)
Άγιος Γεώργιος των Ελλήνων
Καφέ Φλοριάν


== Αδελφοποιημένες πόλεις ==
 Σαράγεβο, Βοσνία και Ερζεγοβίνη (1994)
 Ταλλίν, Εσθονία
 Suzhou, Κίνα (1980)
 Νυρεμβέργη, Γερμανία (1999)
 Κωνσταντινούπολη, Τουρκία (1993)
 Qingdao, Κίνα (2001)
 Θεσσαλονίκη, Ελλάδα (2003)


== Δείτε επίσης ==
Γαληνοτάτη Δημοκρατία της Βενετίας
Su e zo per i ponti


== Παραπομπές ==


== Εξωτερικοί σύνδεσμοι ==

Η ιστοσελίδα του παραρτήματος της UNESCO στη Βενετία (Αγγλικά)
Βενετία στο Open Directory Project