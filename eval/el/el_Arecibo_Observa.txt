έψει ο χώρος στη φυσική του κατάσταση σε περίπτωση που ο στόχος του προϋπολογισμού του δεν επιτυγχανόταν.
Τον Νοέμβριο του 2007 η Πλανητική Εταιρεία έκανε έκκληση προς το Κογκρέσο των ΗΠΑ να αποτρέψει το κλείσιμο του Αστεροσκοπείου, επειδή οι μελέτες του με ραντάρ συνεισφέρουν πολύ στην ακρίβεια των προβλέψεων των συγκρούσεων αστεροειδών με τη Γη. Η Πλανητική Εταιρεία πιστεύει ότι η συνέχιση της λειτουργίας του θα μειώσει το κόστος της αλλαγής της τροχιάς ενός γεωπλήσιου αστεροειδούς που θα βρισκόταν σε πορεία συγκρούσεως με τον πλανήτη μας, αν αυτό ήταν αναγκαίο. Εξάλλου, το πρόγραμμα SETI@home έκανε έκκληση στους Αμερικανούς πολίτες να στείλουν επιστολές στους βουλευτές τους προς υποστήριξη της πλήρους κρατικής χρηματοδοτήσεως του Αστεροσκοπείου.
Από το οικονομικό έτος 2010, η NASA άρχισε να συνεισφέρει 2 εκατομμύρια δολάρια ετησίως στο Αρεσίμπο για μελέτες πλανητικής επιστήμης με έμφαση στη μελέτη των γεωπλήσιων αστεροειδών.
Μετά και επιπλέον περικοπές του προϋπολογισμού του, το Εθνικό Ίδρυμα Επιστήμης πληροφόρησε το Κορνέλ ότι από την 1η Οκτωβρίου 2011 δεν θα είχε πλέον το μάνατζμεντ του Εθνικού Κέντρου Αστρονομίας και Ιονόσφαιρας, και επομένως και του Αστεροσκοπείου του Αρεθίμπο.
Σήμερα το αστεροσκοπείο λειτουργείται από την εταιρεία SRI International από κοινού με την Κοινοπραξία Πανεπιστημίων για τη Διαστημική Έρευνα (Universities Space Research Association, USRA) και το Μητροπολιτικό Πανεπιστήμιο του Πουέρτο Ρίκο (Universidad Metropolitana).


== Το ραδιοτηλεσκόπιο ως πρωταγωνιστής ==
Το Αστεροσκοπείο του Αρεσίμπο χρησιμοποιήθηκε ως το σκηνικό για την κορύφωση της κινηματογραφικής ταινίας του Τζέιμς Μποντ GoldenEye και ως ένα επίπεδο στο συναφές βιντεοπαιχνίδι Nintendo 64 GoldenEye 007.
Η κινηματογραφική ταινία Επαφή δείχνει εκτεταμένα το Αρεσίμπο, αφού η ηρωίδα χρησιμοποιεί το αστεροσκοπείο για ένα πρόγραμμα αναζητήσεως εξωγήινης ευφυίας.
Ο Φοξ Μόλντερ στέλνεται στο Αστεροσκοπείο του Αρεθίμπο στο επεισόδιο των The X-Files «Μικρά πράσινα ανθρωπάκια».
Οι μουσικοί Boxcutter, Lustmord και Little Boots έχουν όλοι κυκλοφορήσει άλμπουμς με τίτλο «Arecibo».
Το Αστεροσκοπείο αναφέρεται στα μυθιστορήματα The Listeners (1972) του Τζέιμς Γκαν, Rollback του Ρόμπερτ Σώγιερ και The Sparrow της Μαίρη Ντόρια Ράσελ.
Επίσης, το Αστεροσκοπείο έχει ένα «ρόλο» στην ταινία περιπέτειας The Losers (2010).
Ο διαδικτυακός ραδιοφωνικός σταθμός Arecibo Radio πήρε το όνομά του από το Αστεροσκοπείο.


== Οι διατελέσαντες διευθυντές του Αστεροσκοπείου του Αρεσίμπο ==
1963-1965, Δρ. Γουίλιαμ Ε. Γκόρντον (ιδρυτής)
1965-1966, Τζων Φίντλεϋ (John W. Findlay)
1966-1968, Δρ. Φρανκ Ντρέικ
1968-1970, Δρ. Γκόρντον Πέτεντζιλ
1971-1973, Δρ. Τορ Χάγκφορς
1973-1981, Δρ. Χάρολντ Ντ. Κραφτ
1981-1987, Δρ. Ντόναλντ Μπ. Κάμπμπελ
1988-1989 (προσωρινός) Δρ. Ρικκάρντο Τζιοβανέλλι
1988-1992, Δρ. Μάικλ M. Ντέιβις
1992-2003, Δρ. Ντάνιελ Ρ. Αλτσούλερ (Daniel R. Altschuler)
2003-2006, Δρ. Σίξτο Γκονσάλες (Sixto A. González)
2006-2007 (προσωρινός) Δρ. Τίμοθυ Λ. Χάνκινς
2007-2008, Δρ. Ρόμπερτ Μπ. Κερ
2008-2011, (προσωρινός το 2008) Δρ. Μάικλ Σ. Νόλαν
2011–σήμερα, Δρ. Ρόμπερτ Μπ. Κερ


== Δείτε επίσης ==

Κατάλογος ραδιοτηλεσκοπίων
Ηλίας Δουνδουλάκης


== Παραπομπές-Σημειώσεις ==


== Εξωτερικοί σύνδεσμοι ==
Ο επίσημος ιστοτόπος του Αστεροσκοπείου
Arecibo Science Advocacy Partnership
Το Κέντρο Επισκεπτών
SETI@home
IEEE History Center – IEEE Milestones: NAIC/Arecibo Radiotelescope
Ο ιστοτόπος των Συνεισφορόντων του Αστεροσκοπείου Αρεσίμπο
Επιστολή για τη σωτηρία του αστεροσκοπείου