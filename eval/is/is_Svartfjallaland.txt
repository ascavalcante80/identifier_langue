m framtíð lýðveldisins þar sem naumur meirihluti (55,5%) studdi stofnun sjálfstæðs ríkis.
Árið 2007 baðst stjórn Svartfjallalands opinberlega afsökunar á þátttöku Svartfellinga í árásum á króatísku borgina Dubrovnik í Júgóslavnesku borgarastyrjöldinni.


== Stjórnsýslueiningar ==
Svartfjallaland skiptist í 23 sveitarfélög (opština) og tvö bæjarfélög sem eru hlutar sveitarfélagsins Podgorica.


== Landfræði ==

Svartfjallaland er á milli 41. og 44. breiddargráðu og 18. og 21. lengdargráðu. Það á landamæri að Króatíu, Bosníu og Hersegóvínu, Serbíu og Albaníu, og strönd að Adríahafi.
Stór hluti af Svartfjallalandi er fjalllendi sem liggur í víðáttumiklum kalksteinsfjöllum (karst) á vesturhluta Balkanskaga. Í suðri er flöt slétta, Zetusléttan, sem árnar Ribnica og Morača renna um. Þar stendur höfuðborgin Podgorica. Sléttan endar við strönd Skadarvatns í suðri sem skiptist milli Svartfjallalands og Albaníu. Í vestri gengur Kotorflói inn í Dínörsku Alpana og myndar eina bestu náttúrulegu höfn Adríahafsins.
Fjalllendið í Svartfjallalandi er að jafnaði í um 1000 metra hæð en nær á nokkrum stöðum yfir 2000 metra. Hæsti tindur landsins er Zla Kolata á landamærunum við Albaníu í 2.534 metra hæð.


== Tilvísanir ==
↑ „Zakon o izmjenama i dopunama Zakona o teritorijalnoj organizaciji Crne Gore" [Amendments to the Territorial Organization of Montenegro Law]. Službeni List Crne Gore. 2014 7 March 2014. Skoðað 21 June 2014.