lutningatækja, flugvéla og aflvéla. Þekktustu vörur FHI á Íslandi eru Subaru-bifreiðarnar.
Fujitsu - Framleiðir t.d. rafeindaíhluti og tölvur.
Honda - Framleiðir t.d. bifreiðar og mótorhjól.
Kawasaki Heavy Industries - Þekktast fyrir framleiðslu á vélsleðum og mótorhjólum en framleiðir einnig dráttarvélar, lestar, þjarka og hergögn svo eitthvað sé nefnt.
Mitsubishi - Fyrirtækjasamstæða sem rekur t.d. þungaiðnað og fjármálastarfsemi.
Nippon Telegraph and Telephone (NTT) - Stærsta símafyrirtæki í Japan.
SEGA - Tölvuleikjafyrirtæki.
Sony - Stærsti framleiðandi rafeindatækja í heiminum.


== Samgöngur ==


=== Almenningssamgöngur ===
Almenningssamgangnakerfi Tókýó er eitt víðfeðmasta í heimi og neðanjarðarlestakerfi Tókýó vel þekkt fyrir kraðakið þegar er mikið að gera og á sumum stöðvum þurfa menn með hvíta hanska að ýta fólki í lestirnar en það hefur skapað mikið vandamál með karlmenn sem káfa á kvenfólki en það varð til þess að það eru hafðir sérstakir vagnar fyrir konur á kvöldin og á háannatímum. Neðanjarðarlestakerfið er rekið af nokkrum fyrirtækjum ásamt borginni sjálfri. Borgin rekur einnig strætisvagnakerfi út frá neðanjarðarlestarkerfinu.


=== Flugsamgöngur ===
Borginni tengjast nokkrir alþjóðaflugvellir; Narita-flugvöllur, Haneda-flugvöllur og Chofu-flugvöllur. Haneda-flugvöllur stendur á landfillingu úti í Tókýó-flóa.


== Merkisstaðir ==
Meðal merkisstaða í Tókýó eru Keisarahöllin, Disney-garðurinn, Tókýó-turn og Meiji-hofið.