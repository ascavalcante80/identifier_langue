tundum eru langt frá hver öðrum. Réunion er hluti af Indlandshafsráðinu.


== Landfræði ==
Réunion er 63 km löng, 45 km breið og 2150 km² að flatarmáli. Hún er staðsett á heitum reit. Þar eru tvö stór eldfjöll; dyngjan Piton de la Fournaise, sem hefur gosið oftar en 100 sinnum frá 1640, og útdauða eldfjallið Piton des Neiges, sem jafnframt er hæsti tindur eyjunnar (3.070 metrar yfir sjávarmáli). Eldfjöllin þykja líkjast eldfjöllum á Hawaii þar sem er líka svipað loftslag. Hlíðar beggja fjallanna eru vaxnar þéttum skógi. Þéttbýli og landbúnaðarsvæði eru bundin við láglendi við ströndina. Undan vesturströndinni eru kóralrif.
Á Réunion eru þrír sigkatlar: Cirque de Salazie, Cirque de Cilaos og Cirque de Mafate.


== Efnahagslíf ==
Aðalútflutningsvara Réunion er sykur. Ferðaþjónusta er einnig drjúg tekjulind.