r ==
York viðheldur vinabæjasamskiptum við eftirtaldar borgir:


== Frægustu börn borgarinnar ==

(1570) Guy Fawkes, einn höfuðpauranna í púðursamsærinu
(1787) William Etty, listmálari
(1858) Henry Scott Tuke, listmálari
(1934) Judy Dench, leikkona (M í James Bond myndunum)
(1942) David Bradley, leikari (Argus Filch í Harry Potter myndunum)
(1964) Mark Addy, leikari


== Söfn ==
Nokkur þekkt söfn eru í York. Meðal þeirra eru:
Víkingasafnið Jorvik Viking Centre
Kaþólska safnið Bar Convent, en klaustrið starfaði í leyni á 16. og 17. öld
Grasagarðurinn York Museum Gardens
Járnbrautasafnið National Railway Museum
Listasafnið York Art Gallery
Dýflissusafnið York Dungeon
Sögusafnið Yorkshire Museum
Flugsafnið Yorkshire Air Museum


== Byggingar og kennileiti ==

Dómkirkjan í York er næststærsta gotneska dómkirkjan Evrópu (á eftir dómkirkjunni í Köln). Elstu hlutar hennar eru frá 8. öld, en núverandi kirkja var vígð 1472. Í kirkjunni eru stærstu kirkjugluggar Englands, en þeir eru allt að 15 metra háir og heita Systurnar fimm.
York Castle er kastalavirki borgarinnar. Það var reist 1068 af Vilhjálmi sigursæla eftir sigurinn í orrustunni við Hastings og notað af ýmsum konungum Englands allt til 1684, en þá varð sprenging í skotfærageymslu virkisins sem eyðilagði nær allt innviðið. 1935 voru nær allar rústir kastalans rifnar, en Clifford‘s Tower fékk að standa. Það er í dag eini vitnisburður um kastalann mikla.
Micklegate Bar er helst þeirra borgarhliða gömlu borgarmúranna sem enn stendur. Það var reist á víkingatímanum og merkir Micklegate miklagata á fornnorsku (og íslensku). Það var til siðs að konungar notuðu þetta hlið til að fara inn í borgina. Þegar Ríkharður III reið inn 1388, snerti hann ríkissverðið og síðan hafa allir konungar gert slíkt hið sama þegar þeir riðu um hliðið. Á þessum tímum var einnig til siðs að höggva höfuðið af óvinum eða svikurum og hafa til sýnis í hliðinu. Í dag er hliðið safn.
Maríuklaustrið var stofnað 1055 og helgað heilögum Ólafi. Vilhjálmur II endurstofnaði klaustrið 1088 og lagði sjálfur grunnsteininn að klausturkirkjunni sem í dag er horfin. 1271-94 var klaustrið endurgert og vígt heilagri Maríu. Það var stærsta og ríkasta klaustrið í norðurhluta Englands. Hinrik VIII lagði niður öll klaustur, einnig þetta, og síðan hefur það staðið autt og grotnað niður. Klaustrið er gjarnan notað fyrir alþýðuleiksýninguna York Mystery Plays.


== Heimildir ==
Fyrirmynd greinarinnar var „York“ á ensku útgáfu Wikipedia. Sótt 19. mars 2013.