ngunni skilað til kaþólsku kirkjunnar.
Sassenpoort er gamalt borgarhlið sem reist var í kringum aldamótin 1400. Eftir að varnarmúrarnir voru rifnir stóð hliðið eftir eitt og sér. Það var gert upp 1894-97 í nýgotneskum stíl og fékk þá núverandi turnþök. Hliðið er friðað.
De Passiebloem er heiti á þekktri vindmyllu innan borgarmarkanna. Hún stendur við ána Vecht og var reist 1776. Hún var notuð til að dæla mýrarolíu úr jarðlögum. Þrjár aðrar vindmyllur voru á svipuðum slóðum, en eru nú allar horfnar. Myllan hætti starfsemi 1928. Síðan þá hefur hún verið gerð upp tvisvar, síðast 1985, og er aftur komin í notkun.
De Librije er veitingastaður í Zwolle. Það er í byggingu sem reist var á 15. öld og þjónaði sem munkaklaustur. Á seinni árum var húsinu breytt í veitingastað, sem þykir afbragðs góður. Þannig veitti Michelin Guide staðnum þrjár stjörnur en aðeins einn annar veitingastaður í Hollandi hefur hlotið álíka viðurkenningu. Árið 2011 hlaut veitingahúsið Millau-verðlaunin sem besti veitingastaður Hollands.


== Heimildir ==
Fyrirmynd greinarinnar var „Zwolle“ á hollensku útgáfu Wikipedia. Sótt 16. ágúst 2011.