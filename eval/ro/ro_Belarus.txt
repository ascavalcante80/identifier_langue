ului și s-au întors abia în anii 1960. Ultima mare revigorare a literaturii belaruse a avut loc în anii 1960, cu romanele publicate de Vasil Bykaŭ și Uładzimir Karatkievič.


=== Muzica ===

În secolul al XIX-lea, compozitorul polonez Stanisław Moniuszko a compus opere și bucăți de muzică de cameră pe când locuia în Minsk. În timpul șederii sale, a colaborat cu poetul belarus Vincent Dunin-Marcinkievič pentru a crea opera Sielanka (Țăranca). La sfârșitul secolului al XIX-lea, marile orașe belaruse aveau propria operă și propria trupă de balet. Baletul Privighetoarea de M. Kroshner a fost compus în perioada sovietică și a devenit primul balet belarus reprezentat la Teatrul Național Academic de Balet Bolșoi din Minsk.
După al Doilea Război Mondial, muzica s-a concentrat pe greutățile îndurate de poporul belarus și pe cei care au luptat pentru apărarea patriei. În această perioadă, A. Bogatîriov, autorul operei În pădurea virgină Polesye, a servit drept „mentor” al compozitorilor belaruși. Teatrul Național Academic de Balet, din Minsk, a primit Premiul Benois de la Dance în 1996, acordat celei mai bune trupe de balet din lume. Muzica rock a devenit recent din ce în ce mai populară, deși guvernul a încercat să limiteze cantitatea de muzică străină difuzată la radio în favoarea muzicii tradiționale. Din 2004, Belarusul trimite artiști la concursul muzical Eurovision.


=== Arte interpretative ===

Guvernul Belarusului sponsorizează festivaluri culturale anuale, cum ar fi Bazarul Slavianski din Vicebsk, care scoate la rampă artiști, actori, scriitori și muzicieni belaruși. Mai multe sărbători oficiale, cum ar fi Ziua Independenței, și Ziua Victoriei, atrag mari mulțimi și adesea includ spectacole de artificii și parade militare, în special la Vicebsk și Minsk. Ministerul Culturii finanțează evenimente ce promovează arta și cultura belarusă atât în țară, cât și peste hotare.


=== Portul ===
Portul tradițional belarus datează din perioada Rusiei Kievene. Din cauza climei reci, hainele au fost făcute în așa fel încât să rețină căldura și erau de regulă făcute din in sau lână. Ele erau decorate cu modele ornamentale influențate din culturile popoarelor vecine: polonez, lituanian, rus, ucrainean, leton, lituanian, și din cele ale altor țări europene. Fiecare regiune din Belarus are modelele sale specifice. Un model ornamental frecvent întâlnit în costumele populare vechi decorează astăzi drapelul Belarusului, adoptat într-un disputat referendum în 1995.


=== Bucătărie ===

Bucătăria belarusă este în principal bazată pe legume, carne (în special de porc) și pâine. Un belarus tipic servește un mic dejun ușor și două mese bogate, cina fiind cea mai mare masă a zilei. În Belarus se consumă pâine de grâu și secară, dar cea de secară este mai des întâlnită, deoarece grâul nu poate fi ușor crescut din cauza condițiilor climatice. Pentru a da dovadă de ospitalitate, gazda prezintă o ofrandă de pâine și sare la întâmpinarea unui oaspete. Băuturile populare din Belarus sunt votcă rusească de grâu și kvas, o băutură obținută din pâine neagră de malț sau din făină de grâu, fermentată. Kvassul poate fi combinat și cu legume tăiate felii pentru a obține o supă rece denumită okroșka.


=== Patrimoniul Mondial UNESCO în Belarus ===
Belarusul are patru situri aflate în patrimoniul mondial UNESCO: complexul Castelului Mir, castelul Niasviž, pădurea Białowieża (comun cu Polonia), și arcul geodezic Struve (comun cu alte nouă țări). Patrimoniul mondial intangibil cuprinde și el obiceiul „țarilor Kalyady”.


=== Telecomunicații ===

În 2008, existau 3,718 milioane de linii telefonice, în comparație cu 8,639 milioane de telefoane mobile în Belarus. Majoritatea liniilor telefonice fixe sunt operate de Beltelcom, companie de stat. Circa două treimi din toate serviciile de telefonie rulează pe sisteme digitale, iar media deținerii de telefoane mobile este de circa 9 telefoane la 10 persoane. Existau aproximativ 113.000 de difuzori de Internet în Belarus în 2009, care deserveau aproximativ 3,107 milioane de utilizatori de Internet.
Cel mai mare grup de firme de media din Belarus este Compania Națională de Stat de Radio și Televiziune. Ea operează mai multe posturi de radio și televiziune care difuzează conținut pe plan intern și internațional, fie prin semnale tradiționale, fie prin Internet. Rețeaua de Difuzare de Televiziune este una dintre principalele posturi independente de televiziune din Belarus, în principal difuzând programe refionale, precum și o copie a show-ului The Big Bang Theory intitulată Teoreticienii. Mai multe ziare, tipărite fie în belarusă fie în rusă, oferă informații sau conținut de interes special, pe domenii cum ar fi afacerile, politica și sportul. În 1998, erau mai puțin de 100 de posturi radio în Belarus: 28 AM, 37 FM și 11 pe unde scurte.
Activitatea companiilor media este reglementată prin Legea Presei și a altor Mass Media, adoptată la 13 ianuarie 1995. Aceasta acordă libertate presei, dar articolul 5 interzice calomnierea președintelui Belarusului sau a altor oficiali stipulați în Constituție. Guvernul Belarusului este criticat pentru acțiunea împotriva presei. Ziare cum ar fi Naša Niva și Belaruskaia Delovaia Gazeta au fost luate în vizor de autorități după ce au publicat rapoarte ce critică pe președintele Lukașenko și alți oficiali din guvern. OSCE și Freedom House au comentat referitor la pierderea libertății presei în Belarus. În 2009, Freedom House a dat Belarusului un scor de 6,75 (neliber) la libertatea presei. O altă problemă pentru presa belarusă este dispariția nerezolvată a mai multor jurnaliști.


== Note ==


== Bibliografie ==
de Courson, Barbara Frances Mary (1879) (în engleză). The Jesuits: their foundation and history, Volume 1 [Iezuiții: fondarea și istoria lor, volumul 1]. Benziger Brothers. http://books.google.com/books?id=s0MQAAAAIAAJ&pg=PA281&dq=Alba+Russia&hl=en&ei=UCrPS769LJXCNqDtkQk&sa=X&oi=book_result&ct=result&resnum=6&ved=0CFEQ6AEwBQ#v=onepage&q=Alba%20Russia&f=false 
Levy, Patricia; Michael Spilling (2009–03) (în engleză). Belarus. New York: Benchmark Books. ISBN 0-7614-3411-9. http://books.google.com/books?id=KTwkKhg1BbsC&pg=PA95&dq=Belarusian+name&lr=&client=firefox-a&cd=2#v=onepage&q=Belarusian%20name&f=false 
Minahan, James (31 octombrie 1998) (în engleză). Miniature Empires: A Historical Dictionary of the Newly Independent States [Imperii în miniatură: dicționar istoric ale noilor state independente]. Greenwood. ISBN 0-313-30610-9. http://books.google.com/books?id=RSxt-JB-PDkC&pg=PA35&dq=White+Rus&hl=en&ei=lCfPS72aLMK78gaN0bFc&sa=X&oi=book_result&ct=result&resnum=5&ved=0CFAQ6AEwBA#v=onepage&q=White%20Rus&f=false 
Plokhy, Serhii (2001) (în engleză). The Cossacks and Religion in Early Modern Ukraine [Cazacii și religia în Ucraina modernă timpurie]. Oxford University Press. ISBN 0-19-924739-0. http://books.google.com/books?id=NCzzxNisc1MC&pg=PA327&dq=white+rus+commonwealth&hl=en&ei=LOrPS8v4E5Gu9gTY_fWeCw&sa=X&oi=book_result&ct=result&resnum=5&ved=0CFAQ6AEwBA#v=onepage&q=white%20rus%20commonwealth&f=false 
Richmond, Yale (1995) (în engleză). From Da to Yes: Understanding the East Europeans [De la «да» la «da»: cum să-i înțelegem pe est-europeni]. Intercultural Press. ISBN 1-877864-30-7. http://books.google.com/books?id=2Y8GNIp42ysC&pg=PA260&dq=Byelorussia+name&hl=en&ei=NTPPS4viKMGC8gb_i7Ft&sa=X&oi=book_result&ct=result&resnum=6&ved=0CEwQ6AEwBTgK#v=onepage&q=Byelorussia%20name&f=false 
Ryder, Andrew (1998) (în engleză). Eastern Europe and the Commonwealth of Independent States, Volume 4 [Eyrioa de Est și Comunitatea Statelor Independente, volumul 4]. Routledge. ISBN 1-85743-058-1. http://books.google.com/books?id=qmN95fFocsMC&pg=PA183&dq=Belarus+name+law+1991&hl=en&ei=0rjPS-HfHcT6lwf86pSgCw&sa=X&oi=book_result&ct=result&resnum=1&ved=0CD8Q6AEwAA#v=onepage&q=Belarus%20name%20law%201991&f=false 
Szporluk, Roman (2000) (în engleză). Russia, Ukraine, and the Breakup of the Soviet Union [Rusia, Ucraina și destrămarea Uniunii Sovietice]. Hoover Institution Press. ISBN 0-8179-9542-0. http://books.google.com/books?id=oLWeUoWEAGgC&pg=PA113&dq=Belorussia&lr=&cd=34#v=onepage&q=Belorussia&f=false 
Treadgold, Donald; Herbert J. Ellison (25 noiembrie 1999) (în engleză). Twentieth Century Russia [Rusia secolului al XX-lea]. Westview Press. ISBN 0-8133-3672-4. http://books.google.com/books?id=Xs8sYy1vIS0C&pg=PA230&dq=belorussia+nationalists+name&lr=&as_brr=3&client=firefox-a&cd=13#v=onepage&q=&f=false 
Vauchez, André; Richard Barrie Dobson, Michael Lapidge (1 aprilie 2001) (în engleză). Encyclopedia of the Middle Ages [Enciclopedia Evului Mediu]. Routledge. ISBN 1-57958-282-6. http://books.google.com/books?id=qtgotOF0MKQC&pg=PA163&dq=White+Ruthenia&hl=en&ei=4SjPS97dGIecMrDzgR8&sa=X&oi=book_result&ct=result&resnum=10&ved=0CGQQ6AEwCQ#v=onepage&q=White%20Ruthenia&f=false 
Zaprudnik, Jan (16 august 1993) (în engleză). Belarus: At A Crossroads In History [Belarus: la o răscruce în istorie]. Westview Press. ISBN 0-8133-1794-0. http://books.google.com/books?id=qtnTh3-2Ki8C&pg=PA1&dq=Belarusia+name&lr=&as_brr=3&client=firefox-a&cd=3#v=onepage&q=&f=false 


== Legături externe ==

27 iulie - Ziua Națională a Republicii Belarus, 27 iulie 2005, Amos News
Belarus, statul fără națiune, 13 aprilie 2011, Matei Dobrovie, Adevărul
Administrație guvernamentală
E-guvernare în Belarus
Guvernul Belarusului
Ministrul de Afaceri Externe
Site-ul oficial al Președintelui