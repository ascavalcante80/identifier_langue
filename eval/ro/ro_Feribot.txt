strugerea podului peste Dunăre de către trupele române în retragere.
În anul 1936 ia ființă un serviciu regulat de feribot între Giurgiu și Ruse, dotat cu două nave feribot de cel mai modern tip pentru transbordarea garniturilor de tren peste Dunăre. Mai târziu, după construirea podului Prieteniei, feribotul a fost mutat în sectorul Calafat. După inaugurarea podului Calafat – Vidin, serviciul de feribot între Calafat și Vidin a fost suspendat.
Recent, în anul 2007 firma CFR Ferry-Boat reîncepe activitățile de feribot în România prin efectuarea de transporturi de mărfuri în vagoane, transcontainere și TIR-uri pe liniile de feribot Constanța - Izmir - Mersin, Constanța - Samsun (Turcia) și Constanța - Poti - Batumi (Georgia).
Pe aceste linii circulă cele două nave feribot Eforie și Mangalia, construite în 1990 și având diferite capacități de încărcare:
108 vagoane de cale ferată, (57 t/vagon)
125 autovehicule, (40 t/autovehicul)
70 vagoane de cale ferată și 40 autovehicule.


== Vezi și ==
CFR Ferry-Boat
Bac (navigație)


== Legături externe ==
Largest_ferries_of_Europe
List_of_ferry_operators


== Bibliografie ==
Ion A. Manoliu. Nave și Navigație, Editura Științifică și Enciclopedică, București, 1984