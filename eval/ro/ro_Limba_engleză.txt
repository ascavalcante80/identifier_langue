 publicat în Ordered Profusion de Thomas Finkenstaedt și Dieter Wolff (1973) arată originea cuvintelor ca fiind următoarea:
Langue d'oïl, incluzând franceza și normanda veche: 28.3%
Latina, incluzând latina modernă științifică și tehnică: 28.24%
limbile Germanice languages (incluzând cuvinte moștenite direct din engleza veche, dar neincluzând cuvinte gemanice provenind din elemente germanice ale francezei, latinei sau altei limbi latine: 25%
Greacă: 5.32%
fără etimologie precisă: 4.03%
Derivate din nume propii: 3.28%
toate celelalte limbi: mai puțin de 1%
Cuvintele de origine olandeză sunt în principal cele despre nave, cele provenind din limba nordică veche sunt în principal moștenite din anii 800-1000 d. Hr., când vikingii cuceriseră estul și nordul Angliei, în timp ce majoritatea celor de origine franceză sunt din perioada cuceririi normande (multe altele însă de asemenea au fost adoptate în secolele XVII-XIX, când franceza era limba occidentală a politicii internaționale și a comerțului).


== OrtografieModificare ==
În comparație cu alte limbi în care reprezentarea în scris a unui sunet este regulat, în limba engleză un anumit sunet poate fi scris în mai multe variante. Această neregularitate se datorează atât istoriei complexe a limbii engleze, dar și faptului că de-a lungul timpului nu a fost implementată nicio reformă de ortografie sistematică.
Pe lângă aceste aspecte, sunt anumite diferențe în ortografia cuvintelor depinzând de regiuni și țări, și anume (în termeni generali) între ortografia în cadrul englezei americane și englezei britanice. În Statele Unite ale Americii, Canada și în alte țări care au fost puternic influențate de SUA se vorbește (și se scrie)engleza americană; în timp ce în Marea Britanie și restul de peste 50 de țări care fac parte din așa numita “British Commonwealth” (precum Australia, Noua Zeelandă, Africa de Sud, și așa mai departe) se vorbește și scrie engleza britanică. Diferențele există fiindcă engleza britanică a menținut modul de scriere a cuvintelor preluate din alte limbi (precum limba franceză), în timp ce engleza americană a adaptat ortografia pentru a reflecta pronunția acestora. Deși populației din România îi este foarte cunoscut accentul american, datorită filmelor Hollywoodiene, de obicei în cadrul cursurilor de limba engleză (atât în cadrul învățământului de stat cât și particular) se predă engleza britanică și implicit ortografia aferentă. Diferențele se pot observa în 5 cazuri:
Terminația „-our” (engleza britanică) se transformă în „–or” (engleza americană): colour – color (culoare)
Terminația „-ise” sau „–isation” (engleza britanică) se transforma in „–ize” respectiv „–ization” (engleza americană): organisation – organization (organizație)
Terminația „–re” (engleza britanică) este transformata in „–er” (engleza americană): centre-center (centru, miez)
În cazul unelor cuvinte care au terminația „–ed” ori „–ing”, litera L se dublează în engleza britanică, in timp ce în cea americană nu: travelling-traveling si travelled – traveled (a călători)
În cazul unelor cuvinte care conțin diftongul „–ae” în engleza britanică, acestea rămân numai cu „–e” în cea americană: archaeology – archeology (arheologie


== Vezi șiModificare ==
Listă de limbi


== NoteModificare ==


== Legături externeModificare ==
Dan Mateescu: "English Phonetics and Phonological Theory"
Dictionar englez - roman online cu forum de specialitate
Dosarele istoriei: Latinismul britanic, 21 septembrie 2010, Julian Chitta, Ziare.com