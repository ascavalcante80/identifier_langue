rtodocși greci, romano-catolici și aproximativ 26.000 de evrei, în principal sefarzi. Conform raportului din 2002, dat de Centrul de Cercetare Pew, 65% dintre turci cred că religia este foarte importantă, în timp ce un sondaj din 2005 dat de Eurobarometru arată faptul că 95% dintre turci cred în existența lui Dumnezeu.
Biserica Ortodoxă a avut sediul la Istanbul încă din secolul al IV-lea d.Hr. Cu toate acestea, statul turc nu recunoaște statutul ecumenic al Patriarhului Bartolomeu I, episcopul primar între egali în ierarhia tradițională a creștinismului ortodox și obligă Biserica să opereze sub restricții semnificative. O parte dintre proprietățile și școlile bisericii, cum ar fi orfelinatul Büyükada si Școala teologică din Halki, au fost expropriate sau închise.


== Cultură ==

Cultura Turciei rezultă din osmoza mai multor elemente de origini diverse : anatoliene, greco-romane, bizantine și otomane (ultima fiind ea însăși un amestec de influențe islamice, turce și iraniene), la care s-au adăugat mai tardiv cultura și tradițiile occidentale, care au influențat Imperiul Otoman, dar mai ales Republica Turcă (aceasta adoptând alfabetul latin, despărțirea dintre stat și religie, și instituții copiate după țările apusene). Influența culturală a Occidentului continuă și astăzi, îndeosebi în orașe și în partea de apus a țării, în timp ce, la țară și în răsăritul țării, tradițiile și religia au o influență mult mai mare. Acest amestec original rezultă din întâlnirea dintre turci și băștinașii din Anatolia (lazi, greci, armeni, kurzi și alții) cu care s-au întâlnit la capătul migrației lor din Asia Centrală până la Marea Mediterană și Marea Neagră, în vestul Asiei. Astfel, de exemplu, pe plan material, arhitectura romană, drumurile pavate, termele, fântânile publice, săpunul, toaletele, canalele de evacuare au fost preluate de turci de la greco-romani și sunt astăzi cunoscute ca "stil oriental" sau "mauresc", "caldarâm", "băi turcești", "cișmele", "toalete turcești" sau "haznale", iar pe planul spiritual, operele filozofice, istorice, literare, științifice ale antichității greco-romane au fost traduse și transmise musulmanilor care, la rândul lor, le-au retransmis țărilor apusene.
O Turcie transformată cu succes într-un stat național modern, a permis creșterea libertății de expresie artistică, în ciuda unor perioade de cenzură, mai mult politică. În timpul primilor ani ca republică, guvernul a investit multe resurse în artele frumoase, ca muzeele, teatrele, operele și arhitectura. Diverși factori istorici joacă roluri importante în definirea identității moderne turcești, cultura turcă este un produs a eforturilor de a fi un stat „modern”, în timp ce își menține tradiția religioasă și valorile istorice.
Îndeosebi muzica și literatura turcească arată, în zilele noastre, un amestec al influențelor culturale, amestec izvorât din interacțiunile dintre tradițiile turcice și lumea islamică, pe de-o parte, și tradițiile europene, pe de altă parte. Literatura turcă a fost cel mai mult influențată de literatura persană și arabă în timpul erei otomane, deși după perioada Tanzimatului, efectele altor tradiții (populare turcești și literare europene) au devenit tot mai simțite. Amestecul influențelor culturale este dramatizat, de exemplu, sub formă de „noi simboluri de conflict și intercalare de culturi” adoptate în lucrările lui Orhan Pamuk, câștigător al Premiului Nobel pentru literatură în 2006. Dar cultura populară se uniformizează precum cea a multor alte țări, fiind puternic influențată de televiziune : potrivit cercetătorilor, aproximativ 70% din cetățenii turci n-au citit niciodată alte cărți, decât romane polițiste, de aventuri sau sentimentale, și asta numai în timpul timpului de transport în comun.
Elementele arhitecturale din Turcia sunt, de asemenea, testamente ale amestecului unic de tradiții, care au influențat regiunea de-a lungul secolelor. Pe deasupra elementelor tradiționale bizantine prezente în numeroase părți ale Turciei, multe artefacte ale arhitecturii otomane de mai târziu arată îmbinarea rafinată a tradițiilor locale și islamice.
Sinan Mimar este considerat pe scară largă ca cel mai bun arhitect al perioadei clasice în arhitectura otomană. Încă din secolul al XVIII-lea, arhitectura turcească a fost din ce în ce mai influențată de stilul occidental și poate fi văzută în Istanbul, unde clădiri ca Dolmabahce și Ciragan dăinuiesc lângă numeroase zgârie-nori moderni.


=== Patrimoniu ===
Între 1985-2011 pe lista patrimoniului mondial UNESCO au fost incluse 10 obiective culturale sau naturale din Turcia.


== Sport ==

Cel mai popular sport în Turcia este fotbalul. Echipele de top ale Turciei includ: Galatasaray, Fenerbahce și Beşiktaş. În 2000, Galatasaray își consolidează rolul de mare club european, prin câștigarea Cupei UEFA și Supercupei UEFA. Doi ani mai târziu, echipa națională a Turciei a terminat pe locul 3 în turneul final al Cupei Mondiale din 2002, din Japonia și Coreea de Sud, în timp ce, în 2008, echipa națională prinde semifinalele competiției UEFA Euro 2008. Stadionul Olimpic Ataturk din Istanbul a găzduit Finala Ligii Campionilor UEFA 2005, în timp ce stadionul Șukru Saracoglu din Istanbul a găzduit Finala Cupei UEFA 2009.
Alte sporturi principale ca baschetul și volei sunt de asemenea populare. Turcia a găzduit finalele EuroBasket 2001 și a găzduit finalele Campionatului Mondial FIBA 2010. Echipa națională masculină de baschet a terminat pe locul 2 la EuroBasket 2001 și a ajuns în sferturile de finală ale Campionatului Mondial FIBA 2006; în timp ce Efes Pilsen S.K a câștigat Cupa Korac în 1996, a terminat pe locul 2 la Cupa Saporta 1993, și au ajuns în finala Four of Euroleague și Suproleague, în 2000 și 2001. Jucătorii turci de baschet ca Mehmet Okur și Hidayet Turkoglu au avut, de asemenea, succes în NBA. Echipa feminină de volei, și anume, Eczacibaşi, Vakifbank Guneş Sigorta și Fenerbahce Acibadem au câștigat numeroase titluri și medalii la Campionatele Europene. Sportul național tradițional turcesc a fost yagli gureş (wrestling) încă din timpurile otomane. Edirne a găzduit turneul anual de wrestling la Kirkpinar încă din 1361. Stilurile de wrestling internaționale reglementate de FILA ca stil liber de wrestling și wrestling greco-roman sunt populare, cu multe titluri la campionatele Europene, Mondiale și Olimpice câștigate de wrestleri turci individual sau ca echipă națională.

Un sport turcesc de succes a fost halterele. Halterofilii, bărbați și femei, au bătut numeroase recorduri mondiale și au câștigat câteva titluri la campionatele europene, mondiale și olimpice. Naim Suleymanoglu și Halil Mutlu au atins statutul legendar ca fiind unii dintre puținii halterofili care au câștigat 3 medalii de aur la 3 Olimpiade.
Cursele de mașini au devenit recent populare, urmărind, în special, includerea calendaristică a Raliului Turciei la Campionatul Mondial de Raliuri FIA în 2003, și includerea calendaristică Turkish Grand Prix la cursele de Formula 1 în 2005.
Alte evenimente anuale importante privind cursele de mașini incluse în circuitul de curse Istanbul Park sunt MotoGP Grand Prix din Turcia, Campionatul Mondial Rutier FIA, Seriile GP2 și Seriile Le Mans.Din când în când, Istanbulul și Antalia găzduiesc Campionatul Curselor de bărci F1 turcesc; în timp ce Turkish leg of the Red Bull Air Race World Series ,un campionat aerian de curse, are loc deasupra Cornului de Aur din Istanbul.
Surfingul, snowboardingul, skateboardingul, paraglidingul și alte sporturi extreme devin mai populare în fiecare an.


== Note ==


== Legături externe ==

Site oficial
Turkey la The World Factbook

„Turcia” la Open Directory Project

Atlasul Wikimedia pentru Turkey
Ziua Națională a Turciei, 29 octombrie 2010, Amos News
Turcia se reașază în Caucaz, 29 septembrie 2008, Petre Munteanu, Adevărul
Răsăritul Turciei: Cum își folosește Ankara atuurile, 13 mai 2011, Manuel Donescu, Adevărul - Foreign Policy
Răsăritul Turciei: Cum (re)cucerește Ankara lumea, 15 martie 2011, Octavian Manea, Adevărul - Foreign Policy
ro Ionuț Cojocaru, "Turcia: drumul de la război la consolidare", în Revista Institutului Diplomatic Român, anul III, nr. I (V), semestrul I, 2008, pp. 112-139
ro Emanuel Plopeanu, "Alianța Nord-Atlantică în fața primei extinderi. Studiu de caz: admiterea Turciei (1952)", în Revista Institutului Diplomatic Român, anul IV, nr. I (VII), semestrul I, 2009, pp. 163-178


== Vezi și ==
Mustafa Kemal Atatürk
Listă de orașe din Turcia
Listă de fluvii din Asia
Locuri din Patrimoniul Mondial UNESCO