ogice") etc.
De asemenea în ultimul timp există în rândurile evreilor laici un trend al creșterii interesului pentru studiul moștenirii spirituale iudaice, de la Biblie și până la literatura și filosofia evreiască modernă, în cadrul unor cercuri sau comunități ale așa numitului iudaism laic sau iudaism umanist. Un precedent în trecut al acestui curent l-au reprezentat încercările din unele kibuțim socialiste sau social-democrate, de adaptare a ceremoniilor religioase, ca de pildă ale celor de sâmbătă sau de sărbători, la particularitățile noului stil de viață laic și de reflectare a istoriei și ideologiilor recente în textele rituale folosite. (de pildă adaptarea textelor din așa numitele Hagada de Pesah la istoria particulară a fiecărui kibuț).
În lume au existat și continuă să existe unele grupuri mai mari sau mai mici de evrei care s-au convertit în diverse circumstanțe la alte religii. De exemplu maranii (marranos) sau așa-numiții „conversos” sau "noii creștini", din Peninsula Iberică, care, pentru a nu fi expulzați, au consimțit să primească botezul în rit romano-catolic, unii din ei doar în mod formal. Evrei adepți ai autoproclamatului Mesia Șavtai Țvi (Shavtay Tzvi) din Imperiul Otoman au fost nevoiți să treacă în cele din urmă la Islam și au creat așa numita comunitate „dönme”.
Cunoscute în istorie sunt și cazurile evreilor convertiți la Islam (Jadid al-Islam „Noii musulmani”) din Mashhad în Iran și ale așa-numiților falașmura, convertiți la creștinismul monofizit în Etiopia. În Israel există grupuscule de evrei „mesianici” (adică creștini) aparținând unor rituri creștine protestante al căror cult îl practică în limba ebraică, păstrând și unele simboluri și sărbători din iudaism.
Din punct de vedere rasial și etnic, în ciuda tendinței relativ restrânse la misionarism și prozelitism, evreii sunt, ca și multe alte popoare, eterogeni. În cursul istoriei, fiind și dispersați în regiuni foarte diferite, au cunoscut în mod evident (mai ales înainte de răspândirea creștinismului și a Islamului) perioade de amestec prin prozelitism, atât în Europa, cât și în Africa, Caucaz și Asia (de exemplu cazuri de convertire la iudaism în Italia și în peninsula iberică, hazarii, unele triburi berbere și arabe, populații etiopiene, din Asia centrală, India, etc.).
După emancipare, în societatea modernă, evreii au cunoscut procentaje crescânde de asimilare de diverse grade, precum și creșterea ponderii familiilor mixte.


== AntisemitismModificare ==

Existența evreilor ca minoritate etnică și religioasă care refuza să se asimileze și să renunțe la religia, cultura și obiceiurile naționale evreiești, dar adesea și succesul lor financiar sau profesional, s-au lovit, de-a lungul istoriei, de ostilitatea reprezentanților religiilor majoritare, creștine, dar uneori și al unor state sau culte idolatre sau islamice, ceea ce a dus uneori la masacre, pogromuri, campanii de convertire forțată și expulzări în masă, legislații restrictive și discriminatorii împotriva evreilor. Autoritățile religioase și laice ale popoarelor majoritare au impus evreilor un statut inferior, uneori exercitând presiuni asupra lor ca să-i determine să se asimileze sau să părăsească plaiurile natale . Guvernanții i-au exploatat pe evrei economic (impozite suplimentare) și le-au interzis exercitarea mai multor meserii, împingându-i spre îndeletniciri și meserii cu statut social inferior sau interzise enoriașilor religiei populației majoritare (de exemplu cămătăria).


== Evreii și mișcările de protest și revoluționareModificare ==
Statutul discriminatoriu impus evreilor din Europa, prigonirea lor economică, politică, administrativă, culturală și religioasă au întreținut la evrei sentimente de nemulțumire. Pe acest substrat, după emancipare (ieșirea din ghetouri), deseori tineri evrei au fost tentați să se alăture mișcărilor revoluționare din rândul popoarelor în cadrul cărora trăiau, și să participe la încercările de schimbare a regimurilor politice și sociale cu speranța că un nou tip de societate și de guvernare le vor oferi o viață mai echitabilă și mai onorabilă. Din aceste motive au fost mulți evrei care au privit cu simpatie Marea Revoluție Franceză și revoluțiile de la 1848, însuflețite de lozincile de „Libertate, Egalitate, Fraternitate”. Din aceleași motive au fost mulți evrei și printre revoluționarii liberali, socialiști, social-democrați, comuniști și anarhiști, printre activiștii sindicaliști, feminiști, și pentru drepturi civile ale minorităților etnice, rasiale, sexuale și ale altor pături oprimate.
În general, minoritatea evreiască s-a divizat din punct de vedere ideologic-politic în trei grupări principale, cu ponderi diferite în state diferite:
Religioșii (habotnicii),de diverse meserii, comercianți, meseriași, uneori agricultori, slujitori ai cultului, dar și unii industriași sau bancheri, păstrători cu strictețe a regulilor impuse de religia iudaică și cu marcate tendințe de separatism de celelalte grupări; cu vederi politice conservatoare, antisioniste sau sioniste religioase etc
Emancipații sau laicii,main stream - de comercianti, meseriasi, intelectuali, unii bancheri și industriași,muncitori, uneori agricultori,etc. cu respect fata de cultul religios, sau în mică minoritate - agnostici sau atei, cu vederi politice liberale,conservatoare,social democrată, de centru etc
Revoluționarii, mică minoritate ateistă sau agnostică, atrasă de ideile socialiste, comuniste, anarhiste, de obicei antisioniști, uneori implicați în activități contra regimului considerat exploatator sau anacronic


== SionismulModificare ==

După consultări cu fruntași sioniști și discuții pe acest subiect în cabinetul britanic, a fost publicată, la 2 noiembrie 1917, Declarația Balfour care recunoaște legătura istorică între poporul evreu și Țara Israel și promite că Marea Britanie va sprijini așezarea evreilor în Palestina, care trebuie să devină căminul național al poporului evreu.
La 24 iulie 1922, Consiliul Ligii Națiunilor a recunoscut legătura între poporul evreu și Palestina și a acordat Marii Britanii un mandat de guvernare a Palestinei cu scopul de a dezvolta un cămin național pentru poporul evreu.


== Vezi șiModificare ==
Romanioți
Evreii așkenazi
Evreii sefarzi
Mesianici
Sărbători evreiești
Federația Comunităților Evreiești din România
Istoria evreilor în România
Antisemitism
Cronologia antisemitismului
Holocaust


== NoteModificare ==


== BibliografieModificare ==
de Loewe, H. 1911. Die Sprachen der Juden. Köln: Jüdischer Verlag.
de Mieses, M.: Die Entstehungsursache der jüdischen Dialekte, Vienna, R. Löwit Verlag, 1915.
en Thomas, Winton D.: Archaeology and Old Testament Study, volum jubilear al "Society for Old Testament study (1917-1967), ed. Oxford at the Clarendon Press, 1967.
en Fishman, J. A. (ed.): International Journal of the Sociology of Language 30: The Sociology of Jewish Languages, The Hague, Mouton, 1981.
en Kaganoff, B. C.: A Dictionary of Jewish Names and Their History, New York, Schocken, 1977.
en Fishman, J. A. (ed.): Readings in the Sociology of Jewish Languages, Leiden, Brill, 1985.
en Fishman, J. A. (ed.): International Journal of the Sociology of Language 67: The Sociology of Jewish Languages, Berlin, Mouton de Gruyter, 1987.
he Aharoni, Y. : Eretz Israel in Biblical Times - A Geographical History, ed. Yad Itzhak Ben-Zvi Publ., Jerusalem, 1987. ISBN 965-217-043-7
en Gorr, S.: Jewish Personal Names: Their Origin, Derivation and Diminutive Forms, Bergenfield, NJ, Avotaynu, 1992.
en Adler, I. et al. (eds.): Jewish Oral Traditions: An Interdisciplinary Approach, Jerusalem, Magnes Press, 1994.
en Morag, S. et al. (eds.). 1999. Vena Hebraica in Judaeorum Linguis: Proceedings of the 2nd International Conference on the Hebrew and Aramaic Elements in Jewish Languages. Milan: Centro Studi Camito-Semitici di Milano.
en Myhill, J.: Language in Jewish Society: Toward a New Understanding, Clevedon, Multilingual Matters, 2004.
en Niger, S.: Bilingualism in the History of Jewish Literature, Lanham, University Press of America, 1990.
he Na'aman, Nadav & Finkelstein, Israel (eds.): From Nomadism to Monarchy - Aechaeological and Historical Aspects of Early Israel, ed. Yad Itzhak Ben-Zvi Publ., Jerusalem, 1990. ISBN 965-217-073-9
en Singerman, R.: Jewish Given Names and Family Names: A New Bibliography. Leiden, Brill, 2001.
fr Pelletier, A.(trad.): La Guerre des Juifs contre les Romains, Les Belles Lettres, 1975, reed. 2003. Bellum Judaicum, (în germană : „Jüdische Chronic” - „Războiul Evreilor”), 7 volume traduse în limba germană în 1552. Cartea descrie primele agitații anti-romane din Iudea din 66, cucerirea Ierusalimului de către Titus (în 70), etc. Scrisă inițial în arameică a fost tradusă de Iosephus în limba greacă prin anii 75-79. Vezi și he Titus Iosephus Flavius (Iosef ben Matityahu), Bellum Judaicum, ed. Massada, Israel, 1968.
Andrei Oișteanu, Imaginea evreului în cultura română. Studiu de imagologie în context est-central european, Editura Polirom, Iași, 2012 - [1]
Niemirower, Incursiuni in Istoria Evreilor BCUB 1916


== Legături externeModificare ==

Massada, ultima fortăreață a războaielor evreilor.[2]
Israel - academia - monitor.com Tel Aviv University Are the Jews a people? The Zand controversy
Sunt evreii din Europa de est de origine Cuzară?
Reconstruction of patrilineages and matrilineages of Samaritans and other Israeli populations from Y-Chromosome and mitochondrial DNA sequence Variation
One Big, Happy Family Litvaks and Galitzianers, Lay Down Your Arms; Science Finds Unity in the Jewish Gene Pool
JINFO.ORG
Institutul Israelian pentru Democrație - Un portret al evreilor Israelieni
HARTA EVREILOR: Câți mai sunt în lume și unde locuiesc, 30 iulie 2012, Valentin Vioreanu, Capital
Care sunt cei mai influenți 50 de evrei din întreaga lume, 17 mai 2013, Bianca Andrieș, Adevărul
Monumente etnografice evreești în muzeele în aer liber din România