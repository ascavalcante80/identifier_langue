or FIFA, în perioada 2003-2006 forul a avut venituri de 3238 milioane de franci elvețieni (CHF) și cheltuieli de 2,422 de milioane CHF, profitul fiind de 816 milioane CHF. 92% (2986 milioane de franci elvețieni) din venit provine din vânzarea drepturilor de televizare ale competițiilor internaționale, în special cele ale CM 2006, care au adus în vistieria forului 1,660 milioane CHF. Restul de 714 milioane de franci elvețieni a fost obținut din produse de merchandising. În ceea ce privește cheltuielile, 69% (1,682 milioane de franci elvețieni), din venit a fost folosit la organizarea competițiilor și la dezvoltarea sportului: 46% din totalul cheltuielilor (1.125 milioane de franci elvețieni) merg către organizarea competițiilor, iar 26% (622 milioane de franci elvețieni) au fost cheltuiți pe servicii cum ar fi transportul, chiriile, serviciile juridice, de comunicații etc. Alte 5% (118 milioane de franci elvețieni), se pierd de la schimbul valutar și dobânzi.
Bugetele cluburilor de fotbal pot varia în funcție de zona de pe glob. Cele mai mari bugete pot fi găsite în Europa, în special în primele ligi din Germania, Spania, Italia și Anglia. Aici, drepturile de televizare, publicitatea, vânzările de bilete și merchandisingul acoperă o mare parte din buget. În America de Sud, bugetele au crescut datorită transferurilor de jucători în Europa.
Fotbalul joacă, de asemenea, un rol de solidaritate. Una dintre contribuțiile principale ale FIFA este dezvoltarea sportului în zonele în care acest lucru este îngreunat de lipsa materială și a tehnicii. FIFA colaborează cu UNICEF din 1999, furnizând materiale de fotbal pentru a fi distribuite de către această organizație a Națiunilor Unite. Există reuniuni periodice în întreaga lume în scopuri caritabile, promovate de vedete din fotbalul mondial.
Cluburile cheltuiesc mult pe transferuri pentru a-și realiza obiectivele. Un jucător în formă are o cotă mare. Deși unele transferuri sunt scumpe, acestea sunt amortizate din veniturile publicitare, cum a fost în cazul lui Cristiano Ronaldo. Salariile pentru cei mai buni fotbaliști din lume sunt de câteva milioane de euro.
Cele mai scumpe zece transferuri din istoria fotbalului sunt:


=== DopajModificare ===
Dopajul ajută jucătorul să joace la același ritm pe durata întregii partide, să-i crească viteza de reacție și masa musculară, etc.. Pentru a se putea depista sportivii dopați se fac teste de urină.


=== ViolențeModificare ===
Huliganismul în fotbal se manifestă printr-o gamă variată de obiceiuri, cum ar fi:
agasare verbală (uneori obscenă)
scuipat
lupte corp la corp
aruncarea unui obiect pe teren, în încercarea de a lovi fotbaliștii echipei oaspete și pe oficialii ei
aruncarea de obiecte în suporterii adverși, inclusiv pietre, cărămizi, scaune și cocteiluri Molotov.
folosirea dispozitivelor pirotehnice ca torțe sau fumigene
lupte cu arme incluzând bâte, sticle din sticlă, pietre, cuțite, boxuri, macete și arme de foc.
mulțime cu comportament violent care se împinge în garduri și pereți, lucru care poate duce la dărâmarea tribunei.


== Fotbalul în RomâniaModificare ==

Echipa națională de fotbal a României își începe activitatea prin meciul din 8 iunie 1922, de la Belgrad, contra Iugoslaviei, scorul fiindu-i favorabil, 2-1. La 20 mai 1923, Comisia de Fotbal a FSSR (Federația Societăților Sportive din România) este admisă la Congresul de la Zürich ca membră a FIFA. În această calitate de membră a FIFA, România participă la Turneul Olimpic de Fotbal de la Jocurile Olimpice din 1924, desfășurate la Paris. Federația Română de Fotbal este membră fondatoare a UEFA în 1954. Din august 1990, FRF a devenit organ independent de conducere al mișcării fotbalistice din România, primul președinte ales fiind Mircea Sandu.
La nivel internațional, selecționata de fotbal a României a participat până acum la 7 Campionate Mondiale de Fotbal. Cele mai mari succese le-a înregistrat pe parcursul anilor '90. În 1994, la Campionatul Mondial din Statele Unite, echipa României a reușit să ajungă până în sferturi, clasându-se atunci pe poziția 6 în clasamentul FIFA. Liderul generației de aur a fotbalului românesc este Gheorghe Hagi. În prezent, dintre fotbaliștii români celebri pot fi amintiți Adrian Mutu și Cristian Chivu.
Cel mai cunoscut club de fotbal din România este Steaua București, care în 1986 a fost prima echipă din estul Europei și singura din România care a câștigat Cupa Campionilor Europeni. De asemenea, în 1989 a mai jucat o finală a Cupei Campionilor Europeni. O altă echipă de succes din fotbalul românesc este Dinamo București, care a jucat o semifinală a Cupei Campionilor Europeni în 1984, iar în 1990 semifinala Cupei Cupelor UEFA.


== Vezi șiModificare ==


=== Jucători și echipeModificare ===
Lista echipelor naționale de fotbal
Lista echipelor de club din România
Lista cluburilor de fotbal din România


=== Alte variante ale joculuiModificare ===
Fotbal în sală: futsal
Fotbal pe plajă
Fotbal de stradă


=== AlteleModificare ===
Listă de stadioane de fotbal din România
Cele mai vechi cluburi de fotbal
Federația Internațională de Fotbal FIFA
Lista cluburilor de fotbal din România


== NoteModificare ==


== Legături externeModificare ==

Federația Internațională de Fotbal (FIFA)
Federația Română de Fotbal
Statistici fotbalistice pe RSSSF
Statistici și recorduri
Legile jocului pe site-ul FIFA
30 de lucruri pe care nu le stiai despre fotbal, 23 septembrie 2010, Adrian Nicolae, Descoperă
Cele mai mari 10 rivalitati din lumea fotbalului, 14 septembrie 2010, Descoperă - Travel
Germania Weltmeisterschaft - Planeta Fotbal, 22 iunie 2006, Descoperă