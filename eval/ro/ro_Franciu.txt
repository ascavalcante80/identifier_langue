e descompunere cu un nivel de energie sub 80 keV. Ea a crezut că această descompunere era cauzată de un produs de descompunere nemaiîntâlnit vreodată, unul care a fost separat în timpul purificării, dar a reapărut din actiniul-227 pur. Diverse teste au eliminat posibilitatea ca elementul necunoscut să fie thoriul, radiul, plumbul, bismutul sau taliul. Elementul avea proprietățile chimice ale unui metal alcalin (cum ar fi coprecipitarea cu sărurile cesiului), care a făcut-o pe Perey să creadă că acela era elementul 87, produsul descompunerii alpha a actiniului-227. Perey a încercat ulterior să determine raportul între descompunerea beta și alpha în actiniul-227. Primele ei teste au indicat că descompunerea alpha constituia 0,6%, cifră pe care a schimbat-o succedent la 1%.
Perey a numit noul izotop actiniu-K (acum denumit franciu-223) iar în 1946, ea a propus numele catiu pentru elementul nou descoperit, fiindcă ea îl credea a fi cel mai electropozitiv cation dintre elemente. Irène Joliot-Curie, una din supervizoarele lui Perey, s-a opus acestei denumiri deoarece ducea cu gândul mai mult la cat (pisică în engleză) decât la cation. Ulterior, Perey a propus numele franciu, după Franța. Acest nume a fost adoptat oficial de IUPAC în 1949, franciul devenind al doilea element după galiu care e numit după Franța. I-a fost pus simbolul Fa, dar acesta a fost schimbat în Fr (simbolul de astăzi) la scurt timp după. Franciul a fost ultimul element descoperit în natură, și nu prin sinteză, după reniu în 1925. Cercetările ulterioare asupra structurii franciului au fost efectuate de, printre alții, Sylvain Lieberman și echipa sa de la CERN în anii 1970 și 1980. 


== Vezi și ==
Tabelul periodic


== Note ==
^ De fapt, cel mai puțin stabil izotop: franciu-223
^ Unele elemente sintetice, spre exemplu technețiul și plutoniul, au fost găsite ulterior în natură.


== Referințe ==


== Legături externe ==
Francium at The Periodic Table of Videos (University of Nottingham)
WebElements.com – Francium
Stony Brook University Physics Dept.