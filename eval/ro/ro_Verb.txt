a enervat pe toți, netăcînd din gură.
M-am trezit, nemaiputînd dormi.
Ne-am dus la piață gîndindu-ne la ce să cumpărăm.
Supinul este o formă impersonală și nepredicativă a verbului avînd în general trăsături substantivale:
Mersul pe jos este sănătos.
Nu mă deranjează lătratul cîinilor.
A răcit după atîta așteptat în ploaie.
Frigul nu mai este de suportat.
Fumatul interzis!


=== Diateza ===
Prin diateză se exprimă relația dintre acțiune și participanții la aceasta: agentul (cel care face acțiunea) și pacientul (cel care suferă consecințele acțiunii). În funcție de definiția exactă a diatezei și de criteriile care decurg din definiție, limba română are un număr de diateze care variază între două și șase. În toate analizele apar diateza activă și cea pasivă, la care se mai pot adăuga următoarele diateze: reflexivă, impersonală, reciprocă și dinamică. Gramatica limbii române (Editura Academiei, 2005) propune un sistem de trei diateze aflate în două relații de opoziție: activă vs pasivă și activă vs impersonală, renunțînd astfel la diateza reflexivă.
Exemple:
diateza activă în contrast cu cea pasivă: Copiii au cules cireșe. - Cireșele au fost culese de copii.
diateza activă în contrast cu cea impersonală: Salariații cîștigă mult. - Se cîștigă mult.


== Note ==


== Bibliografie ==
Academia Română, Gramatica limbii române (coordonator Valeria Guțu Romalo), Editura Academiei Române, București, 2005 (capitolul despre verbe: Vol. I „Cuvântul”, p. 323)
Definiția verbului, la DEX online
en Etimologia cuvîntului "verb", la American Heritage Dictionary of the English Language


== Legături externe ==
Verbix: program de conjugare de verbe în multe limbi (Atenție, unele verbe sînt conjugate greșit.)
Conjugare verbe, flexionare și deflexionare