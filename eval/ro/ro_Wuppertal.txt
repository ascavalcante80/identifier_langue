 16 °C. Luna iulie este cea mai călduroasă din an, cu temperatura medie de 17.2 °C, iar ianuarie cea mai friguroasă (1.9 °C). În general există 26 de zile cu temperatura de peste 25 °C și 62 de zile „de îngheț”.
Soarele iluminează Wuppertalul 1300-1400 de ore anual, o valoare inferioară mediei din Germania (1550 ore).
Viteza vântului variază între 2.9 m/s în vale și 3.8 m/s în zonele mai înalte.
Aceste caracteristici climatice favorizează creșterea vegetației. Condițiile pentru practicarea agriculturii sunt mai degrabă dificile din cauza pericolului furtunilor violente și înghețului târziu.
Din 1991, în Wuppertal își găsește sediul „Institutul pentru climă, mediu și energie”, recunoscut pe plan mondial.


== Cadrul natural ==
29% (4.858 hectare) din teritoriul urban reprezintă suprafețe libere și împădurite, 7.8% (1.318 hectare) locuri de parcare și spații verzi, 21% (3500 hectare) din suprafață este cultivată. Există aprox. 8000 de parcele pe 380 ha și 46 cimitire pe o suprafață de 160 ha.
Anumite regiuni din apropiere nu au putut fi cultivate din cauza declivităților prea mari. Pe anumite formțiuni stâncoase au fost amenajate parcuri sau grădini.


== Păduri ==
Orașul are numeroase suprafețe acoperite de păduri. În pădurea Burgholz din Cronenberg există o colecție unică de arboret în care se realizează studii. Vizitatorii pot explora zona pe cele patru poteci.
Gelpetal este un teritoriu protejat situat în sudul orașului unde se prelucrau fierul și oțelul încă din secolul al XIV-lea. Resturile acestei industrii sunt situate de-a lungul unui traseu amenajat.


== Personalități marcante ==
Manfred Reichert, fotbalist german
Sandy Mölling, cântăreață de muzică pop
Marie Gruber, actriță
Ann-Kathrin Kramer, actriță


== Note ==
^ www.lds.nrw.de/statistik