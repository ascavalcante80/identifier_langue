ind în restructurare. Producția de trestie de zahăr este importantă, dar este amenințată de scăderea prețurilor pe piața internațională și de reducerea subvențiilor. Totuși, reziduurile trestiei de zahăr servesc la producerea a 25% din energia electrică a insulei, iar actualmente se studiază modalități viabile din punct de vedere economic de obținere a bioetanolului din melasa trestiei de zahăr. Printre celelate culturi importante de pe insulă se numără ananasul și vanilia. Pescuitul este o activitate importantă, în special în apele teritoriale ale teritoriilor australe și antarctice franceze, situate la sud de insulă.
În ciuda unei rate de creștere economică foarte puternică, șomajul este o problemă endemică în Réunion, în anul 2004 fiind estimat la aproximativ 32,9% ceea ce duce la un aflux constant al locuitorilor către celelalte regiuni din Franța. Datorită diferenței nivelului de trai dintre diferitele grupuri sociale, în anii 1990 au avut loc o serie de revolte ale populației sărace, în general de origine africană, ceea ce a dus la o creștere a ajutoarelor sociale din partea statului francez, în prezent venitul minim fiind egal cu cel din Franța metropolitană. Regiunea beneficiează de asemenea și de o serie de avantaje fiscale, cum ar fi de exemplu un nivel mai scăzut al TVA-ului.


== CulturăModificare ==
Cultura locală este un amestec de influențe europene, asiatice și africane, ce au creat un mediu unic. Poetul Charles Baudelaire a vizitat-o în mod repetat, fiind o sursă de inspirație pentru acesta. Limba oficială este limba franceză, dar în insulă este foarte mult vorbită limba creolă reunioneză, inspirată din franceza veche, cu un mare număr de aporturi lingvistice din partea celorlalte limbi ale popoarelor ce au populat insula.


== Legături externeModificare ==

fr Prefectura regiunii
fr Situl regiunii
fr Consiliul general
fr Universitatea din Réunion
fr Comitetul turismului din Réunion
en Réunion la CIA World Factbook