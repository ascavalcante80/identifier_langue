Aceste jigniri au fost cunoscute doar după moartea sa, când au fost publicate corespondența sa privată și jurnalele sale. Cum descrierile publicate de Forster despre alte popoare au fost considerate observații științifice imparțiale, descrierea disprețuitoare a Poloniei din scrisorile și jurnalele lui Forster a fost adesea luată de bună în Germania Imperială și în cea Nazistă, unde a fost utilizată ca mijloc de susținere științifică a presupusei superiorități a rasei germane. Răspândirea stereotipului „Polnische Wirtschaft” (economie poloneză) se datorează foarte probabil influenței scrisorilor sale.
Atitudinea lui Forster l-a adus în conflict cu oameni din popoare diferite pe care i-a întâlnit și a făcut ca el să nu fie binevenit nicăieri, fiind prea revoluționar și antinațional pentru germani, prea mândru și advers în raporturile cu englezii, prea dezinteresat de știința polonă pentru polonezi, și ignorat ca prea nesemnificativ politic când s-a aflat în Franța.


== Memoria ==
După moartea lui Forster, lucrările sale au fost în mare parte uitate în afara unor cercuri profesioniste. Aceasta a fost cauzată în parte de implicarea sa în Revoluția Franceză. Imaginea lui s-a schimbat, însă, odată cu politica vremurilor, diferite perioade concentrându-se pe diferite părți ale operei sale. În perioada creșterii naționalismului după epoca napoleoniană, în Germania el a fost considerat „trădător de țară”, ceea ce i-a umbrit opera de scriitor și om de știință. Această atitudine s-a răspândit în ciuda faptului că filosoful Karl Wilhelm Friedrich Schlegel scria despre Forster la începutul secolului al XIX-lea:

Un oarecare interes față de viața și acțiunile revoluționare ale lui Forster a fost revitalizat în contextul sentimentelor liberale ce au condus la Revoluția de la 1848. Dar el a fost în mare parte uitat în Germania lui Wilhelm al II-lea și chiar mai mult în al Treilea Reich, unde interesul față de Forster a fost limitat la atitudinea lui față de Polonia exprimată în scrisorile personale. Interesul față de Forster a reapărut în anii 1960 î în Germania de Est, unde a fost interpretat ca susținător al luptei de clasă. Stația de cercetare a RDG din Antarctica, deschisă la 25 octombrie 1987, a fost botezată cu numele său. În Germania de Vest, căutarea unor tradiții democratice în istoria germană a dus și ea la o imagine mai diversificată a lui în anii 1970. Fundația Alexander von Humboldt a denumit după el un program de burse pentru savanți străini din țări în curs de dezvoltare. Reputația sa ca unul dintre primii și cei mai de seamă etnologi germani este indiscutabilă, iar operele sale sunt astăzi considerate cruciale în dezvoltarea etnologiei ca ramură științifică separată în Germania.
Elementele etnografice culese de Georg și Johann Reinhold Forster sunt astăzi prezentate la Cook-Forster-Sammlung (Colecția Cook–Forster) din colecția antropologică Sammlung für Völkerkunde de la Göttingen. O altă colecție de elemente adunate de Forster tatăl și fiul este expusă la Muzeul Pitt Rivers din Oxford.


== Opere ==
A Voyage Round the World in His Britannic Majesty's Sloop Resolution, Commanded by Capt. James Cook, during the Years, 1772, 3, 4, and 5 (1777) (preview)
De Plantis Esculentis Insularum Oceani Australis Commentatio Botanica (1786) disponibilă online la Project Gutenberg
Florulae Insularum Australium Prodromus (1786) disponibilă online la Project Gutenberg
Essays on moral and natural geography, natural history and philosophy (1789–97)
Views of the Lower Rhine, Brabant, Flanders (trei volume, 1791–94)
Georg Forsters Werke, Sämtliche Schriften, Tagebücher, Briefe, Deutsche Akademie der Wissenschaften zu Berlin, G. Steiner et al. Berlin: Akademie 1958
Werke in vier Bänden, Gerhard Steiner (editor). Leipzig: Insel 1965. ASIN: B00307GDQ0
Reise um die Welt, Gerhard Steiner (editor). Frankfurt am Main: Insel, 1983. ISBN 3-458-32457-7
Ansichten vom Niederrhein, Gerhard Steiner (editor). Frankfurt am Main: Insel, 1989. ISBN 3-458-32836-X
Georg Forster, Briefe an Ernst Friedrich Hector Falcke. Neu aufgefundene Forsteriana aus der Gold- und Rosenkreuzerzeit, Michael Ewert, Hermann Schüttler (editors). Georg-Forster-Studien Beiheft 4. Kassel: Kassel University Press 2009. ISBN 978-3-89958-485-1


== Note ==


== Bibliografie ==
Ackerknecht, Erwin H. (June 1955). "George Forster, Alexander von Humboldt, and Ethnology". Isis (University of Chicago Press on behalf of The History of Science Society) 46 (2): 83–95. JSTOR 227120. 
Saine, Thomas P. (1972). Georg Forster. New York, NY: Twayne Publishers. ISBN 0-8057-2316-1. 
Reintjes, Heinrich (1953). Weltreise nach Deutschland (in German). Düsseldorf: Progress-Verlag. 


== Legături externe ==
Colecția Forster de la Muzeul Pitt Rivers
Societatea Georg Forster din Kassel (German)
Scrisoare de recomandare a lui Georg Forster pentru Royal Society (legătură arhivată la 21 octombrie 2006)
Biografie la Australian Dictionary of Biography
Lucrări de Georg Forster la Proiectul Gutenberg
Opere de sau despre Georg Forster la Internet Archive
 Lucrări de Georg Forster la LibriVox (cărți audio aflate în domeniul public)