 nou pentru un al doilea mandat. Președintele țării numește miniștrii, iar guvernele provinciilor chiliene sunt conduse de către guvernatori.


=== Politica ===
Partidele politice au putut sa fie reorganizate, numai din 1987, pentru a putea participa la Referendumul Național din 1988, care a stabilit sistemul de existență a acestora. Sistemul binom a dus, în parte, la formarea de mari coaliții politice. În prezent, cele mai importante partide politice și coaliții din Chile sunt:
Alianța pentru Chile (Alianza por Chile), grupare politică de dreapta care, după alegerile din 2004, a obținut 37,68% din voturile pentru consilieri, 38,69% la alegerile pentru deputații din 2005, iar Congresul are, în prezent, 59 de deputați și 17 senatori.
Coaliția Partidelor pentru Democrație (Concertación de Partidos por la Democracia), coaliție de centru-stânga;
Împreună putem mai mult (Juntos Podemos Más) - o grupare politică de stânga.
Un alt partid cu o reprezentare minoră este Partidul Independent Regional.


=== Diviziuni administrative ===

(1) Inclusiv Teritoriul Antarctic Chilian, măsurând 1.382.291,1 km2
(2) Estimare la 30 iunie 2006 - Compendiu Statistic 2006


== Economie ==

Cu un trecut economic dezastruos, cunoscând multiple dictaturi, Chile a devenit modelul economic al regiunii, reușind, în ultimii 15 ani, să reducă de două ori nivelul sărăciei. În ultimii 24 ani, PIB-ul a crescut cu 5,2%, și chiar de 8,3% între 1990 - 1997. Sistemul economic chilian e unul liberalist, implementat de dictatorul Pinochet, cu ajutorul Chicago Boys. Datorită noului model, țara a cunoscut o miraculoasă revigorare economică. Numeroasele reforme, privatizarea, în principal, marilor întreprinderi de stat (cupru, aviație, educație) au contribuit decisiv. În zilele noastre Chile posedă o piață liberă, deschisă lumii întregi. Profilul economic e caracterizat de importul și exportul de materii prime. În 2005, exporturile au depășit 39,5 miliarde USD și continuă să crească. Principalii clienți, în ordinea importanței, sunt Uniunea Europeană, Statele Unite, Coreea de Sud, acordul P4 cu China. Chile e membru APEC (Tratatul Țărilor Pacificului), membru asociat Mercosur (Tratatul de liber schimb al țărilor din America de sud). Moneda națională este peso chilian ($). Turismul reprezintă o activitate economică foarte importantă în Chile, iar în anul 2005 acest sector a generat 1500 miliarde de dolari și echivalentul a 1,33% din PIB. În Chile sosesc, în fiecare an, aproximativ 2.500.000 de străini, din care cea mai mare parte provin din țările vecine, dar și din Europa (414.000 în 2007). Cele mai importante atracții turistice sunt: San Pedro de Atacama, în partea de nord, fiind apreciat de turiștii străini pentru arhitectura incașă, Lacul Higland, Valea Lunii, Munții Anzi (cu stațiunile de sporturi de iarnă) și stațiunile de pe litoralul de la Oceanul Pacific. Insula Paștelui reprezintă un important punct de atracție pentru străini.


=== Sectorul primar ===
Agricultura și creșterea vitelor sunt principalele activități ale sectorului, concentrate în zona centru-sud a țării. Exportul fructelor și legumelor ating cote istorice datorită deschiderii către piețele europene și asiatice, începând cu 1990. În Chile se înregistrează o creștere exponențială în piscicultură. Astfel, țara a devenit lider în exportul de somon, depășind, în 2006, Norvegia. Crescătoriile de somon, amenajate în albiile râurilor din sudul țării, ar putea avea un impact asupra ecosistemului regiunii.


== Note ==


== Legături externe ==
Site-ul oficial al statului Chile
Guvernul din Chile
Chile la The World Factbook

„Chile” la Open Directory Project
Key Development Forecasts for Chile de la International Futures
18 Septembrie - Ziua Națională a Republicii Chile, 18 septembrie 2010, Amos News
Impresii din America de Sud: Chile, 15 martie 2011, Razvan Pascu, Descoperă - Travel
Atlasul Wikimedia pentru Chile