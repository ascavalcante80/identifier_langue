ele denumite Einsatzgruppen, implicarea wehrmachtului a constat din colaborarea dintre anumiți ofițeri și soldați ai armatei germane cu aceste Einsatzgruppen pentru depistarea, arestarea și executarea evreilor, dar și a altora considerați de către Partidul Nazist drept indezirabili. Chiar mai mult, nu rareori unii membri ai wehrmachtului au participat personal la execuții.
Procesul de la Nürnberg, deși i-a judecat și condamnat pe șeful OKW, mareșalul Wilhelm Keitel, respectiv pe șeful operațiilor Alfred Jodl pentru crime de război, totuși nu a declarat wehrmachtul o organizație criminală, așa cum a făcut-o cu organizații subordonate Partidului nazist ca de exemplu SS și SA. Această decizie a Tribunalului Procesului de la Nürnberg a fost percepută de mulți, incluzând mulți germani, ca o exonerare a armatei celui de-Al Treilea Reich.
Totuși, după trecerea timpului și reinterpretarea termenilor istorici, aproape toți istoricii germani, mai ales cei ai deceniilor 1970 și 1980, au devenit de acord că wehrmachtul a acționat de multe ori ca o organizație criminală, în special pe Frontul de Est. Din această perspectivă, întârzierea cu care opinia publică din Germania (și nu numai din Germania) a reacționat la dezvăluirea adevărului este un bun exemplu de implicare profund emoțională în analizarea critică a unui trecut care, deși a fost total mânjit de nazism, a fost văzut ca arătând, în chip fals desigur, o zonă a societății considerată relativ "curată." [1]
În special istoricii polonezi doresc ca publicul german larg să devină mult mai informat și conștient de atrocitățile comise de wehrmacht în timpul Campaniei din septembrie [2].


== După cel de-al Doilea Război MondialModificare ==
Ca urmare a capitulării necondiționate a Germaniei naziste în ziua de 7 mai 1945 (care a fost pusă în aplicare începând cu 8 mai 1945), Germaniei i s-a interzis să mai aibă vreo armată. Ca atare, armata germană, Wehrmacht, a fost dezmembrată.
Au trebuit să treacă aproape zece ani de tensiuni și confruntări internaționale puternice ale perioadei cunoscută ca Războiul Rece până când ambelor Germanii, atât Germaniei Federale, RFG, cât și Germaniei Democrate, RDG, li s-a permis să posede din nou forțe armate.
Armata RFG-ului, oficial creată la 5 mai 1955, a luat numele de Bundeswehr ("Apărarea federală"), acest nume având conotații temporale care "săreau" înapoi peste perioada nazismului până la Reichswehr. Armata RDG-ului, oficial creată la 1 martie 1956, a luat numele de Nationale Volksarmee ("Armata populară națională"). În mod evident, nici una din aceste două armate naționale nu avea de unde recruta soldați și ofițeri profesioniști noi. În chip firesc, aceste două armate au avut pentru o perioadă semnificativă un număr important de soldați, subofițeri și chiar ofițeri care serviseră în wehrmacht.


== Membri marcanți ai wehrmachtuluiModificare ==
Ofițeri germani marcanți ai anilor Wehrmachtului:
Ludwig Beck
Fedor von Bock
Walther von Brauchitsch
Heinz Guderian
Franz Halder
Erich Hoepner
Hermann Hoth
Ewald von Kleist
Albert Kesselring
Hans Günther von Kluge
Erich von Manstein
Friedrich Olbricht
Friedrich Paulus
Erwin Rommel
Gerd von Rundstedt
Claus von Stauffenberg
Erwin von Witzleben


== BibliografieModificare ==
Overmans, Rüdiger -- Deutsche militärische Verluste im Zweiten Weltkrieg (Beiträge zur Militärgeschichte, Band 46), Oldenbourg Verlag, München 1999, ISBN 3-486-56332-7, legată, 367 pagini, ( 39,88 EUR).


== Vezi șiModificare ==
Lista Personalului Waffen SS pentru echivalarea gradelor din Waffen-SS și Wehrmacht.
Rangurile și Insignia a Wehrmacht-ului


== Legături externeModificare ==
Tunul solar - Arma secretă a lui Hitler, 11 iunie 2008, Gabriel Tudor, Revista Magazin