 Consiliului Suprem de Securitate. Rezidența oficială a Președintelui se află în Cetinje.
Guvernul Muntenegrului (muntenegreană: Vlada Crne Gore Влада Црне Горе) este instituția executivă a autorității guvernamentale a Muntenegrului. Guvernul este condus de Prim-Ministru, și conține membri deputați prim-miniștri dar și miniștri.
Parlamentul Muntenegrean (muntenegreană: Skupština Crne Gore Скупштина Црне Горе) este o instituție legislativă unicamerală. Se ocupă cu aprobarea legilor, ratifică tratate, numește Prim Ministrul, miniștrii dar și judecătorii tuturor curților, adoptă bugetul și îndeplinește alte funcții stabilite de Constituție. Parlamentul poate acorda un vot de neîncredere Guvernului doar cu o simplă majoritate. O reprezentativă este aleasă din 6.000 de voturi. În prezent, parlamentul conține 81 de locuri, cu o majoritate de 47, condusă de Coaliția pentru un Muntenegru European ca rezultat a Alegerilor parlamentare din Muntenegru din 2009.


=== Heraldica (Simbolurile oficiale) ===
Un steag oficial muntenegrean, bazat pe standardele regale a lui Nikola I al Muntenegrului a fost adoptat pe 12 iulie 2004 de către legislatura muntenegreană. Acest steag a fost roșu, cu margini argintii și cu o stemă, la fel, argintie cu inițialele HI (în alfabetul chirilic) ce corespunde literelor NI în alfabetul latin, reprezentându-l pe regele Nikola I al Muntenegrului. Pe steagul curent, marginea și stema sunt de culoare aurie, iar inițialele din centru au fost înlocuite de un leu auriu.
Ziua națională de 13 iulie marchează aceiași dată din 1878 când Congresul de la Berlin a recunoscut Muntenegru ca cel de-al 27-lea stat independent din lume și startul primei răscoale populare din Europa împotriva Axei pe 13 iulie 1941 în Muntenegru.
În 2004, legislatura muntenegreană a selectat un cântec popular muntenegrean, Ah, Zorii luminoși ai lunii mai ca imn național. Imnul național în timpul domniei lui Nikola a fost Ubavoj nam Crnoj Gori (Pentru a-l nostru, Muntenegru frumos).


=== Forțele militare ===
Forțele militare din Muntenegru sunt compuse din: Forțele de uscat, Forțele maritime, Forțele Aeriene, și un component a Forțelor Speciale. Din 2009 este organizată ca o armată profesională permanentă sub conducerea Ministerului Apărării cu scopul de a proteja și pentru a lupta pentru suveranitatea muntenegrului. Muntenegru și-a pus drept scop intrarea în NATO după modernizarea și reorganizarea armatei sale. Există planuri pentru viitor care presupun participarea armatei muntenegrene în misiuni de menținere a păcii ca Forța internațională de asistență și securitate.


== Împărțirea administrativă ==

Muntenegru este divizat în 21 de comune (opština) și 2 municipii, subdiviziuni ale municipiului Podgorica. Cetinje este numită „vechea capitala regală a Muntenegrului”. Fiecare comună poate conține mai multe orașe și/sau sate. În trecut, teritoriul țării era divizat în "nahije".
În Muntenegru sunt în total 1256 de localități, dintre care 40 sunt orașe.


=== Orașe ===

Principalul și cel mai mare oraș din Muntenegru este Podgorica, în timp ce Cetinje este capitala regală (priestoinița, prijestonica) .


== Economia ==

Economia statului Muntenegru este în mare parte bazată pe servicii și se află într-o tranziție târzie la economia de piață. Potrivit FMI, PIB-ul nominal a Muntenegrului a fost de $4.114 miliarde în 2009. Paritatea puterii de cumpărare (PIB PPC) pentru anul 2009 a fost de $6.590 miliarde, sau $10,527 per cap de locuitor.
PIB-ul a înregistrat creșteri impresionante în 2007, de 10,7% și 7,5% în 2008. Țara a intrat în recesiune în 2008 ca parte a crizei economice mondiale de la sfârșitul primului deceniu a anilor 2000, cu micșorarea PIB-ului cu 4%. Chiar și așa, Muntenegru a rămas o țintă pentru investițiile străine, singura țară din Balcani care și-a mărit cantitatea de investiții străine. Se așteaptă ca țara să iasă din recesiunea începând cu al doilea semestru a anului 2010, cu o creștere a PIB-ului așteptată de aprox. 0,5%. Totuși, dependența actuală a economiei naționale de investițiile străine cauzează suspiciuni în legătură cu șocurile externe și un deficit de comerț import/export.
În 2007 sectorul serviciilor a alcătuit 72,4% din PIB, cu industria și agricultura alcătuind restul, 17,6% și 10% respectiv.
Potrivit datelor furnizate de Eurostat, PIB-ul muntenegrean per cap de locuitor alcătuia 41% din media UE.
Producerea și prelucrarea aluminiului și a oțelului și agricultura alcătuiesc cea mai mare parte din debitul industrial.
Turismul este un important contribuitor la economia muntenegreană. Aproximativ 1 milion de turiști au vizitat Muntenegru în 2007, rezultând €480 de milioane câștig. Turismul este considerat principalul pilon de susținere a creșterilor economice viitoare, iar cheltuielile guvernului pentru îmbunătățirea infrastructurii sunt o țintă pentru acel țel.


=== Infrastructură ===


=== Turism ===


== Vezi și ==
Balcanii de Vest
Locuri din patrimoniul mondial UNESCO


== Referințe ==


== Legături externe ==
Site web oficial
Interactive PhotoGallery from Montenegro – 2000 photos
Montenegro la The World Factbook

„Muntenegru” la Open Directory Project

Atlasul Wikimedia pentru Montenegro
Muntenegru, o fortăreață naturală, 14 aprilie 2013, Victoria Anghelescu, Cotidianul
Atractii irezistibile in Muntenegru, 1 mai 2013, Jurnalul Național
Canionul Tara, Muntenegru - intre vis si realitate, Joi, 05-09-2013, InfoEST