pitații anuale de aproximativ 1.500 mm cu un maxim de precipitații în luna Septembrie. 
Partea de nord a Nigeriei prezintă un climat tropical uscat. Cantitatea anuală de precipitații este mai mică în comparație cu partea de sud și centrală a Nigeriei. Sezonul ploios în partea de nord a Nigeriei durează doar trei-patru luni (iunie-septembrie). Restul anului este cald și uscat cu temperaturi care urcă și până la 40° C.
Climat alpin sau de munte se găsește în regiunile muntoase din Nigeria care depășesc 1520 de metri deasupra nivelului mării.


== Demografie ==

Populația din Nigeria a crescut în perioada 1990-2008 cu 57 de milioane, având o rată de creștere de 60%.  Aproape jumătate din populația țării este alcătuită din tineri cu vârsta de maxim 14 ani.  Nigeria este cea mai populată țară din Africa și reprezintă aproximativ 18% din populația totală a continentului. Cu toate acestea, nu se știe exact cât de populoasa este Nigeria. 
Organizația Națiunilor Unite estimează că populația în 2009 a fost de 154,729,000, iar dintre aceștia 51,7% făceau parte din mediul rural iar 48,3% din mediul urban. Densitatea populației a fost estimată la 167,5 persoane pe kilometru pătrat. Rezultatele recensămintelor naționale din ultimele decenii au fost contestate. Rezultatele celui mai recent recensământ s-au eliberat în Decembrie 2006 și a dat o populație de 140,003,542. Singura categorie disponibila a fost sexul: 71,709,859 de bărbați și 68,293,08 de femei. În iunie 2012, președintele Goodluck Jonathan a declarat că nigerienii ar trebui să-și limiteze numărul de copii. 


=== Grupuri etnice ===

În Nigeria se găsesc mai mult de 250 de grupuri etnice, având diferite limbi și obiceiuri. Cele mai mari grupuri etnice sunt Hausa, Yoruba, Igbo și Fulani, reprezentând mai mult de 70% din populație, în timp ce Edo, Ijaw, Kanuri, Ibibio, Ebira, NUPE, Gwari, Itsekiri, Jukun, Urhobo, Igala, Idoma și TIV cuprind între 25 și 30%; alte minorități alcătuiesc restul de 5%. 
Numărul oficial de persoane aparținând fiecărei etnii a fost mereu controversat și contestat de membri ai diferitelor grupuri etnice care cred că recensământul este aranjat pentru a se obține superioritate numerică unor anumite grupuri etnice (de obicei considerate a fi grupuri din Nord). 


=== Limbi vorbite ===
Limba oficială a Nigeriei este limba engleză, care a fost aleasă pentru a facilita unitatea culturală și lingvistică a țării, datorită influenței imperiului britanic care s-a încheiat în anul 1960. Mulți vorbitori de limba franceză din țările vecine au influențat engleza vorbită în regiunile de frontieră din Nigeria, iar unii cetățeni nigerieni au devenit suficient de fluenți în limba franceză pentru a lucra în țările din jur.
Cele mai importante limbi vorbite în Nigeria provin din trei familii majore de limbi din Africa: majoritatea fac parte din familia de limbi nigero-congoleze, cum ar fi limbile igbo, yoruba și fulfulde; limba kanuri, vorbită în nord-est, în special în statele Borno și Yobe, face parte din familia nilo-sahariană; iar limba hausa face parte din familia de limbi afro-asiatice.


=== Religie ===

Islamul și creștinismul sunt religiile majore din Nigeria. Potrivit unor estimări recente, 50% din populația nigeriană aderă la islam (mai ales sunnism), iar creștinismul este practicat de 48% din populație (74% protestanți, 25% catolici, 1% alte denominații). Adepții animismului și ai altor religii reprezintă 1,4% din populație. 
Toate religiile reprezentate în Nigeria au fost practicate în orașele majore în 1990. Islam predomină în nord și are o serie de suporteri yoruba în partea de sud-vest a țării. Nigeria are cea mai mare populație musulmană din Africa sub-sahariană. Protestantismul și creștinismul sunt, de asemenea, prezente în zonele de sud-vest, în timp ce catolicismul este practicat în special de igbo.


== Patrimoniu mondial UNESCO ==
Până în anul 2011 pe lista patrimoniului mondial UNESCO au fost incluse 2 obiective din această țară.


== Comunicații ==
În anul 2010, 43,9 milioane de persoane aveau acces la internet.


== Vezi și ==
Locuri din Patrimoniul Mondial UNESCO


== Referințe ==


== Legături externe ==

Atlasul Wikimedia pentru Nigeria
Site web oficial
Nigeria la The World Factbook
Nigeria from UCB Libraries GovPubs

„Nigeria” la Open Directory Project
 Materiale media legate de Nigeria la Wikimedia Commons
Nigeria profile from the BBC News
Know More About Nigeria
Key Development Forecasts for Nigeria from International Futures
Nigeria 2012 Trade Summary Statistics
Ziua Națională a Nigeriei, 1 octombrie 2002, Amos News