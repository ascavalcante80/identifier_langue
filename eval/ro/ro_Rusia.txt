estea, care asigură 80% din totalul exporturilor, lăsând țara vulnerabilă la variația prețurilor pe piața mondială. În ultimii ani, a crescut foarte mult cererea internă de bunuri de larg consum, aproximativ cu 12% anual în 2000-2005, ceea ce demonstrează întărirea pieței interne.
Produsul intern brut se apropie de 1.200 miliarde € în 2004, ceea ce face ca economia Rusiei să fie cea de-a noua economie a lumii și a cincea a Europei. Dacă rata anuală de dezvoltare continuă astfel cum este acum, este de așteptat ca economia Rusiei să ajungă pe poziția a doua în Europa, după cea a Germaniei, în numai câțiva ani.
La 1 aprilie 2006, rezervele internaționale ale Rusiei atinseseră 206 miliarde $ și existau previziuni pentru creșterea acestei rezerve la 230-280 miliarde $ până la sfârșitul anului și la 300-400 miliarde $ la sfârșitul anului 2007.[1].
Cea mai mare provocare care se află în fața guvernului Rusiei este modalitatea prin care pot fi încurajate și dezvoltate întreprinderile mici și mijlocii, în condițiile unui sistem bancar tânăr și lipsit de funcționalitate, dominat de oligarhii ruși. Numeroase bănci sunt deținute de oligarhi locali, care folosesc deseori fondurile băncilor pentru a-și finanța numai propriile afaceri.
Banca Europeană pentru Reconstrucție și Dezvoltare și Banca Mondială au încercat să inițieze practici bancare normale prin intermediul investițiilor de capital și al dividentelor, dar succesul a fost limitat.
Printre problemele economiei Rusiei se numără și dezvoltarea inegală a regiunilor țării. În timp ce regiunea capitalei Moscova se dezvoltă exploziv, nivelul de viață din zona metropolitană apropiindu-se de cel al celor mai dezvoltate țări europene, cea mai mare parte a țării, în special în zonele rurale și ale populațiilor minoritare din Asia, a rămas puternic în urmă. Dezvoltarea economică se face sesizabilă și în alte câteva mari orașe precum Sankt Petersburg, Kaliningrad și Ecaterinburg, ca și în zonele rurale adiacente.

Încurajarea investițiilor străine este, de asemenea, o provocare, datorită barierelor legale, culturale, lingvistice și anumitor particularități politice ale țării. În ultimul timp s-au înregistrat investiții importante ale unor mari investitori europeni, favorizate de prețurile scăzute ale terenurilor și forței de muncă, ca și de ratele de creștere mai ridicate decât în restul Europei. Nivelurile înalte de instruire și de civilitate ale majorității populației, inclusiv ale femeilor și minoritarilor, atitudinea seculară, structura de clasă mobilă, foarte buna integrare a minorităților în curentul cultural principal plasează Rusia mult mai bine decât majoritatea celorlalte așa numite țări în curs de dezvoltare și chiar mai bine decât unele țări puternic dezvoltate.
Până acum, țara a beneficiat de creșterea prețurilor la petrol și gaze naturale și a fost capabilă să-și plătească cea mai mare parte a uriașei datorii externe vechi. Redistribuirea echitabilă a veniturilor din exporturi de materii prime către celelalte sectoare este, încă, o mare problemă. Totuși, din 2003, importanța exporturilor de resurse naturale a început să scadă în balanța economică, în timp ce piața internă s-a întărit mult, stimulată masiv de creșterea volumului contrucțiilor și de creșterea cererii pentru diverse bunuri și servicii.
Arestarea bogatului om de afaceri Mihail Hodorkovski, sub acuzațiile de fraudă și corupție, în legătură cu marea privatizare organizată în timpul mandatului președintelui Boris Elțîn, a făcut ca numeroși investitori să se teamă pentru stabilitatea economiei Rusiei. Cea mai mare parte a uriașelor averi făcute în Rusia sunt datorate achiziționării industriilor statului la prețuri foarte scăzute sau de concesiuni avantajoase primite din partea guvernului. Alte țări și-au exprimat îngrijorarea în legătură cu aplicarea selectivă a legii împotriva anumitor oameni de afaceri, deși acțiunile guvernamentale au fost primite pozitiv de marea masă a rușilor sărăciți.
În plus, câteva mari firme internaționale investesc în Rusia. În conformitate cu statisticile Fondului Monetar Internațional, în Rusia s-au investit direct aproape 26 de miliarde de dolari în 2001-2004, din care 11,7 miliarde de dolari numai în 2004.


== DemografieModificare ==

În ciuda numărului ridicat de cetățeni, Rusia are o densitate a populației foarte scăzută, în primul rând datorită uriașelor sale dimensiuni. Densitatea populației este mai ridicată în zona europeană a țării, în zona Munților Ural. Partea de sud-est a Siberiei, pe țărmul Pacificului, (așa-numitul Orient Îndepărtat Rus), este slab populată, numărul locuitorilor crescând ușor către sud. Natalitatea scăzută, cuplată cu alcoolismul și deficiențele sistemului sanitar, au dus la situața că în Rusia populația scade cu 500.000 de locuitori în fiecare an. Federația Rusă este căminul a peste 160 de grupuri etnice diferite și popoare indigene.


=== LimbăModificare ===
Limba rusă este singura limbă oficială, dar, în fiecare republică federală, limbile nativilor au căpătat, de obicei, statut limbă co-oficială, alături de limba rusă. Alfabetul chirilic este singurul alfabet oficial, ceea ce înseamnă că toate limbile minorităților sunt scrise exclusiv folosind acest alfabet, (cel puțin în textele oficiale).


=== ReligieModificare ===
Biserica Ortodoxă Rusă este biserica creștină dominantă în Federația Rusă. Islamul este a doua religie importantă a țării. Mai există și alte culte: catolic, iudaic, budist și diferite biserici protestante. Inițierea religioasă se face, de obicei, pe linie etnică. Rușii sunt în cea mai mare parte ortodocși, în timp ce persoanele de origine turcică sau caucaziană sunt musulmani.


=== Cele mai mari orașe din RusiaModificare ===


== CulturăModificare ==

Muzica populară rusă
Muzica rusă
Arhitectura rusă
Umorul rus
Literatura rusă
Lista poeților de limbă rusă

Folclorul rus


== ReferințeModificare ==


== BibliografieModificare ==
The New Columbia Encyclopedia, Col.Univ.Press, 1975
Statele lumii contemporane, Șerban Dragomirescu, Radu Săgeată, Edit. Corint, București, 2011
Enciclopedia statelor lumii, ed. a IX-a, Horia C. Matei, Silviu Neguț, Ion Nicolae, Edit. Meronia, București, 2008.
Marea Neagră în secolul al XX-lea și la începutul secolului al XXI-lea – o radiografie geopolitică și geoistorică, Cătălina Mărculeț, I. Mărculeț, Geopolitica, nr. 39, 2011.
Mic dicționar geografic școlar, I. Mărculeț , Narcizia Ștefan (coord.), Colegiul Național „I. L. Caragiale”, ISBN 978-973-0-12042-4, București, 2012. (format electronic).
World Civilizations:The Global Experience, by Peter Stearns, Michael Adas, Stuart Schwartz, and Marc Gilbert.


== Legături externeModificare ==
Encyclopaedia Britannica's Country Portal site
CIA World Factbook - Russia
U.S. State Department Consular Information Sheet: Russia
Russia Today – Online news service
Russian cities and regions
12 Iunie - Ziua Națională a Federației Ruse, 12 iunie 2011, Amos News
Energie in Rusia
Resurse guvernamentale
Duma – Site-ul oficial al camerei inferioare a parlamentului;
Federative Council – Site-ul oficial al camerei superioare a parlamentului;
Kremlin – Site-ul oficial al Președinției Rusiei;
Geo-Politică
Realități și influențe economice în politica externă a Rusiei, 16 noiembrie 2008, Cătălin Turliuc, Ziarul Lumina
Realități și influențe economice în politica externă a Rusiei (II), 23 noiembrie 2008, Cătălin Turliuc, Ziarul Lumina
Turism
FOTO UIMITOARE: Rusia, un COLOS turistic. Află ce îi uimește pe vizitatori în țara lui Putin!, 6 septembrie 2012, Andrei Stanca, România liberă


== Vezi șiModificare ==
Lista orașelor din Rusia
Listă de fluvii din Asia
Locuri din patrimoniul mondial UNESCO