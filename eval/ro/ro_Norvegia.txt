e sunt evreii, skogfinner („finlandezii de pădure”) și rromii.
Până în 1975 Norvegia a dus o politică de liberă imigrație, ceea ce a dus la un val de imigranți din Iugoslavia, Turcia, Maroc, India și Pakistan, iar țările nordice au un sistem de piață de muncă comună din 1954, care a dus la un val de imigranți din această regiune.
În ultimii ani imigrația a influențat creșterea populației cu procente mai ridicate de 50 % din creșterea totală. Conform statisticilor Norvegiei (SSB), un recod de 612.000 de imigranți au sosit în țară în anul 2007, cu 35 % mai mult decât în 2006. La începutul anului 2010 552.313 persoane din Norvegia au fost înregistrate ca având fond de imigrație (imigranți propriu-ziși sau născuți din părinți imigranți), cuprinzând 11,4 % din totalul populației. 210.725 persoane au fost din țările occidentale (UE / SUA / Canada / Australia / Noua Zeelandă) și 341.588 erau din alte țări. Cele mai mari grupuri de imigranți sunt polonezi, suedezi, pakistanezi, irakieni, somalezi, germani, vietnamezi și danezi.
Norvegienii de origine pakistaneză sunt cel mai mare grup minoritar din Norvegia iar majoritatea lor, 31.000 de persoane, locuiesc în și în apropiere de Oslo. Imigrația cetățenilor de origine irakiană a arătat o creștere în ultimii ani. După extinderea Uniunii Europene din anul 2004 a existat un aflux de imigranți din Europa Centrală și de Est, în special din Polonia. Cea mai mare creștere de imigranți a fost în 2007 din Polonia, Germania, Suedia, Lituania și Rusia.
Conform recensămîntului din 2006 din SUA există aproximativ 4,7 milioane de americani cu origine norvegiană, aceasta fiind aproximativ egal cu populația actuală a Norvegiei. La recensământul din 2006 din Canada 432.515 cetățeni canadieni au susținut că sunt de origine norvegiană; cifra reprezintă 1,4 % din populația Canadei.


== MediaModificare ==


=== ZiareModificare ===
În 2008 apăreau 2.598 de ziare în Norvegia, dintre care 1.941 apăreau cel puțin de 6 ori pe săptămână. Principalele ziare norvegiene sunt:
Verdens Gang- circulație (2008): 284.414
Aftenposten (ediția de dimineață)- circulație (2008): 247.556
Dagbladet- circulație (2008): 123.383
Aftenposten (ediția de seară): 124.807


== ReligiaModificare ==
Marea majoritate a norvegienilor (77 %) aparțin de biserica de stat („Den norske kirke”), 1,7 % sunt musulmani, 1,7 % sunt umaniști („Human-Etisk Forbund”), iar 1,1 % sunt romano-catolici . Cu toate acestea, doar 20% din norvegieni spun că religia ocupă un loc important în viața lor (potrivit unui sondaj Gallup 2009), al patrulea cel mai scăzut procent din lume (doar Estonia 14%, Suedia 17% și Danemarca 18% având procente mai mici). La începutul anilor 1990, s-a estimat că între 4,7% - 5,3% dintre norvegieni participau la slujba religioasă săptămânal. Această cifră a scăzut la aproximativ 2%, cel mai mic procent din Europa - potrivit datelor din 2009 și 2010.


== Organizare administrativăModificare ==

Teritoriul Norvegiei este împărțit în 19 unități administrativ-teritoriale, numite fylker.
Oslo
Hordaland
Sor-Trondelag
Rogaland


== Patrimoniu mondialModificare ==
Pe lista patrimoniului mondial UNESCO sunt înscrise următoarele obiective din Norvegia:
Biserica "Stavkirke" din Urnes (1979)
Cartierul "Bryggen" din Bergen (1979)
Orașul minier Røros (1980)
Picturile rupestre din Alta (1985)
Arhipelagul Vega (2004)
Fiordurile Geirangerfjord und Næerøyfjord din vestul țării (2005)
Arcul geodezic Struve (pe teritoriul Norvegiei) (2005)


== Vezi șiModificare ==
Locuri din patrimoniul mondial UNESCO


== NoteModificare ==


== Legături externeModificare ==

no ro en Portalul Norvegian în România
no Site-ul Monarhiei norvegiene
ro www.norvegian.net - Site dedicat Norvegiei
7 lucruri pe care probabil nu le știai despre Norvegia..., 19 aprilie 2012, Lucian Davidescu, Evenimentul zilei
Euroaroganții, 24 aprilie 2005, Irina Cristea, Jurnalul Național
Norvegia - file din istoria recentă, 13 septembrie 2004, Alic Mîrza, Amos News