oștenirea războiului și au un impact de durată asupra civilizației umane.


== GenocidulModificare ==

Articol principal: Holocaust
Odată cu izbucnirea războiului, Germania a început primul stadiu a ceea ce avea să fie numit Holocaust, masacrarea premeditată, la scară industrială, a 9 până la 11 milioane de oameni, (cifrele sunt aproximative). Grupurile considerate "indezirabile" îi includeau, în special, pe evrei, polonezi, prizonierii ruși de război, slavi, romi, sinti, persoanele cu probleme mentale sau handicapuri fizice, homosexualii, Martorii lui Iehova, disidenții politici și comuniștii.
Deși toate aceste grupuri au fost ținta asasinatelor germane, evreii au fost ținta principală a uciderilor în masă, între 5 și 6 milioane de evrei fiind uciși de naziști și de colaboratorii lor.
La început, germanii foloseau plutoanele de execuție, Einsatzgruppen, pentru a duce la îndeplinire masacre de proporții în aer liber, în unele cazuri fiind împușcați până la 33.000 de oameni într-o singură zi, ca de exemplu la Babi Yar. Din 1942, conducerea nazistă a hotărât punerea în aplicare a Soluției Finale (Endlösung), genocidul evreilor europeni, și mărirea ritmului și proporțiilor uciderilor. În vreme ce în lagărele de concentrare și în lagărele de muncă erau întemnițați inamicii politici ai naziștilor încă din perioada de după cucerirea puterii, în 1933, conducerea nazistă a luat hotărârea construirii a șase noi lagăre de exterminare, special concepute pentru uciderea evreilor. Printre acestea, cele mai importante au fost lagărul de exterminare de la Treblinka și lagărul de exterminare de la Auschwitz. Milioane de evrei au fost strânși în ghetouri supraaglomerate, de unde au fost mai apoi transportați către "lagărele morții", unde erau gazați sau împușcați, de cele mai multe ori imediat după ce erau coborâți din trenurile de transport.


=== Lagărele de concentrare, de muncă și de internareModificare ===
Articole principale: Lagăr de concentrare, Gulag, Internarea americanilor de origine japoneză
În afară de lagărele naziste de concentrare, Gulagurile sovietice, (lagărele de muncă), au provocat moartea multor cetățeni din țările ocupate de ruși: Polonia, Lituania, Letonia, Estonia și Basarabia, a prizonierilor de război germani, precum și a unor cetățeni sovietici considerați oponenți ai regimului stalinist, sau membri ai unor grupuri etnice considerate neloiale URSS (cecenii, de exemplu).
Lagărele japoneze de prizonieri de război aveau, de asemenea, o rată a mortalității foarte ridicate, mulți dintre prizonieri americani sau englezi fiind folosiți la munci extenuante, în condiții foarte proaste de alimentație, nu cu mult mai bune decât în lagărele germane de concentrare.
În SUA și Canada, sute de mii de nord-americani originari din Japonia au fost internați de guvernele țărilor respective. Deși în aceste lagăre internații nu erau supuși la munci grele, izolarea forțată și condițiile de viață sub standardul normal erau o obișnuință.


=== Crimele de război și atacurile asupra civililorModificare ===
Articole principale: Crimele japoneze de război, Bombardamente strategice, Procesele de la Nürenberg
Aproape toate formele închipuite de atrocități au avut loc pe Frontul de Răsărit. Milioane de evrei, polonezi, ucrainieni, belaruși și ruși au fost uciși în mod sistematic de naziști și colaboratorii lor. Peste un milion de iugoslavi au fost executați ca represalii la activitățile partizanilor. Peste 3 milioane de prizonieri de război sovietici au fost uciși de naziști.
Ocupația sovietică în Polonia a fost extrem de brutală. Între 1939 și 1941, peste 1,8 milioane de foști cetățeni polonezi au fost uciși sau deportați. În 1940, autoritățile sovietice au ordonat executarea a mai mult de 22.000 de cetățeni polonezi, în special ofițeri de armată, dar și oameni de știință, politicieni, doctori, avocați, preoți și polițiști, în în pădurea Katyn. Populația civilă a suferit cumplit. Populația Kievului a scăzut cu 90% între începutul deceniului al patrulea și 1945, din cauza foametei pricinuite de politica agrară a lui Stalin, dar cel mai mult din cauza naziștilor. La sfârșitul războiului, au fost semnalate cazuri de răzbunări ale soldaților Armatei Roșii împotriva populației civile din Germania.

Și japonezii sunt vinovați de ucideri în masă. Milioane de civili din țările asiatice ocupate și prizonieri de război aliați au fost uciși sau folosiți ca sclavi. Cele mai cunoscute atrocități au fost făptuite în China, printre acestea aflându-se masacrarea a aproape o jumătate de milion de oameni în timpul masacrului din Nanjing și experimentele cu arme biologice din Manciuria făcute de Unitatea 731, având drept „cobai” populația civilă. Pierderile chinezilor au fost estimate la 35 de milioane de oameni – militari și civili, morți, răniți și dispăruți între 1931-1945. [5] Crimele japoneze de război mai includ violul, jaful, asasinatul, canibalismul și forțarea femeilor din țările ocupate să lucreze ca sclave sexuale, cunoscute și ca "femei pentru reconfortare". Cele mai multe sclave sexuale au fost în Coreea, țară pe care Japonia a ocupat-o între 1910 și 1945.
În Al Doilea Război Mondial s-au petrecut primele bombardamente la scară mare împotriva zonelor locuite. Germania a bombardat ținte civile din prima zi de război. În primele zile de război, guvernul britanic a ordonat RAF să respecte strict regulile internaționale ale războiului, care interziceau bombardarea civililor, dar aceste restricții au fost relaxate treptat, până la a fi total abandonate, în 1942. Până în 1945, bombardamentele strategice ale orașelor au fost folosite la scară largă de ambele tabere aflate în conflict. Bombardamentele germane ale orașelor poloneze, rusești, englezești și iugoslave sunt responsabile pentru moartea a aproximativ 600.000 de civili. Bombardamentele strategice ale aliaților anglo-americani asupra orașelor Axei, (Tokyo, Hamburg și Dresda), ca și folosirea bombei nucleare americane împotriva a două orașe japoneze, Hiroșima și Nagasaki, au ucis aproximativ 400.000 de germani și între 350.000 și 500.000 de japonezi. Fără a fi o scuză pentru cei care au bombardat, neselectiv, ținte civile și militare, trebuie spus că, în cazul orașelor japoneze, atelierele și uzinele erau situate în preajma zonelor locuite, uneori întrețesute ce acestea, ceea ce îngreuia foarte mult sarcina celor care urmăreau atacarea mașinii de război nipone. ([6]).
Începând din 1945 și până în 1951, oficialii germani și japonezi au fost acuzați de crime de război. Cei mai importanți lideri germani au fost acuzați de genocid și crime de război în Procesele de la Nürnberg, precum și în alte procese. Mai multe oficialități japoneze au fost judecate pentru crime de război în Procesul crimelor de război japoneze de la Tokyo și în alte procese desfășurate în mai multe țări sud-est asiatice.


== UrmăriModificare ==
Articol principal: Urmările celui de-al Doilea Război Mondial


=== Pierderile omeneștiModificare ===

Articol principal: Pierderi omenești în cel de-al Doilea Război Mondial
Cel puțin 60 de milioane de oameni și-au pierdut viața în cel de-al Doilea Război Mondial —aproximativ 25 de milioane de soldați și cam 35 de milioane de civili. Estimările variază destul de mult. Aceste cifre includ pe cei aproximativ 6 milioane de evrei și cei 4 milioane de neevrei (polonezi, rromi, homosexuali, comuniști, dizidenți, handicapați, prizonieri sovietici, etc) uciși în lagărele Holocaustului.
Forțele Aliaților au pierdut aproximativ 17 milioane de soldați, (din care aproximativ 10 milioane de sovietici și 4 milioane de chinezi), iar forțele Axei au pierdut cam 7 milioane de soldați, (din care aproximativ 5 milioane au fost germani). Uniunea Sovietică a suferit cele mai grele pierderi omenești: între 20 și 28 de milioane de morți în total, din care 13 – 20 milioane erau civili. Sursele chineze afirmă că China a avut pierderi de 35 de milioane de oameni (militari și civili, morți, răniți și dispăruți) între 1931-1945, deci mai mari decât cele sovietice.[7] Per total, 80% dintre pierderile omenești au fost de partea Aliaților, iar restul de 20% de partea statelor Axei.


=== O lume în ruineModificare ===
La sfârșitul războiului, milioane de refugiați erau pe drumuri, economia europeană se prăbușise, 70% din infrastructura industrială a vechiului continent fusese distrusă.
Învingătorii răsăriteni au pretins plata unor despăgubiri de război de către națiunile învinse. În Tratatul de pace de la Paris s-a stabilit că inamicii Uniunii Sovietice, Ungaria, România și Finlanda, trebuiau să plătească câte 300.000.000 de dolari (la cursul anului 1938), iar Italia trebuia să plătească 360.000.000 de dolari împărțiți, în principal, între Grecia, Iugoslavia și Uniunea Sovietică.
Spre deosebire de ce s-a întâmplat la sfârșitul Primului Război Mondial, învingătorii apuseni nu au pretins despăgubiri de război din partea țărilor învinse. Mai mult, un plan gândit de Secretarul de Stat al SUA, George Marshall, "Programul de refacere europeană", mai bine cunoscut ca Planul Marshall, cerea Congresului SUA să aloce milioane de dolari pentru reconstruirea Europei. A fost pus în practică și Sistemul Bretton Woods, ca parte a eforturilor de reconstruire globală a capitalismului și de reconstruire a lumii postbelice.
În Olanda, planurile originale de a cere o compensație monetară uriașă și chiar de a anexa o regiune din Germania, care ar fi dublat suprafața țării, au fost abandonate în cele din urmă. Însă numeroși germani care trăiau în Olanda de multă vreme, au fost declarați cetățeni ostili și au fost închiși într-un lagăr de concentrare, în cadrul unei operații cunoscute ca Laleaua Neagră. În cele din urmă, 3691 de etnici germani au fost deportați.
Războiul a dus, de asemenea, la creșterea intensității mișcărilor de independență în coloniile africane, asiatice și americane ale puterilor europene, cele mai multe dintre aceste teritorii dependente câștigându-și independența în următorii douăzeci de ani.


=== Organizația Națiunilor UniteModificare ===

De vreme ce Liga Națiunilor a eșuat, în mod evident, să prevină războiul, a fost pusă la cale o nouă ordine internațională. În 1945 a fost fondată Organizația Națiunilor Unite. Pentru a preveni izbucnirea unui nou război, la fel de devastator ca a doua conflagrație mondială, și pentru a asigura o pace durabilă în Europa, în 1951, a fost înființată Comunitatea Europeană a Cărbunelui și Oțelului, (Tratatul de la Paris), predecesoara Uniunii Europene. ONU este responsabilă și pentru crearea statului modern Israel, în 1948, în parte, ca răspuns la Holocaust.


=== Începuturile Războiului ReceModificare ===

Sfârșitul celui de-al Doilea Război Mondial a coincis, după părerea multor istorici, cu sfârșitul poziției de superputere a Marii Britanii și câștigarea acestei poziții de către Statele Unite ale Americii și Uniunea Sovietică. Relațiile dintre cele două noi superputeri mondiale s-au deteriorat neîncetat, încă din timpul războiului, pentru a ajunge la cote deosebit de periculoase în deceniile care au urmat victoriei împotriva nazismului.
În zonele ocupate de trupele aliaților occidentali, au fost restabilite guvernele antebelice ori s-au format noi guverne democratice. În zonele ocupate de trupele sovietice, inclusiv în țările foștilor aliați, precum Polonia, au fost create state comuniste. Acestea au devenit state satelit ale URSS-ului. Astfel, la numai câțiva ani de la încheierea războiului, Europa a ajuns să fie divizată de-a lungul unei granițe ideologice. S-au format două blocuri – de est și de vest – reprezentate de Pactul de la Varșovia și, respectiv, de NATO.
Germania a fost împărțită în patru zone de ocupație, zonele americană, franceză și britanică urmând să formeze Germania de Vest, iar în zona sovietică apărând Republica Democrată Germană (Germania Răsăriteană). Austria a fost din nou separată de Germania și a fost, de asemenea, împărțită în patru zone de ocupație, care, în cele din urmă, s-au reunit în statul modern Austria. Coreea a fost divizată în două de-a lungul paralelei 38o.


== NoteModificare ==


=== Alte articoleModificare ===
Primul Război Mondial
Participanții la al Doilea Război Mondial
Listă a bătăliilor celui de-al Doilea Război Mondial
Istoria României
România în al Doilea Război Mondial
Noile tehnologii în timpul celui de-al Doilea Război Mondial
Armele utilizate în timpul celui de-al Doilea Război Mondial
Nazism
Lagăr de concentrare
Fascism
Cronologia celui de-al Doilea Război Mondial


== Legături externeModificare ==


=== GeneraleModificare ===
World War II History in one sixth scale
BBC History: World War Two
Deutsche Welle special section on World War II created by one of Germany's public broadcasters on World War II and the world 60 years after.
WW2DB: The World War II Database
World War II, Wars And Battles
Directory of Online World War II Indexes & Records
World War II history
Phil's World War II pages - Compact a quick to use
Halford Mackinder's Necessary War An essay describing the geopolitical aspects of World War II
Bunker Pictures: Pictures, locations, information about bunkers from WW2 and The Atlantikwall
„Războiul a modelat lumea. Consecințele suntem noi”, 3 Septembrie 2009, Andrei Crăciun, Vlad Stoicescu, Evenimentul zilei
Cele mai mari greseli facute de germani in Al Doilea Razboi Mondial, 6 septembrie 2012, George Titus Albulescu, Ziare.com
Acum 70 de ani, razboiul (I) - Documentar, 22 iunie 2011, Dan Mladinoiu, Ziare.com


=== MediaModificare ===
World War II Multimedia Database
US National Archives Photos
Color photographs of the war
The Canadian Letters and Images Project, World War II
Multimedia map - Presentation that covers the war from the invasion of Russia to the fall of Berlin
Virtual Museum of World War II - interesting pictures & info
it ANPI Italian Partisan Archives photos
Submarinul Delfinul, tancurile si ostasii romani, in al Doilea Razboi Mondial (I) - imagini de arhiva - Documentar, 25 mai 2013, Laurentiu Dologa, Ziare.com
Avioanele, navele si ostasii armatei romane, in al Doilea Razboi Mondial - imagini de arhiva (II) - Documentar, 26 mai 2013, Laurentiu Dologa, Ziare.com
FOTO Al Doilea Război Mondial nu s-a derulat în alb și negru, iar aceste imagini îl prezintă cu bogăția sa de culori, 1 iulie 2013, Răzvan Băltărețu, Adevărul


=== PovestiriModificare ===
Frieser, Karl-Heinz. Mitul Blitzkrieg-ului. Campania din Vest a Wehrmacht-ului. 1940. Editura Militară, 2010.
WW2 People's War - A project by the BBC to gather the stories of ordinary people from World War II
WWII, divisive memories (en) - from an online issue from www.cafebabel.com
Memories of Leutnant d.R. Wilhelm Radkovsky 1940-1945
Workers' War: Home Front Recalled - A project by London Metropolitan University, TUC and the National Pensioners Convention to document the history of workers during World War II
Pilotul Constantin Dragomir


=== SpecificeModificare ===
Germany's surrender documents.
Online Newspaper Archive
World War II Through Cartoons
Veterans Of The US Armed Forces Services, information, resources, and image gallery for veterans of the United States Armed Forces.
Front page of the 6 June, 1944 edition of The New York Times.
Using Historical Statistics To Teach about World War II. ERIC Digest.
World War II in the Curriculum
German military uniforms
World War II Reenacting
Speech delivered by premier Benito Mussolini (Rome, Italy, February 23, 1941)
Daily reports - Extremely detailed daily action reports from the German side


=== DocumentareModificare ===

TV5 Europe Second World War Documentary (2008).
The World at War (1974) serial BBC cu 36 episoade. (IMDb)
The Second World War in Colour (1999) (IMDb)