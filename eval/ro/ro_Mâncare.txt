 58% în 2007.
Prețul mâncării fiind în creștere, consumatorii asiatici încep să prefere mâncărurile occidentale iar fermierii și țările în curs de dezvoltare se zbat să țină pasul. În ultimii ani s-a înregistat o creștere a aportului de produse de origine asiatică în industria laptelui și laptelui praf. Tendința este vizibilă și în alte state în ceea ce privește producția de băuturi plate și carbogazoase dar și producția de ciocolată și de zahăr.


== Foamete și îndestulare ==

Lipsa consumului consistent de mâncare pe o perioadă mai mare de câteva zile duce la malnutriție și în final la moarte. Acestă problemă este uneori rezultatul foametei, adică a lipsei de mâncare generalizată respectiv în comunități întregi. Foametea poate avea un efect devastator asupra sănătății și mortalității umane. Raționalizarea mâncării e folosită pentru păstrarea de rezerve de mâncare odată cu hrănirea populației, cel mai des aplicată în timpul războaielor dar și în unele societăți dictatoriale, precum România socialistă.
Foametea e o problemă internațională foarte pronunțată. Aproape 815 de milioane de oameni sunt subnutriți iar peste 16 mii de copii mor în fiecare zi de foame.


=== Ajutorul în produse alimentare ===
Ajutorul constând în produse alimentare poate ajuta o comunitate aflată în nevoi să își crească standardul de viață până la punctul în care își poate procura singură mâncarea. De asemenea, ajutorul alimentar gestionat prost poate duce la probleme în magazinele locale, reducând prețurile și descurajând producția și astfel se poate forma un ciclu de dependență. În general eforturile de distribuire a mâncării acolo unde este nevoie de ea sunt susținute de Programul Mondial pentru Mâncare.


== Siguranță ==

Intoxicațiile cu alimente pot surveni din cauza bacteriilor, toxinelor, virușilor sau paraziților care pot exista în mâncare. Gătirea lor prin fierbere,prăjire sau coacere distruge de obicei microorganismele dăunătoare. În jur de 7 milioane de oameni mor în fiecare an datorită mâncării contaminate, iar mai mult de jumătate dintre aceștia mor pentru că nu au avut acces la remedii care i-ar putea vindeca.


=== Alergiile ===
Unele persoane întâmpină alergii sau sensibilitate la mâncăruri care nu prezintă probleme pentru ceilalți. Acest lucru se întâmplă atunci când sistemul imunitar al organismului unei persoane confundă o anumită proteină alimentară cu un agent periculos și o atacă. În jur de 2% din adulți și 8% din copii au alergie la mâncare. Cantitatea de mâncare necesară pentru a provoca o alergie este de obicei mică; de altfel se cunosc cazuri când urme de mâncare plutind în aer, atât de mici încât nu pot fi mirosite, au provocat reacții alergice letale la persoane hipersensibile. Alergeni alimentari cunoscuți sunt glutenul, porumbul, crustaceele, arahidele sau soia. Alergiile produc simptome precum diaeria, erupțiile pe piele sau grețuri și vărsături. Rar, alergiile pot duce la urgențe medicale cum ar fi șocul anafilactic, hipotensiunea sau pierderea conștiinței. Un alergen care poate produce astfel de reacție sunt arahidele, iar tratarea se face prin injectarea cu adrenalină.


== Vezi și ==

Tacâm - ustensilele cu care se servește mâncarea
Foamete
Bucătăria românească


== Note ==


== Referințe ==


== Legături externe ==
Istorii comestibile, 27 aprilie 2010, Zoe Petre, Historia
Mâncaruri tabu, 19 septembrie 2011, Descoperă
5 deserturi pe care sa le incerci macar o data in viata, 24 octombrie 2010, Adrian Nicolae, Descoperă - Travel
De ce avem nevoie de suplimente alimentare,29.05.2012, Sorina Cazacu, Portal Articole
100 de lucruri pe care să le mănânci într-o viață, 1 mai 2012, Ana Zidărescu, Evenimentul zilei
Ce vom mânca în anul 2050?, 3 decembrie 2011, Mihaela Stănescu, Descoperă