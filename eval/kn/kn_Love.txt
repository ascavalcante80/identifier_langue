ಏಕೆಂದರೆ ಅವರು ದೇವರ ಒಬ್ಬನೇ ಒಬ್ಬ ಮಗನ ಹೆಸರಲ್ಲಿ ನಂಬಿಕೆ ಇಟ್ಟಿರುವುದಿಲ್ಲ ."(ಜಾನ್‌ 3:16–18, NIV)
ಜಾನ್‌ ಮುಂದುವರಿಸುತ್ತಾ ಹೀಗೆ ಹೇಳುತ್ತಾರೆ "ಆತ್ಮೀಯ ಗೆಳೆಯರೇ, ಪ್ರೀತಿ ಎನ್ನುವುದು ದೇವರಿಂದ ಬರುವ ವಸ್ತುವಾದ್ದರಿಂದ ಒಬ್ಬರನ್ನೊಬ್ಬರು ಪರಸ್ಪರ ಪ್ರೀತಿಸೋಣ . ಪ್ರೀತಿಸುವ ಪ್ರತಿಯೊಬ್ಬರೂ ದೇವರಿಂದ ಹುಟ್ಟಿದವರಾಗಿರುತ್ತಾರೆ ಮತ್ತು ದೇವರನ್ನು ತಿಳಿದಿರುತ್ತಾರೆ. ಯಾರು ಪ್ರೀತಿಸುವುದಿಲ್ಲವೋ ಅವರು ದೇವರನ್ನು ತಿಳಿಯುವುದಿಲ್ಲ, ಏಕೆಂದರೆ ದೇವೆರೆಂದರೆ ಪ್ರೀತಿ " ( ಜಾನ್‌ 1 4:7–8, NIV)
ಪ್ರತಿಯೊಬ್ಬರಿಗೂ ಪ್ರೀತಿ ಮತ್ತು ಕಾಮಾಸಕ್ತಿಗಳ ನಡುವಿನ ವ್ಯತ್ಯಾಸವನ್ನು ಅರ್ಥ ಮಾಡಿಕೊಳ್ಳುವ ಸಾಮರ್ಥ್ಯವಿರಬೇಕೆಂದು ಸಂತ ಅಗಸ್ಟೀನ್ ಹೇಳುತ್ತಾರೆ.
ಸಂತ ಅಗಸ್ಟೀನ್‌ ಪ್ರಕಾರ, ಭೋಗಾಕಾಂಕ್ಷೆ ಎನ್ನುವುದು ಅತಿಯಾದ ವ್ಯಾಮೋಹ, ಆದರೆ ಪ್ರೀತಿಸುವುದು ಮತ್ತು ಮತ್ತೊಬ್ಬರಿಂದ ಪ್ರೀತಿಸಿಕೊಳ್ಳುವುದು ಎಂಬುದು ಅವನು ಜೀವನಪರ್ಯಂತ ಹುಡುಕುವುದೇ ಆಗಿರುತ್ತದೆ. ಅವರು ಮತ್ತೆ ಹೇಳುತ್ತಾರೆ, "ನಾನು ಪ್ರೀತಿಯನ್ನು ಪ್ರೀತಿಸುತ್ತಿದ್ದೆ." ಅಂತಿಮವಾಗಿ ಅವನು ಪ್ರೀತಿಯಲ್ಲಿ ಬೀಳುತ್ತಾನೆ ಮತ್ತು ಮರಳಿ ದೇವರಿಂದ ಪ್ರೀತಿಯನ್ನು ಪಡೆಯುತ್ತಾನೆ. ಸಂತ ಅಗಸ್ಟೀನ್ ಹೀಗೆ ಹೇಳುತ್ತಾರೆ, ನಿನ್ನನ್ನು ಸಂಪೂರ್ಣವಾಗಿ ಮತ್ತು ಸತ್ಯವಾಗಿ ಪ್ರೀತಿಸುವುದು ದೇವರು ಮಾತ್ರ. ಏಕೆಂದರೆ ಮನುಷ್ಯ ಪ್ರೀತಿಯಲ್ಲಿ ಮಾತ್ರವೇ "ಮಾತ್ಸರ್ಯ, ಸಂಶಯ, ಭಯ, ಕೋಪ ಮತ್ತು ಕಿತ್ತಾಟ" ಮುಂತಾದ ನ್ಯೂನತೆಗಳಿರಲು ಸಾಧ್ಯ. ಸಂತ ಅಗಸ್ಟೀನ್ ಪ್ರಕಾರ, ದೇವರನ್ನು ಪ್ರೀತಿಸುವುದೆಂದರೆ, "ನಿಮ್ಮದೇ ಆದ ಶಾಂತಿಯನ್ನು ಪಡೆಯುವುದೇ" ಆಗಿರುತ್ತದೆ. (ಸಂತ ಅಗಸ್ಟೀನ್ ಅವರ ಪಾಪನಿವೇದನೆಗಳು)
ಕ್ರೈಸ್ತ ದೇವತಾಶಾಸ್ತ್ರಜ್ಞರು ದೇವರನ್ನು ಪ್ರೀತಿಯ ಮೂಲವಾಗಿ ಕಾಣುತ್ತಾರೆ. ಇದೇ ಪ್ರೀತಿ ಮನುಷ್ಯರಲ್ಲಿ ಮತ್ತು ಅವರ ಪ್ರೀತಿಯ ಸಂಬಂಧಗಳಲ್ಲಿ ಪ್ರತಿಫಲನವಾಗುತ್ತದೆ. ಪ್ರಭಾವಿ ಕ್ರೈಸ್ತ ದೇವತಾಶಾಸ್ತ್ರಜ್ಞ C.S. ಲೆವಿಸ್‌ ದಿ ಫೋರ್‌ ಲವ್ಸ್‌ ಎನ್ನುವ ಕೃತಿಯನ್ನು ಬರೆದನು.
ಬೆನೆಡಿಕ್ಟ್‌ XVI "ದೇವರೇ ಪ್ರೀತಿ" ಎಂಬುದರ ಮೇಲೆ ತನ್ನ ಮೊದಲ ಪೋಪ್‌ ಸುತ್ತೋಲೆಯನ್ನು ಬರೆದನು. ಪ್ರೇಮ ಸ್ವರೂಪಿಯಾಗಿರುವ ದೇವರ ಚಿತ್ರದಲ್ಲಿ ಸೃಷ್ಟಿಯಾಗಿರುವ ಮನುಷ್ಯ ಪ್ರೀತಿಯನ್ನು ಅನುಸರಿಸಬಲ್ಲ; ದೇವರ ಪ್ರೀತಿಯನ್ನು ತಮ್ಮ ಚಿಂತನೆಯಲ್ಲಿ (ಎರೋಸ್‌) ಪಡೆದುಕೊಳ್ಳುವ ಮತ್ತು ಅದನ್ನು ಅನುಭವಿಸುವ ಮೂಲಕ ದೇವರಿಗೆ ಮತ್ತು ಇತರರಿಗೆ ತನ್ನನ್ನು ತಾನೆ ಅರ್ಪಿಸಿಕೊಳ್ಳಬಲ್ಲ (ಅಗಾಪೆ) ಎಂದು ಅವರು ಹೇಳುತ್ತಾರೆ. ಅವರ ಪ್ರಕಾರ, ಪ್ರೀತಿಯ ಈ ಜೀವನ, ಕಲ್ಕತ್ತಾದ ತೆರೆಸಾ ಮತ್ತು ಪೂಜ್ಯ ವರ್ಜಿನ್‌ ಮೇರಿಯಂಥ ಸಂತರ ಬದುಕಾಗಿದೆ ಮತ್ತು ದೇವರು ತಮ್ಮನ್ನು ಪ್ರೀತಿಸುತ್ತಾನೆ ಎಂದು ನಂಬಿದಾಗ ಕ್ರೈಸ್ತರು ಅನುಸರಿಸುವ ಮಾರ್ಗವಾಗಿದೆ. 


==== ಇಸ್ಲಾಂ ಮತ್ತು ಅರಬ್‌ ====
ಒಂದು ರೀತಿಯ ಪ್ರಜ್ಞೆಯಲ್ಲಿ, ಬದುಕಿನ ಬಗೆಗಿನ ಇಸ್ಲಾಮಿಕ್‌ ದೃಷ್ಟಿಕೋನವನ್ನು ಪ್ರೀತಿಯು ಒಳಗೊಳ್ಳುತ್ತದೆ. ನಂಬಿಕೆ ಹೊಂದಿರುವ ಎಲ್ಲರಿಗೂ ಅನ್ವಯಿಸುವ ವಿಶ್ವ ಭ್ರಾತೃತ್ವವಾಗಿ ಅದು ಒಳಗೊಳ್ಳುತ್ತದೆ.
ದೇವರೇ ಪ್ರೀತಿ ಎಂದು ಹೇಳುವ ಯಾವುದೇ ಉಲ್ಲೇಖಗಳು ಅಲ್ಲೆಲ್ಲೂ ಇಲ್ಲ. ಆದರೆ ದೇವರ(ಅಲ್ಲಾ) 99 ಹೆಸರುಗಳ ಪೈಕಿ ಅಲ್‌-ವಾದುದ್‌ ಅಥವಾ "ದಿ ಲವಿಂಗ್‌ ಒನ್‌" ಎಂಬ ಹೆಸರಿದ್ದು, ಇದು ಸುರಾ 11:90ರಲ್ಲಿ ಮಾತ್ರವಲ್ಲದೇ ಸುರಾ 85:14ರಲ್ಲೂ ಸಹ ಕಂಡುಬಂದಿದೆ. ಇದು "ಪ್ರೇಮಭರಿತ ದಯಾಮಯಿಯಾಗಿರುವ" ದೇವರನ್ನು ಸೂಚಿಸುತ್ತದೆ. ನಂಬಿಕೆಯಿರುವ ಎಲ್ಲರೂ ದೇವರ ಪ್ರೀತಿಯನ್ನು ಪಡೆಯುತ್ತಾರೆ. ಆದರೆ ಯಾವ ಪ್ರಮಾಣದಲ್ಲಿ ಅಥವಾ ಪ್ರಯತ್ನದಲ್ಲಿ ಆತ ದೇವರನ್ನು ಸಂತುಷ್ಟಪಡಿಸಿದ್ದಾನೆ ಎಂಬುದು ಎನ್ನುವುದು ಆಯಾ ವ್ಯಕ್ತಿಯನ್ನು ಅವಲಂಬಿಸಿರುತ್ತದೆ.
ಇಷ್ಕ್‌ , ಅಥವಾ ದೈವಿಕ ಪ್ರೀತಿ ಸೂಫಿ ತತ್ವದ ಎದ್ದು ಕಾಣುವ ಅಂಶ. ಪ್ರೀತಿ ಎನ್ನುವುದು ವಿಶ್ವಕ್ಕೆ ನೀಡಲಾದ ದೇವರ ಮೂಲತತ್ವದ ಪ್ರದರ್ಶನ ಎಂಬುದು ಸೂಫಿಗಳ ನಂಬಿಕೆ. ದೇವರು ಸೌಂದರ್ಯವನ್ನು ಗುರುತಿಸಲು ಅಪೇಕ್ಷಿಸುತ್ತಾನೆ ಮತ್ತು ಒಬ್ಬನು ತನ್ನನ್ನು ತಾನೆ ನೋಡಿಕೊಳ್ಳಲು ಕನ್ನಡಿಯಲ್ಲಿ ಇಣುಕುವಂತೆ, ದೇವರು ಪ್ರಕೃತಿಯ ಪ್ರೇರಕ ಶಕ್ತಿಗಳೊಳಗೇ ಅವನ್ನು "ನೋಡುತ್ತಾನೆ". ಎಲ್ಲವೂ ದೇವರ ಪ್ರತಿಬಿಂಬವೇ ಆಗಿರುವಾಗ, ಸ್ಪಷ್ಟವಾಗಿ ಕಾಣುವ ಕುರೂಪದಲ್ಲೂ ಸೌಂದರ್ಯವನ್ನು ಹುಡುಕಲು ಸೂಫಿ ತತ್ವದ ಜ್ಞಾನಶಾಖೆಯು ಪ್ರಯತ್ನಿಸುತ್ತದೆ.ಸೂಫಿ ತತ್ವವನ್ನು ಪ್ರೀತಿಯ ಧರ್ಮ ಎಂದು ಅನೇಕ ಸಲ ಕರೆಯಲಾಗಿದೆ.ಸೂಫಿ ತತ್ವದಲ್ಲಿ ದೇವರನ್ನು ಮೂರು ಮುಖ್ಯ ಪರಿಭಾಷೆಗಳಲ್ಲಿ ಗುರುತಿಸಲಾಗುತ್ತದೆ. ಅವೆಂದರೆ, ಪ್ರೇಮಿ, ಪ್ರೀತಿಸಲ್ಪಟ್ಟವರು ಮತ್ತು ಕಡುಪ್ರೇಮದವರು. ಈ ಪರಿಭಾಷೆಗಳಲ್ಲಿ ಕೊನೆಯದಾಗಿರುವ ಕಡುಪ್ರೇಮದವರು ಎಂಬುದು ಸೂಫಿ ಕವನಗಳಲ್ಲಿ ಬಹಳ ಕಡೆ ಕಂಡುಬರುತ್ತದೆ. ಪ್ರೀತಿಯ ಮೂಲಕ ಮಾನವಕುಲವು ತನ್ನ ಅಂತರ್ಗತ ಶುದ್ಧತೆ ಮತ್ತು ದೈವಕೃಪೆಗೆ ಮರಳಬಹುದು ಎಂಬುದು ಸೂಫಿ ತತ್ವದ ಒಂದು ಸಾಮಾನ್ಯ ದೃಷ್ಟಿಕೋನ. ದೇವರ ಮೇಲಿನ ತಮ್ಮ ಪ್ರೀತಿಯ ಕಾರಣದಿಂದಾಗಿ ಸೂಫಿ ಸಂತರು "ಅಮಲೇರಿದ" ಸ್ಥಿತಿಗೆ ಕುಖ್ಯಾತರು. ಇದರಿಂದ ಇವರ ತತ್ವಪದ ಮತ್ತು ಸಂಗೀತದಲ್ಲಿ ಮದ್ಯದ ಕುರಿತಾದ ಉಲ್ಲೇಖಗಳು ನಿರಂತರವಾಗಿ ಕಂಡುಬರುತ್ತವೆ.


=== ಪೌರ್ವಾತ್ಯ ಧರ್ಮಗಳು ===


==== ಬೌದ್ಧ ಧರ್ಮ ====
ಬೌದ್ಧ ಧರ್ಮದಲ್ಲಿ, ಕಾಮ ಎಂಬುದು ಐಂದ್ರಿಯಿಕವಾಗಿರುವ, ಲೈಂಗಿಕ ಪ್ರೀತಿ. ಇದು ಸ್ವಾರ್ಥವಾಗಿರುವುದರಿಂದ ಜ್ಞಾನೋದಯವನ್ನು ಪಡೆಯುವ ಮಾರ್ಗದಲ್ಲಿ ಇದು ಒಂದು ಅಡಚಣೆಯಾಗಿದೆ. ಕರುಣಾ ಎಂಬುದು ಇತರರ ನೋವನ್ನು ಕಡಿಮೆ ಮಾಡುವ ಸಹಾನುಭೂತಿ ಮತ್ತು ಕರುಣೆಯಾಗಿದೆ. ಇದು ಜ್ಞಾನಕ್ಕೆ ಪೂರಕ ಮತ್ತು ಜ್ಞಾನೋದಯಕ್ಕೆ ಅಗತ್ಯವಾದದ್ದು. ಅದ್ವೇಸ ಮತ್ತು ಮೆಟ್ಟಾ ಗಳು ಧರ್ಮಾರ್ಥ ಪ್ರೀತಿ‌ಗಳು. ಈ ಪ್ರೀತಿ ಷರತ್ತುಗಳಿಂದ ಮುಕ್ತವಾಗಿರುತ್ತದೆ ಮತ್ತು ಇದಕ್ಕೆ ಗಮನಾರ್ಹವಾದ ಅತ್ಮ ಅಂಗೀಕಾರದ ಅಗತ್ಯವಿರುತ್ತದೆ.
ಬಾಂಧವ್ಯ ಮತ್ತು ಲೈಂಗಿಕತೆಯ ಕುರಿತಾಗಿರುವ ಹಾಗೂ ಸ್ವ-ಹಿತಾಸಕ್ತಿಯಿಲ್ಲದೆ ಸಂಭವಿಸುವುದು ಅಪರೂಪವಾಗಿರುವ ಸಾಮಾನ್ಯ ಪ್ರೀತಿಗಿಂತ ಇದು ಸ್ವಲ್ಪ ವಿಭಿನ್ನವಾಗಿದೆ. ಇದರ ಬದಲಿಗೆ, ಬೌದ್ಧಧರ್ಮದಲ್ಲಿ ಇದು ನಿರ್ಲಿಪ್ತತೆ ಮತ್ತು ಇತರರ ಯೋಗಕ್ಷೇಮದಲ್ಲಿನ ನಿಸ್ವಾರ್ಥ ಆಸಕ್ತಿಯನ್ನು ಸೂಚಿಸುತ್ತದೆ. ಮಹಾಯಾನ ಬೌದ್ಧಧರ್ಮದಲ್ಲಿರುವ ಬೋಧಿಸತ್ವ ಅದರ್ಶವು, ಸಂಕಟದಲ್ಲಿ ತೊಳಲಾಡುತ್ತಿರುವ ಜಗತ್ತಿನ ಹೊರೆಯನ್ನು ಕಡಿಮೆ ಮಾಡುವ ಉದ್ದೇಶದಿಂದ ಓರ್ವನು ಕೈಗೊಳ್ಳಬೇಕಾದ ಸರ್ವಸಂಗ ಪರಿತ್ಯಾಗವನ್ನು ಒಳಗೊಳ್ಳುತ್ತದೆ. ಬೋಧಿಸತ್ವದ ಮಾರ್ಗವನ್ನು ಅನುಸರಿಸಲು ಹೊಂದಿರಬೇಕಾದ ಅತ್ಯಂತ ಶಕ್ತಿಶಾಲಿ ಪ್ರೇರಣೆಯೆಂದರೆ, ನಿಸ್ವಾರ್ಥದ ಮಿತಿಯಲ್ಲೇ ಆತ್ಮೋದ್ಧಾರ ಮತ್ತು ಎಲ್ಲ ಸಚೇತನ ಜೀವಿಗಳಿಗೆ ಪರೋಪಕಾರಿಯಾದ ಪ್ರೀತಿ‌ಯನ್ನು ತೋರಿಸುವುದು.


==== ಹಿಂದೂ ಧರ್ಮ ====
ಹಿಂದೂ ಧರ್ಮದಲ್ಲಿ ಕಾಮ ಸಂತೋಷಕರ, ಇಲ್ಲಿ ಲೈಂಗಿಕ ಪ್ರೀತಿಗೆ ಕಾಮದೇವ ಎಂಬ ಮಾನವರೂಪ ಕೊಡಲಾಗಿದೆ. ಇವನೇ ಕಾಮದ ಅಧಿದೇವತೆ. ಹಿಂದೂ ಧರ್ಮದ ಹಲವು ಜ್ಞಾನಶಾಖೆಗಳ ಪ್ರಕಾರ ಇದು ಜೀವನದಲ್ಲಿನ ಮೂರನೆಯ ತುದಿ (ಪುರುಷಾರ್ಥ ). ಕಾಮದೇವನನ್ನು ಹಲವುವೇಳೆ ಕಬ್ಬಿನ ಜಲ್ಲೆಯ ಬಿಲ್ಲು ಮತ್ತು ಪುಷ್ಟದ ಬಾಣ ಹಿಡಿದು ನಿಂತಿರುವಂತೆ ಚಿತ್ರಿಸಲಾಗಿದೆ. ಇವನು ದೊಡ್ಡ ಗಿಳಿಯೊಂದರ ಮೇಲೆ ಸವಾರಿ ಮಾಡಬಹುದು. ಇವನು ಸಾಮಾನ್ಯವಾಗಿ ತನ್ನ ಪತ್ನಿ ರತಿ ಹಾಗೂ ತನ್ನ ಒಡನಾಡಿ ಮತ್ತು ವಸಂತ ಋತುವಿನ ಅಧಿದೇವನಾದ ವಸಂತನೊಂದಿಗಿರುತ್ತಾನೆ. ಕಾಮ ಮತ್ತು ರತಿಯರ ಕಲ್ಲಿನ ವಿಗ್ರಹಗಳನ್ನು ಭಾರತದ ಕರ್ನಾಟಕದ ಬೇಲೂರಿನಲ್ಲಿರುವ ಚೆನ್ನಕೇಶವ ದೇವಾಲಯದ ಬಾಗಿಲ ಮೇಲೆ ಕಾಣಬಹುದು. ಕಾಮ ನ ಮತ್ತೊಂದು ಹೆಸರು ಮಾರ .
ಕಾಮ ಕ್ಕೆ ವಿರುದ್ಧವಾಗಿ ಪ್ರೇಮ – ಅಥವಾ ಪ್ರೇಮ್‌ – ಎನ್ನುವುದು ಉನ್ನತ ಪ್ರೀತಿಯನ್ನು ಸೂಚಿಸುತ್ತದೆ. ಕರುಣಾ ಎಂದರೆ ಸಹಾನುಭೂತಿ ಮತ್ತು ಕರುಣೆ, ಇದು ಇತರರ ಕಷ್ಟಗಳಿಗೆ ಸ್ಪಂದಿಸುವಂತೆ ನಮ್ಮನ್ನು ಪ್ರಚೋದಿಸುತ್ತದೆ. ಭಕ್ತಿ ಎನ್ನುವುದು ಸಂಸ್ಕೃತದ ಪರಿಭಾಷೆಯಾಗಿದ್ದು, ಇದಕ್ಕೆ "ಪರಮ ಶ್ರೇಷ್ಠ ಭಗವಂತನಿಗೆ ತೋರುವ ಪ್ರೀತಿಪೂರ್ವಕ ಭಕ್ತಿ" ಎಂಬ ಅರ್ಥವಿದೆ. ಭಕ್ತಿ ಯಲ್ಲಿ ಪಾಲ್ಗೊಳ್ಳುವ ವ್ಯಕ್ತಿಯನ್ನು ಭಕ್ತ ಎನ್ನಲಾಗುತ್ತದೆ. ಹಿಂದೂ ಬರಹಗಾರರು, ಮತಧರ್ಮಶಾಸ್ತ್ರಜ್ಞರು ಮತ್ತು ತತ್ವಜ್ಞಾನಿಗಳು ಭಕ್ತಿ ಯನ್ನು ಒಂಭತ್ತು ರೂಪಗಳಾಗಿ ವಿಂಗಡಿಸಿದ್ದಾರೆ. ಇದನ್ನು ನಾವು ಭಾಗವತ ಪುರಾಣ ಮತ್ತು ತುಳಸೀದಾಸರ ಕೃತಿಗಳಲ್ಲಿ ಕಾಣಬಹುದು. ಅನಾಮಿಕನೊಬ್ಬ (ನಾರದ ಬರೆದಿದ್ದಾನೆಂಬ ನಂಬಿಕೆಯಿದೆ) ಬರೆದಿರುವ ನಾರದ ಭಕ್ತಿ ಸೂತ್ರಗಳು ಎಂಬ ತಾತ್ವಿಕ ಬರವಣಿಗೆಯಲ್ಲಿ ಪ್ರೀತಿಯನ್ನು ಹನ್ನೊಂದು ರೂಪಗಳಾಗಿ ವಿಂಗಡಿಸಲಾಗಿದೆ.


== ಇದನ್ನೂ ನೋಡಿರಿ ==
ಪ್ರೀತಿಯ ಸಾರ್ವತ್ರಿಕ ಸಿದ್ಧಾಂತವು, ಪ್ರೀತಿಯ ಸಾಮಾಜಿಕ, ಐತಿಹಾಸಿಕ, ಮತ್ತು ಜೀವ-ವೈದ್ಯಕೀಯ ಚೌಕಟ್ಟನ್ನು ನೀಡುತ್ತದೆ.
ಸ್ಪರ್ಶೇಂದ್ರಿಯದ ಔಷಧ
ಅಂತರ್‌ವ್ಯಕ್ತೀಯ ಆಕರ್ಷಣೆ
ಪ್ರೀತಿ‌ (ಸಾಂಸ್ಕೃತಿಕ ದೃಷ್ಟಿಕೋನಗಳು)
ಪ್ರೇಮ ಪತ್ರ
ಪ್ರೀತಿ‌ (ಧಾರ್ಮಿಕ ದೃಷ್ಟಿಕೋನಗಳು)
ಪ್ರೀತಿ‌ (ವೈಜ್ಞಾನಿಕ ದೃಷ್ಟಿಕೋನಗಳು)
ಪ್ರೀತಿ‌-ಸಂಕೋಚ
ವಿರಹ ವೇದನೆ
ಏಕಪತ್ನಿತ್ವ


== ಉಲ್ಲೇಖಗಳು ==


== ಮೂಲಗಳು ==
Chadwick, Henry (1998). Saint Augustine Confessions. Oxford: Oxford University Press. 
Fisher, Helen. Why We Love: the Nature and Chemistry of Romantic Love. 

Sternberg, R.J. (1986). "A triangular theory of love". Psychological Review 93: 119–135. doi:10.1037/0033-295X.93.2.119. 
Sternberg, R.J. (1987). "Liking versus loving: A comparative evaluation of theories". Psychological Bulletin 102: 331–345. doi:10.1037/0033-2909.102.3.331. 
Tennov, Dorothy (1979). Love and Limerence: the Experience of Being in Love. New York: Stein and Day. ISBN 0-812-86134-5. 
Wood Samuel E., Ellen Wood and Denise Boyd (2005). The World of Psychology (5th ed.). Pearson Education. p. 402–403. 


== ಹೊರಗಿನ ಕೊಂಡಿಗಳು ==

ಪ್ರೇಮಶಾಸ್ತ್ರ
ಪ್ರೀತಿಯ ಮೇಲಿನ ವೈಜ್ಞಾನಿಕ ಅಧ್ಯಯನದ ವಿಲಕ್ಷಣ ಪರಿಚಯ ಮತ್ತು ಉಲ್ಲೇಖಗಳು