ಗಳು ಬೃಹತ್‌ಗಾತ್ರದ ಪಿರಮಿಡ್‌ ಆಕಾರದ ದೇವಸ್ಥಾನದ ಗೋಪುರಗಳಾಗಿದ್ದು, ಪ್ರಾಚೀನ ಮೆಸೊಪಟ್ಯಾಮಿಯಾದ ಕಣಿವೆ ಮತ್ತು ಪಶ್ಚಿಮ ಭಾಗದ ಇರಾನಿನ ಪ್ರಸ್ಥಭೂಮಿಯಲ್ಲಿ ಕಟ್ಟಲ್ಪಟ್ಟಿದ್ದವು. ಒಂದು ಚಪ್ಪಟೆಮಾಡಲಾದ ಹಂತಗಳ ಪಿರಮಿಡ್‌ನ ಸ್ವರೂಪವನ್ನು ಹೊಂದಿದ್ದ ಈ ಗೋಪುರಗಳು, ಅನುಕ್ರಮವಾಗಿ ಇಳಿಯುತ್ತಿರುವ ಅಂತಸ್ತುಗಳ ಅಥವಾ ಮಟ್ಟಗಳ ಶೈಲಿಯಲ್ಲಿದ್ದವು. ಮೆಸೊಪಟ್ಯಾಮಿಯಾದಲ್ಲಿ, ಹಾಗೂ ಅದರ ಸಮೀಪದಲ್ಲಿ ಇಂಥ 32 ಹಂತಗೋಪುರದ ದೇವಾಲಯಗಳು ಬೆಳಕಿಗೆ ಬಂದಿವೆ. ಅವುಗಳ ಪೈಕಿ ಇಪ್ಪತ್ತೆಂಟು ದೇವಾಲಯಗಳು ಇರಾಕ್‌‌ನಲ್ಲಿದ್ದರೆ, ಉಳಿದ ನಾಲ್ಕು ದೇವಾಲಯಗಳು ಇರಾನ್‌‌ನಲ್ಲಿವೆ. ಗಮನಾರ್ಹವಾದ ಹಂತಗೋಪುರದ ದೇವಾಲಯಗಳಲ್ಲಿ ಇವು ಸೇರಿವೆ: ಇರಾಕ್‌ನ ನಸಿರಿಯಾಹ್‌ ಸಮೀಪದಲ್ಲಿರುವ ಉರ್‌ನ ಮಹಾನ್‌ ಹಂತಗೋಪುರದ ದೇವಾಲಯ, ಇರಾಕ್‌ನ ಬಾಗ್ದಾದ್‌ ಸಮೀಪವಿರುವ ಅಕ್ವರ್‌ ಕುಫ್‌ನ ಹಂತಗೋಪುರದ ದೇವಾಲಯ, ಇರಾನ್‌ ಖುಝೆಸ್ತಾನ್‌ನಲ್ಲಿರುವ ಚೊಘಾ ಝಂಬಿಲ್‌. ಇಷ್ಟೇ ಅಲ್ಲದೇ, ತೀರಾ ಇತ್ತೀಚೆಗಷ್ಟೇ ಪತ್ತೆಮಾಡಲ್ಪಟ್ಟ ಇರಾನ್‌ನ ಕಶಾನ್‌ ಸಮೀಪದಲ್ಲಿರುವ ಸಿಲಾಕ್‌, ಮತ್ತು ಇತರ ದೇವಾಲಯಗಳು ಮತ್ತಷ್ಟು ನಿದರ್ಶನಗಳಾಗಿವೆ. ಸುಮೇರಿಯಾದ ಜನರು, ಬ್ಯಾಬಿಲೋನ್‌ನ ಜನರು, ಎಲಾಮ್‌ನ ಜನರು ಮತ್ತು ಅಸಿರಿಯಾದ ಜನರು ಹಂತಗೋಪುರದ ದೇವಾಲಯಗಳನ್ನು ಸ್ಥಳೀಯ ಧರ್ಮಗಳ ಸ್ಮರಣಾರ್ಥವಾಗಿ ಕಟ್ಟಿದರು. ಹಂತಗೋಪುರದ ದೇವಾಲಯದ ಅತ್ಯಂತ ಮುಂಚಿನ ಉದಾಹರಣೆಗಳು ಎತ್ತರಿಸಿದ ವೇದಿಕೆಗಳಂಥ ರಚನೆಗಳಾಗಿದ್ದು, ನಾಲ್ಕನೇ ಸಹಸ್ರಮಾನದ BCಯ ಸಮಯದಲ್ಲಿನ ಯುಬಾಯ್ಡ್‌ ಅವಧಿಯಷ್ಟು ಹಿಂದಿನ ಕಾಲದವಾಗಿದ್ದವು, ಮತ್ತು ಇತ್ತೀಚಿನದು 6ನೇ ಶತಮಾನದ BCಯ ಅವಧಿಗೆ ಸೇರಿದುದಾಗಿದೆ. ಬಹುತೇಕ ಪಿರಮಿಡ್‌ಗಳಿಗಿಂತ ಭಿನ್ನವಾಗಿ, ಹಂತಗೋಪುರದ ದೇವಾಲಯ ತುದಿಯು ಚಪ್ಪಟೆಯಾಗಿತ್ತು. ಹಂತಗಳ ಪಿರಮಿಡ್‌ ಶೈಲಿಯು ಪ್ರಾಚೀನ ರಾಜವಂಶದ ಅವಧಿಯ ಅಂತ್ಯದ ಸಮೀಪದಲ್ಲಿ ಶುರುವಾಯಿತು. ಒಂದು ಆಯಾತಾಕಾರದ, ಅಂಡಾಕಾರದ, ಅಥವಾ ಚಚ್ಚೌಕಾಕಾರದ ವೇದಿಕೆಯ ಮೇಲೆ ಇಳಿಕೆಯ ಸೋಪಾನಪಂಕ್ತಿಯಲ್ಲಿ ಕಟ್ಟಲಾಗಿದ್ದ ಹಂತಗೋಪುರದ ದೇವಾಲಯವು ಒಂದು ಪಿರಮಿಡ್‌ ಆಕಾರದ ರಚನೆಯಾಗಿತ್ತು. ಸೂರ್ಯನ ಬಿಸಿಲಿನಿಂದ ಒಣಗಿ ಗಟ್ಟಿಯಾದ ಇಟ್ಟಿಗೆಗಳು ಹಂತಗೋಪುರದ ದೇವಾಲಯದ ಪ್ರಮುಖ ತಿರುಳುಭಾಗವಾಗಿದ್ದು, ಸುಟ್ಟ ಇಟ್ಟಿಗೆಗಳು ಅದರ ಮುಖವರಸೆಗಳು ಅಥವಾ ಹೊರಹೊದಿಕೆಗಳಾಗಿದ್ದವು. ಈ ಹೊರಹೊದಿಕೆಗಳನ್ನು ಹಲವು ಬಾರಿ ವಿವಿಧ ಬಣ್ಣಗಳನ್ನು ಬಳಸಿ ಮೆರುಗನ್ನು ಕೊಡಲಾಗಿತ್ತು ಮತ್ತು ಪ್ರಾಯಶಃ ಇದು ಜ್ಯೋತಿಷ್ಯ ಶಾಸ್ತ್ರದ ಪ್ರಾಮುಖ್ಯತೆಯನ್ನೂ ಹೊಂದಿರಬಹುತ್ತು ಎನಿಸುತ್ತದೆ.

ಮೆರುಗುಗೊಳಿಸಲಾದ ಈ ಇಟ್ಟಿಗೆಗಳ ಮೇಲೆ ರಾಜರು ಕೆಲವೊಮ್ಮೆ ತಮ್ಮ ಹೆಸರನ್ನು ಕೆತ್ತಿಸುತ್ತಿದ್ದರು. ಸೋಪಾನ ಪಂಕ್ತಿಗಳ ಸಂಖ್ಯೆಯು ಎರಡರಿಂದ ಏಳರವರೆಗೆ ಇರುತ್ತಿದ್ದು, ಒಂದು ಪವಿತ್ರ ಸ್ಥಳ ಅಥವಾ ದೇವಸ್ಥಾನವು ಶೃಂಗದಲ್ಲಿರುತ್ತಿತ್ತು. ಹಂತಗೋಪುರದ ದೇವಾಲಯದ ಒಂದು ಪಾರ್ಶ್ವದ ಮೇಲೆ ಕೈಗಂಬಿಯ ಏರುವೋರೆಗಳ ಒಂದು ಶ್ರೇಣಿಯಿಂದ ಸದರಿ ಪವಿತ್ರ ಸ್ಥಳಕ್ಕೆ ಪ್ರವೇಶಾವಕಾಶವನ್ನು ಕಲ್ಪಿಸಲಾಗಿತ್ತು, ಅಥವಾ ತಳಭಾಗದಿಂದ ಶೃಂಗಭಾಗದವರೆಗೆ ಒಂದು ಸುರುಳಿಯಾಕಾರದ ಕೈಗಂಬಿಯ ಏರುವೋರೆಯಿಂದ ಪ್ರವೇಶಾವಕಾಶದ ವ್ಯವಸ್ಥೆ ಮಾಡಲಾಗಿತ್ತು. ಪರ್ವತಗಳನ್ನು ಹೋಲುವಂತೆ ಹಂತಗೋಪುರದ ದೇವಾಲಯಗಳನ್ನು ನಿರ್ಮಿಸಲಾಗಿತ್ತು ಎಂದು ಈಗಾಗಲೇ ಸೂಚಿಸಲ್ಪಟ್ಟಿದೆಯಾದರೂ, ಆ ನಿರಾಧಾರ-ಕಲ್ಪನೆಯನ್ನು ಬೆಂಬಲಿಸಲು ಮೂಲ ಗ್ರಂಥಪಾಠದ ಅಥವಾ ಪುರಾತತ್ತ್ವಶಾಸ್ತ್ರಕ್ಕೆ ಸಂಬಂಧಿಸಿದ ಸಾಕ್ಷ್ಯವು ಅಷ್ಟಾಗಿ ಲಭ್ಯವಿಲ್ಲ.

ಉರ್‌ನಲ್ಲಿನ ಉರ್‌-ನಮ್ಮುವಿನ ಹಂತಗೋಪುರದ ದೇವಾಲಯವು ಒಂದು ಮೂರು-ಹಂತದ ನಿರ್ಮಾಣವಾಗಿ ವಿನ್ಯಾಸಗೊಳಿಸಲ್ಪಟ್ಟಿತ್ತು. ಇಂದು ಇಂಥವುಗಳ ಪೈಕಿ ಕೇವಲ ಎರಡು ಮಾತ್ರ ಉಳಿದಿವೆ. ಮಣ್ಣಿನ ಇಟ್ಟಿಗೆಯ ತಿರುಳಿನ ಈ ಸಂಪೂರ್ಣ ರಚನೆಗೆ ಬಿಟುಮೆನ್‌ನಲ್ಲಿ ಸಿದ್ಧಪಡಿಸಲಾದ ಬೇಯಿಸಿದ ಇಟ್ಟಿಗೆಯ ಹೊದಿಕೆಯ ಒಂದು ಹೊರಹೊದಿಕೆಯನ್ನು ಮೂಲತಃ ನೀಡಲಾಗಿತ್ತು. ಮೊದಲ ಅತ್ಯಂತ ಕೆಳಗಿನ ಹಂತದ ಮೇಲೆ ಸುಮಾರು 2.5 ಮೀ ಹಾಗೂ ಎರಡನೆಯದರ ಮೇಲೆ 1.15 ಮೀ.ನಷ್ಟು ಪ್ರಮಾಣದಲ್ಲಿ ಇದನ್ನು ನೀಡಲಾಗಿತ್ತು. ಈ ಬೇಯಿಸಿದ ಇಟ್ಟಿಗೆಳ ಪೈಕಿ ಪ್ರತಿಯೊಂದರ ಮೇಲೂ ರಾಜನ ಹೆಸರನ್ನು ಮುದ್ರೆಯೊತ್ತಲಾಗಿತ್ತು. ಹಂತಗಳ ಇಳಿಜಾರಿಕೆಯ ಗೋಡೆಗಳಿಗೆ ಆಧಾರವನ್ನು ಕೊಡಲಾಗಿತ್ತು. ಒಂದು ಅಗಾಧವಾಗಿರುವ ಮುಮ್ಮಡಿ ಮೆಟ್ಟಿಲಸಾಲಿನ ನೆರವಿನೊಂದಿಗೆ ತುದಿಯ ಭಾಗಕ್ಕೆ ಪ್ರವೇಶಾವಕಾಶವನ್ನು ಕಲ್ಪಿಸಲಾಗಿತ್ತು. ಮೊದಲನೆಯ ಮತ್ತು ಎರಡನೆಯ ಹಂತಗಳ ನಡುವಿನ ಒಂದು ಇಳಿದಾಣ ಅಥವಾ ಮಹಡಿ ಮೇಲಿನ ಮೆಟ್ಟಿಲ ಚೌಕಿಯ ಮೇಲೆ ತೆರೆದುಕೊಳ್ಳುವ ಒಂದು ದ್ವಾರದ ಬಳಿ ಈ ಮೆಟ್ಟಿಲಸಾಲುಗಳೆಲ್ಲವೂ ಒಂದೆಡೆ ಸಂಧಿಸುವಂತಿದ್ದವು. ಮೊದಲ ಹಂತದ ಎತ್ತರವು ಸುಮಾರು 11 ಮೀ.ನಷ್ಟಿದ್ದರೆ ಎರಡನೆಯ ಹಂತವು 5.7 ಮೀ. ಎತ್ತರಕ್ಕೆ ಏರಿತ್ತು. ಹಂತಗೋಪುರದ ದೇವಾಲಯದ ಉತ್ಖನನಕಾರನಿಂದ (ಲಿಯೋನಾರ್ಡ್‌ ವೂಲ್ಲೆ) ಒಂದು ಮೂರನೆಯ ಹಂತವು ವಾಡಿಕೆಯಂತೆ ಮರುನಿರ್ಮಿಸಲ್ಪಟ್ಟಿದೆ, ಮತ್ತು ದೇವಸ್ಥಾನವೊಂದರಿಂದ ಕಳಶಪ್ರಾಯವಾಗಿದೆ. ಚೊಘಾ ಝಂಬಿಲ್ ಹಂತಗೋಪುರದ ದೇವಾಲಯದಲ್ಲಿ ಪುರಾತತ್ತ್ವ ಶಾಸ್ತ್ರಜ್ಞರು ಬೃಹತ್‌ ಪ್ರಮಾಣದ ಲಾಳದ ಕಡ್ಡಿಯ ಹಗ್ಗಗಳನ್ನು ಪತ್ತೆಹಚ್ಚಿದ್ದು, ಹಂತಗೋಪುರದ ದೇವಾಲಯದ ರಚನೆಯ ತಿರುಳಿಗೆ ಅಡ್ಡಲಾಗಿ ಅವು ಹಾದುಹೋಗಿದ್ದುದು ಮತ್ತು ಮಣ್ಣಿನ ಇಟ್ಟಿಗೆಯ ಸಮೂಹವನ್ನು ಅವು ಒಟ್ಟುಗೂಡಿಸಿ ಕಟ್ಟಿದ್ದುದು ಕಂಡುಬಂದಿದೆ. ಪ್ರಾಚೀನ ಮೆಸೊಪಟ್ಯಾಮಿಯನ್ನರು ಸಮೀಪ ಪ್ರಾಚ್ಯದ ಮಧ್ಯಭಾಗದಲ್ಲಿ ನೆಲೆಗೊಂಡಿದ್ದರು. ಇದು ವರ್ತಮಾನ ಕಾಲದ ಸಿರಿಯಾ, ಟರ್ಕಿ, ಮತ್ತು ಇರಾಕ್‌ನಲ್ಲಿ ಸೇರಿಕೊಂಡಿತ್ತು‌. ಪ್ರಾಚೀನ ಮೆಸೊಪಟ್ಯಾಮಿಯಾವು ಟೈಗ್ರಿಸ್‌ ಮತ್ತು ಯೂಫ್ರಟಿಸ್‌ ನದಿಗಳ ನಡುವೆಯಿತ್ತು. ಮೆಸೊಪಟ್ಯಾಮಿಯಾ ಎಂಬ ಪದವು ಅಕ್ಷರಶಃ “ಎರಡು ನದಿಗಳ ನಡುವಿನ ಭೂಮಿ” ಎಂಬ ಅರ್ಥವನ್ನು ಕೊಡುತ್ತದೆ. ಮೆಸೊಪಟ್ಯಾಮಿಯಾದ ದಕ್ಷಿಣದ ಭಾಗವು ಫಲವಂತ ಬಾಲಚಂದ್ರ ವಲಯದ ಭಾಗವೊಂದನ್ನು ರೂಪಿಸಿತ್ತು. ತಾನು ನೆಲೆಗೊಂಡಿರುವ ಪ್ರದೇಶದ ಲಕ್ಷಣಗಳ ಕಾರಣದಿಂದಾಗಿ, ಮೆಸೊಪಟ್ಯಾಮಿಯಾವು ಸುಡು ಬೇಸಗೆ ಕಾಲಗಳು ಮತ್ತು ಶೀತಲ ಚಳಿಗಾಲಗಳನ್ನು ಹೊಂದಿದೆ. ಎರಿದು ಎಂಬುದು ಮೆಸೊಪಟ್ಯಾಮಿಯಾದ ಮೊದಲ ನಗರವಾಗಿತ್ತು. ಮೆಸೊಪಟ್ಯಾಮಿಯಾದ ನದಿಗಳು ಜೀವಾಧಾರವಾಗುವಲ್ಲಿ ಮತ್ತು ಆಹಾರವನ್ನು ಒದಗಿಸುವಲ್ಲಿ ನೆರವು ನೀಡಿದವು. ಸದರಿ ಪ್ರದೇಶದ ಮಣ್ಣು ಹಾಗೂ ಜಮೀನನ್ನು ತೇವವಾಗಿಸುವ ಮತ್ತು ನೀರಾವರಿ ಒದಗಿಸುವ ಮೂಲಕ ಇಲ್ಲಿನ ನದಿಗಳು ಮೆಸೊಪಟ್ಯಾಮಿಯನ್ನರಿಗೆ ನೆರವಾದವು. ಇಲ್ಲಿನ ನದಿಗಳು ಅಪಾಯಕಾರಿಯಾಗಿಯೂ ಪರಿಣಮಿಸಿದವು, ಮತ್ತು ಪ್ರವಾಹಗಳನ್ನು ಉಂಟುಮಾಡಿ, ಬೆಳೆದು ನಿಂತ ಪೈರುಗಳು ಹಾಗೂ ಹೊಸದಾಗಿ ಬಿತ್ತಲಾಗಿದ್ದ ಬೀಜಗಳೂ ಸಹ ಕೊಚ್ಚಿಕೊಂಡುಹೋಗಲು ಕಾರಣವಾದವು. ಜೌಗುಭೂಮಿ ಪ್ರದೇಶಗಳಲ್ಲಿ ವಾಸವಾಗಿದ್ದ ಅರಬರ ಜೀವನಶೈಲಿಯ ರೀತಿಯನ್ನೇ ಮೆಸೊಪಟ್ಯಾಮಿಯನ್ನರು ಅನುಸರಿಸಿದರು. ಈ ಅರಬರು ಟೈಗ್ರಿಸ್‌ ಮತ್ತು ಯೂಫ್ರಟಿಸ್‌ ನದಿಗಳ ದಂಡೆಯ ಮೇಲೆ ವಾಸವಾಗಿದ್ದು, ತಮ್ಮ ಜೀವನ ನಿರ್ವಹಣೆಯಲ್ಲಿ ಮೆಸೊಪಟ್ಯಾಮಿಯನ್ನರ ನೆರವು ಪಡೆಯುತ್ತಿದ್ದರು. ಮಳೆಗಾಲದ ಋತುವಿನ ಸಮಯದಲ್ಲಿ ನದಿಗಳು ಜಮೀನಿನೊಳಗೆ ಭಾಗಶಃ ಉಕ್ಕಿಹರಿಯುತ್ತಿದ್ದವು, ಮತ್ತು ಎತ್ತರದ ಭಾಗಗಳು ಅಥವಾ ಕಸದ ದಿಣ್ಣೆಗಳನ್ನು ಮಾತ್ರವೇ ನೀರು ಆವರಿಸುತ್ತಿರಲಿಲ್ಲ. ಈ ರೀತಿಯ ಸನ್ನಿವೇಶ ಎದುರಾದಾಗಲೆಲ್ಲಾ ಇತರರ ಮನೆಗಳಿಗೆ ಹೋಗಲು ಅಥವಾ ಪ್ರವಾಹದ ಪ್ರದೇಶಗಳಿಂದ ಆಚೆಗೆ ಹೋಗಲು ಮೆಸೊಪಟ್ಯಾಮಿಯನ್ನರು ದೋಣಿಗಳನ್ನು ಬಳಸಬೇಕಾಗಿಬರುತ್ತಿತ್ತು. ನದಿಯು ಮೆಸೊಪಟ್ಯಾಮಿಯನ್ನರ ಜೀವನವನ್ನು ಅನೇಕ ವಿಧಗಳಲ್ಲಿ ಸಂಕಷ್ಟಕ್ಕೆ ಸಿಲುಕಿಸಿತ್ತು.. ಒಕ್ಕಲುತನಕ್ಕೆ ಸಂಬಂಧಿಸಿದ ಸಂಕೀರ್ಣ ಮತ್ತು ಗಹನವಾದ ಮಾರ್ಗಗಳನ್ನು ಮೆಸೊಪಟ್ಯಾಮಿಯನ್ನರು ಹೊಂದಿದ್ದರು. ಶುಷ್ಕ ಋತುವಿನ ಸಮಯದಲ್ಲಿ ಜಮೀನಿಗೆ ನೀರಾವರಿಯನ್ನು ಒದಗಿಸಲು ಅವರು ಕಾಲುವೆಗಳನ್ನು (ಇದನ್ನು ಅವರು ಬಾರಿ ಬಾರಿ ದುರಸ್ತಿ ಮಾಡಬೇಕಿತ್ತು ಮತ್ತು ಮರು-ಅಗೆಯಬೇಕಿತ್ತು) ಬಳಸುತ್ತಿದ್ದರು. ಕಾಲುವೆಗಳಲ್ಲಿನ ವಿವಿಧ ಹಂತಗಳ ನಡುವೆ ನೀರನ್ನು ಸಾಗಿಸಲು ಮತ್ತು ಬೆಳೆಗಳಿಗೆ ನೀರನ್ನು ಉಣಿಸಲು, ಬಾಲ್ದಿಯನ್ನು (ಬಕೆಟ್‌ನ್ನು) ಎತ್ತುವ ಉಪಕರಣಗಳನ್ನು ಮೆಸೊಪಟ್ಯಾಮಿಯನ್ನರು ಹೊಂದಿದ್ದರು. ನೀರಾವರಿಯನ್ನೇ ನೆಚ್ಚಿಕೊಳ್ಳಲಾಗಿತ್ತಾದ್ದರಿಂದ ಬೆಳೆಗಳನ್ನು ಬೆಳೆಯಲು ಸಾಧ್ಯವಾಗಿತ್ತು ಮತ್ತು ಚಳಿಗಾಲದಾದ್ಯಂತ ಬೆಳೆಗಳು ಸಾಕಷ್ಟು ಆಹಾರವನ್ನು ಒದಗಿಸುತ್ತಿದ್ದವು. ಮೆಸೊಪಟ್ಯಾಮಿಯಾದಲ್ಲಿ ನೀರಾವರಿಯು ಒಂದು ಪ್ರಮುಖ ಪಾತ್ರವನ್ನು ವಹಿಸಿತು. ಬರಹಗಾರಿಕೆ, ಅಥವಾ ಅಕ್ಷರಮಾಲೆಯೊಂದನ್ನು ಆವಿಷ್ಕರಿಸುವಲ್ಲಿ ಮೆಸೊಪಟ್ಯಾಮಿಯನ್ನರು ಮೊದಲಿಗರಾಗಿದ್ದರು! ಪ್ರಾರಂಭದಲ್ಲಿ, ಬರಹಗಾರಿಕೆಯು ಸರಳವಾಗಿದ್ದು, ನೀವು ಏನನ್ನು ತೋರಿಸಲು ಬಯಸಿದ್ದಿರೋ ಅದನ್ನು ತೋರಿಸುವ ಚಿತ್ರವಾಗಿತ್ತು. ಅಂತಿಮವಾಗಿ ಸಂಕೀರ್ಣ ಬೆಣೆಯಾಕಾರದ ಸ್ವರೂಪಕ್ಕೆ ಬರಹಗಾರಿಕೆಯು ವಿಕಸನಗೊಂಡಿತು. ಬೆಣೆಯಾಕಾರದ ಅಕ್ಷರಮಾಲೆಯಲ್ಲಿ ನೂರಾರು ಅಕ್ಷರಗಳಿದ್ದವು. ಮೆಸೊಪಟ್ಯಾಮಿಯನ್ನರು ಮಾತನಾಡುತ್ತಿದ್ದ ಭಾಷೆಯನ್ನು ಮೆಸೊಪಟ್ಯಾಮಿಯಾ ಭಾಷೆ ಎಂಬುದರ ಬದಲಿಗೆ ಸುಮೇರಿಯಾ ಭಾಷೆ ಎಂದು ಕರೆಯಲಾಗುತ್ತಿತ್ತು. ಅಕಾಡ್‌ನ ಭಾಷೆ, ಬ್ಯಾಬಿಲೋನಿಯಾದ ಭಾಷೆ, ಪರ್ಷಿಯಾದ ಭಾಷೆ, ಮತ್ತು ಇತರ ಅನೇಕ ಭಾಷೆಗಳೊಂದಿಗಿನ ಬಳಕೆಗಾಗಿ ಬೆಣೆಯಾಕಾರದ ಅಕ್ಷರಗಳನ್ನು ಮಾರ್ಪಡಿಸಲಾಗಿದೆ.
ಮೆಸೊಪಟ್ಯಾಮಿಯಾದ ಜನರನ್ನು ಪೋಷಿಸಲು ರೂತರು ಆಹಾರದ ಬೆಳೆಯನ್ನು ಬೆಳೆಯುತ್ತಿದ್ದರು. ಆದರೆ ಮೆಸೊಪಟ್ಯಾಮಿಯಾದ ನಗರಗಳ ಸಂಪತ್ತು, ವರ್ತಕರಿಂದ ಮತ್ತು ಕುಶಲಕರ್ಮಿಗಳಿಂದ ಬಂದಿತು. ವಾಣಿಜ್ಯ ವಲಯಕ್ಕೆ ಮೆಸೊಪಟ್ಯಾಮಿಯನ್ನರು ಮಹತ್ವದ ಮೌಲ್ಯವನ್ನು ನೀಡಿದ್ದರು. ಮೆಸೊಪಟ್ಯಾಮಿಯಾದಲ್ಲಿ ಸ್ವಾಭಾವಿಕ ಸಂಪನ್ಮೂಲಗಳು ಹೆಚ್ಚಿನ ಪ್ರಮಾಣದಲ್ಲಿರಲಿಲ್ಲ. ಆದ್ದರಿಂದ ಅಲ್ಲಿನವರು ಬಹುಮಟ್ಟಿಗೆ ಧಾನ್ಯಗಳು ಹಾಗೂ ನೆಯ್ದ ಸರಕುಗಳ ವ್ಯಾಪಾರವನ್ನು ಮಾಡಿದರು. ಮೆಸೊಪಟ್ಯಾಮಿಯಾಕ್ಕೆ ಮತ್ತು ಅಲ್ಲಿಂದ ಹೊರಕ್ಕೆ ಸರಕುಗಳನ್ನು ಸಾಗಿಸುವಲ್ಲಿ ಟೈಗ್ರಿಸ್‌ ಮತ್ತು ಯೂಫ್ರಟಿಸ್‌ ನದಿಗಳು ಪ್ರಧಾನ ಪಾತ್ರವನ್ನು ವಹಿಸಿದವು. ಆಫ್ರಿಕಾ, ಏಷ್ಯಾ, ಮತ್ತು ಯುರೋಪ್‌ ಇವೇ ಮೊದಲಾದ ಖಂಡಗಳೊಂದಿಗೆ ಅಲ್ಲಿನ ವ್ಯಾಪಾರಿಗಳು ಸರಕುಗಳ ವಹಿವಾಟನ್ನು ಇಟ್ಟುಕೊಂಡಿದ್ದರು. ಮೆಸೊಪಟ್ಯಾಮಿಯಾವು ನಾಣ್ಯಗಳನ್ನು ಬಳಸಲಿಲ್ಲವಾದರೂ, ಬೆಳ್ಳಿ ಮತ್ತು ಧಾನ್ಯಗಳ ತೂಕವನ್ನು ಆಧರಿಸಿದ ಅಳತೆಯ ಮಾನಕಗಳು ಅಲ್ಲಿ ಅಂಗೀಕೃತಗೊಳಿಸಲ್ಪಟ್ಟಿದ್ದವು. ತೆರಿಗೆಗಳಿಂದ ಸಂಗ್ರಹಿಸಲಾದ ಹಣವು ಯೂಫ್ರಟಿಸ್‌ ನದಿ ಗೆ ಅಡ್ಡಲಾಗಿ ಸೇತುವೆಯೊಂದನ್ನು ಕಟ್ಟುವ ಯೋಜನೆಗೆ ನೆರವಾಯಿತು. ಹೆಚ್ಚೆಚ್ಚು ಪ್ರಮಾಣದಲ್ಲಿ ವ್ಯಾಪಾರವನ್ನು ನಡೆಸುವುದು ಇದರ ಹಿಂದಿನ ಉದ್ದೇಶವಾಗಿತ್ತು. ವ್ಯಾಪಾರದ ವ್ಯವಸ್ಥೆಯು ಇಲ್ಲದಿದ್ದಿದ್ದರೆ ಮೆಸೊಪಟ್ಯಾಮಿಯಾದ ವ್ಯಾವಹಾರಿಕ ಸ್ಥಿತಿಯು ಸುಲಭವಾಗಿ ವಿಫಲಗೊಳ್ಳುತ್ತಿತ್ತು. ಸುಮಾರು 3500 B.C.Eಯ ಅವಧಿಯಲ್ಲಿ ಮೊದಲ ಚಕ್ರಗಳುಳ್ಳ ವಾಹನಗಳನ್ನು ಮೆಸೊಪಟ್ಯಾಮಿಯನ್ನರು ಸೃಷ್ಟಿಸಿದರು. ಚಕ್ರದಿಂದ-ರೂಪಿಸಲ್ಪಟ್ಟ ಕುಂಬಾರಿಕೆಯನ್ನು ಕಾರ್ಯರೂಪಕ್ಕೆ ತರಲು ಅವರು ಮೊದಲು ಚಕ್ರವನ್ನು ಬಳಸಿದರು. ನಂತರ ಉರುಕ್‌ನಲ್ಲಿ, ಸರಕುಗಳ ಒಂದು ಭಾರವಾದ ಹೊರೆಯನ್ನು ಹೇಗೆ ಹೊತ್ತೊಯ್ಯುವುದು ಎಂಬುದರ ಕುರಿತು ಲೆಕ್ಕಾಚಾರ ಹಾಕುವ ಪ್ರಯತ್ನದಲ್ಲಿದ್ದಾಗ ವ್ಯಕ್ತಿಯೋರ್ವ ಒಂದು ವಿಧದ ಚಕ್ರವನ್ನು ಸೃಷ್ಟಿಸಿದ. ಕೊರಡೊಂದರ ಮೇಲೆ ಮರದ ದಿಮ್ಮಿಯೊಂದನ್ನು ಇರಿಸಿದ ಅವನು, ತನ್ನ ಸರಕುಗಳನ್ನು ಎಳೆದುಕೊಂಡುಹೋಗಲು ಅದನ್ನು ಬಳಸಿದ.ಚಕ್ರದ ಆವಿಷ್ಕಾರವಾಗದೇ ಹೋಗಿದ್ದರೆ ಇಂದಿನ ಆಧುನಿಕ ಜಗತ್ತು ಈಗಿದ್ದ ಹಾಗೆ ಇರುತ್ತಿರಲಿಲ್ಲ.


== ಆಕರಗಳು ==


=== ಟಿಪ್ಪಣಿಗಳು ===


=== ಗ್ರಂಥಸೂಚಿ ===
ಅಟ್ಲಾಸ್‌ ಡೆ ಲಾ ಮೆಸೊಪಟ್ಯಾಮಿಯೆ ಎಟ್‌ ಡು ಪ್ರೊಷೆ-ಓರಿಯೆಂಟ್‌ ಏನ್ಷಿಯೆನ್‌ , ಬ್ರೆಪಾಲ್ಸ್‌, 1996 ISBN
|2503500463.
ಬೆನೋಯಿಟ್‌, ಆಗ್ನೆಸ್‌; 2003. ಆರ್ಟ್‌ ಎಟ್‌ ಆರ್ಕಿಯೋಲಾಜಿಯೆ : ಲೆಸ್‌ ಸಿವಿಲೈಸೇಷನ್ಸ್‌ ಡು ಪ್ರೊಷೆ-ಓರಿಯೆಂಟ್‌ ಏನ್ಷಿಯೆನ್‌‌ , ಮ್ಯಾನುಯೆಲ್ಸ್‌ ಡೆ ಎಲ್‌'ಎಕೊಲೆ ಡು ಲೌವ್ರೆ.
ಜೀನ್‌ ಬೊಟ್ಟೆರೊ; 1987.ಮೆಸೊಪಟ್ಯಾಮಿಯೆ. ಎಲ್‌'ಎಕ್ರಿಚರ್‌, ಲಾ ರೈಸನ್‌ ಎಟ್‌ ಲೆಸ್‌ ಡಯೂಕ್ಸ್‌ , ಗ್ಯಾಲಿಮಾರ್ಡ್‌, ಕಾಲೇಜ್‌ « ಫೋಲಿಯೋ ಹಿಸ್ಟೊರೆ », ISBN
|2070403084.
ಜೀನ್‌ ಬೊಟ್ಟೆರೊ; 1992. ಮೆಸೊಪಟ್ಯಾಮಿಯಾ: ರೈಟಿಂಗ್‌, ರೀಸನಿಂಗ್‌ ಅಂಡ್‌ ದಿ ಗಾಡ್ಸ್‌ . ಭಾಷಾಂತರಿಸಿದ್ದು: ಝೈನಾಬ್‌ ಬಹ್ರಾನಿ ಮತ್ತು ಮಾರ್ಕ್‌ ವಾನ್‌ ಡಿ ಮೈರೂಪ್‌, ಯೂನಿವರ್ಸಿಟಿ ಆಫ್‌ ಚಿಕಾಗೊ ಪ್ರೆಸ್‌: ಚಿಕಾ.
ಎಡ್ಜರ್ಡ್‌, ಡಯೆಟ್ಜ್‌ ಒಟ್ಟೊ; 2004. ಗೆಷಿಷ್ಟೆ ಮೆಸೊಪಟ್ಯಾಮಿಯೆನ್ಸ್‌. ವಾನ್‌ ಡೆನ್‌ ಸುಮೇರರ್ನ್‌ ಬಿಸ್‌ ಝು ಅಲೆಕ್ಸಾಂಡರ್‌ ಡೆಮ್‌ ಗ್ರೊಬೆನ್‌ , ಮುನ್‌ಚೆನ್‌, ISBN 3-406-51664-5
ಹ್ರೌಡಾ, ಬಾರ್ಥೆಲ್‌ ಮತ್ತು ರೆನಿ ಫೈಲ್‌ಷಿಫ್ಟರ್‌; 2005. ಮೆಸೊಪಟ್ಯಾಮಿಯೆನ್‌. ಡೈ ಆಂಟಿಕೆನ್‌ ಕಲ್‌ಟುರೆನ್‌ ಜ್ವಿಷೆನ್‌ ಯುಫ್ರಾಟ್‌ ಅಂಡ್‌ ಟೈಗ್ರಿಸ್‌. ಮುನ್‌ಚೆನ್‌ 2005 (4. Aufl.), ISBN 3-406-46530-7
ಜೋವಾನ್ನೆಸ್‌, ಫ್ರಾನ್ಸಿಸ್‌; 2001. ಡಿಕ್ಷನ್ನೇರೆ ಡೆ ಲಾ ಸಿವಿಲೈಸೇಷನ್‌ ಮೆಸೊಪಟ್ಯಾಮಿಯೆನ್ನೆ , ರಾಬರ್ಟ್‌ ಲಾಫಾಂಟ್‌.
ಕೋರ್ನ್‌, ವೋಲ್ಫ್‌ಗ್ಯಾಂಗ್‌; 2004. ಮೆಸೊಪಟ್ಯಾಮಿಯೆನ್‌ - ವೆಯ್ಜ್‌ ಡೆರ್‌ ಜಿವಿಲೈಸೇಷನ್‌. 6000 ಜಾಹ್ರೆ ಹೊಚ್ಕುಲ್‌ಟ್ಯೂರೆನ್‌ ಆನ್‌ ಯೂಫ್ರಟ್‌ ಅಂಡ್‌ ಟೈಗ್ರಿಸ್‌ , ಸ್ಟಟ್‌ಗಾರ್ಟ್‌, ISBN 3-8062-1851-X
ಕುಹ್ರಟ್‌, ಅಮೆಲಿಯೆ; 1995. ದಿ ಏನ್ಷಿಯೆಂಟ್‌ ನಿಯರ್‌ ಈಸ್ಟ್‌: ಸುಮಾರು 3000-330 B.C . 2 ಸಂಪುಟಗಳು ರೌಟ್‌ಲೆಜ್‌: ಲಂಡನ್‌ ಮತ್ತು ನ್ಯೂಯಾರ್ಕ್‌.
ಲಿವೆರಾನಿ, ಮಾರಿಯೋ; 1991. ಆಂಟಿಕೋ ಓರಿಯೆಂಟೆ: ಸ್ಟೋರಿಯಾ, ಸೋಷಿಯೇಟಾ, ಇಕನಾಮಿಕಾ . ಎಡಿಟೊರಿ ಲ್ಯಾಟೆರ್ಜಾ: ರೋಮಾ.
ಮ್ಯಾಥ್ಯೂಸ್‌, ರೋಜರ್‌: 2003. ದಿ ಆರ್ಕಿಯಾಲಜಿ ಆಫ್‌ ಮೆಸೊಪಟ್ಯಾಮಿಯಾ. ಥಿಯರೀಸ್‌ ಅಂಡ್‌ ಅಪ್ರೋಚಸ್‌ , ಲಂಡನ್‌ 2003, ISBN 0-415-25317-9
ಮ್ಯಾಥ್ಯೂಸ್‌, ರೋಜರ್‌; 2005. ದಿ ಅರ್ಲಿ ಪ್ರಿಹಿಸ್ಟರಿ ಆಫ್‌ ಮೆಸೊಪಟ್ಯಾಮಿಯಾ - 500,000 ದಿಂದ 4,500 BC , ಟರ್ನ್‌ಹೌಟ್‌ 2005, ISBN 2-503-50729-8
ಓಪ್ಪೆನ್‌ಹೇಮ್‌, A. ಲಿಯೋ; 1964. ಏನ್ಷಿಯಂಟ್‌ ಮೆಸೊಪಟ್ಯಾಮಿಯಾ: ಪೋರ್ಟ್ರೇಟ್‌ ಆಫ್‌ ಎ ಡೆಡ್‌ ಸಿವಿಲೈಸೇಷನ್‌ . ದಿ ಯೂನಿವರ್ಸಿಟಿ ಆಫ್‌ ಚಿಕಾಗೊ ಪ್ರೆಸ್‌: ಚಿಕಾಗೊ ಮತ್ತು ಲಂಡನ್‌. ಪರಿಷ್ಕೃತ ಆವೃತ್ತಿಯನ್ನು ಸಂಪೂರ್ಣಗೊಳಿಸಿದ್ದು ಎರಿಕಾ ರೀನರ್‌, 1977.
ಪೊಲಾಕ್‌, ಸುಸಾನ್‌; 1999. ಏನ್ಷಿಯಂಟ್‌ ಮೆಸೊಪಟ್ಯಾಮಿಯಾ: ದಿ ಈಡನ್‌ ದಟ್‌ ನೆವರ್‌ ವಾಸ್‌ . ಕೇಂಬ್ರಿಜ್‌ ಯೂನಿವರ್ಸಿಟ್‌ ಪ್ರೆಸ್‌: ಕೇಂಬ್ರಿಜ್‌.
ಪೋಸ್ಟ್‌ಗೇಟ್‌, J. ನಿಕೋಲಸ್‌; 1992. ಅರ್ಲಿ ಮೆಸೊಪಟ್ಯಾಮಿಯಾ: ಸೊಸೈಟಿ ಅಂಡ್‌ ಇಕಾನಮಿ ಅಟ್‌ ದಿ ಡಾನ್‌ ಆಫ್‌ ಹಿಸ್ಟರಿ . ರೌಲೆಟ್ಜ್‌: ಲಂಡನ್‌ ಮತ್ತು ನ್ಯೂಯಾರ್ಕ್‌.
ರೂಕ್ಸ್‌, ಜಾರ್ಜಸ್‌; 1964. ಏನ್ಷಿಯಂಟ್‌ ಇರಾಕ್‌ , ಪೆಂಗ್ವಿನ್‌ ಬುಕ್ಸ್‌.
ಸಿಲ್ವರ್‌, ಮೋರಿಸ್‌; 2007. "ರೀಡಿಸ್ಟ್ರಿಬ್ಯೂಷನ್‌ ಅಂಡ್‌ ಮಾರ್ಕೆಟ್ಸ್‌ ಇನ್‌ ದಿ ಇಕಾನಮಿ ಆಫ್‌ ಏನ್ಷಿಯಂಟ್‌ ಮೆಸೊಪಟ್ಯಾಮಿಯಾ: ಅಪ್‌ಡೇಟಿಂಗ್‌ ಪೊಲಾನ್ಯಿ", ಆಂಟಿಗುವಾ ಓರಿಯೆಂಟೆ 5: 89-112.
ಸ್ನೆಲ್‌, ಡೇನಿಯಲ್‌ (ಸಂಪಾದಿತ)2005. ಎ ಕಂಪ್ಯಾನಿಯನ್‌ ಟು ದಿ ಏನ್ಷಿಯಂಟ್‌ ನಿಯರ್‌ ಈಸ್ಟ್‌ . ಮಾಲ್ಡೆನ್‌, MA : ಬ್ಲ್ಯಾಕ್‌ವೆಲ್‌ ಪಬ್ಲಿಷರ್ಸ್‌, 2005.
ವಾನ್‌ ಡೆ ಮೀರೂಪ್‌, ಮಾರ್ಕ್‌; 2004. ಎ ಹಿಸ್ಟರಿ ಆಫ್‌ ದಿ ಏನ್ಷಿಯಂಟ್‌ ನಿಯರ್‌ ಈಸ್ಟ್‌. ಸುಮಾರು 3000-323 BC . ಆಕ್ಸ್‌ಫರ್ಡ್‌: ಬ್ಲ್ಯಾಕ್‌ವೆಲ್‌ ಪಬ್ಲಿಷಿಂಗ್‌.


== ಹೊರಗಿನ ಕೊಂಡಿಗಳು ==

ಮೆಸೊಪಟ್ಯಾಮಿಯಾ — ಇಂಟ್ರಡಕ್ಷನ್‌ ಟು ಮೆಸೊಪಟ್ಯಾಮಿಯಾ ಫ್ರಂ ದಿ ಬ್ರಿಟಿಷ್‌ ಮ್ಯೂಸಿಯಂ
ಬೈ ನೈಲ್‌ ಅಂಡ್‌ ಟೈಗ್ರಿಸ್‌, ಎ ನೆರೇಟಿವ್‌ ಆಫ್‌ ಜರ್ನೀಸ್‌ ಇನ್‌ ಈಜಿಪ್ಟ್‌ ಅಂಡ್‌ ಮೆಸೊಪಟ್ಯಾಮಿಯಾ ಆನ್‌ ಬಿಹಾಫ್‌ ಆಫ್‌ ದಿ ಬ್ರಿಟಿಷ್‌ ಮ್ಯೂಸಿಯಂ ಬಿಟ್ವೀನ್‌ ದಿ ಇಯರ್ಸ್‌ 1886 ಅಂಡ್‌ 1913, ಬೈ ಸರ್‌ E. A. ವ್ಯಾಲಿಸ್‌ ಬಡ್ಜ್‌, 1920 (ಎ ಸರ್ಚಬಲ್‌ ಫ್ಯಾಸಿಮಿಲಿ ಅಟ್‌ ದಿ ಯೂನಿವರ್ಸಿಟಿ ಆಫ್‌ ಜಾರ್ಜಿಯಾ ಲೈಬ್ರರೀಸ್‌; DjVu & ಲೇಯರ್ಡ್‌ PDF ಫಾಮ್ಯಾಟ್‌)
ಎ ಡ್ವೆಲ್ಲರ್‌ ಇನ್‌ ಮೆಸೊಪಟ್ಯಾಮಿಯಾ, ಬೀಯಿಂಗ್‌ ದಿ ಅಡ್ವೆಂಚರ್ಸ್‌ ಆಫ್‌ ದಿ ಅಫಿಷಿಯಲ್‌ ಆರ್ಟಿಸ್ಟ್‌ ಇನ್‌ ದಿ ಗಾರ್ಡನ್‌ ಆಫ್‌ ಈಡನ್‌, ಬೈ ಡೊನಾಲ್ಡ್‌ ಮ್ಯಾಕ್ಸ್‌ವೆಲ್‌, 1921 (ಎ ಸರ್ಚಬಲ್‌ ಫ್ಯಾಸಿಮಿಲಿ ಅಟ್‌ ದಿ ಯೂನಿವರ್ಸಿಟಿ ಆಫ್‌ ಜಾರ್ಜಿಯಾ ಲೈಬ್ರರೀಸ್‌; DjVu & layered PDF PDF (7.53 MB) ಫಾಮ್ಯಾಟ್‌)
ಮೆಸೊಪಟ್ಯಾಮಿಯನ್‌ ಆರ್ಕಿಯಾಲಜಿ, ಬೈ ಪರ್ಸಿ S. P. ಪಿಲ್ಲೊ, 1912 (ಎ ಸರ್ಚಬಲ್‌ ಫ್ಯಾಸಿಮಿಲಿ ಅಟ್‌ ದಿ ಯೂನಿವರ್ಸಿಟಿ ಆಫ್‌ ಜಾರ್ಜಿಯಾ ಲೈಬ್ರರೀಸ್‌; DjVu & layered PDF PDF (12.8 MB) ಫಾರ್ಮ್ಯಾಟ್‌)