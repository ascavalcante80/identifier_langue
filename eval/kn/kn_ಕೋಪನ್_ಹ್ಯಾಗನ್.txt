ೊಡುವ ಗುರಿ ಹೊಂದಿದೆ. ಈ ಪಥಜಾಲವು 100 km (62 mi)ಕ್ಕೂ ಹೆಚ್ಚು ಕ್ರಮಿಸುತ್ತದೆ ಮತ್ತು ಪೂರ್ಣಗೊಂಡಾಗ ೨೨ ಮಾರ್ಗಗಳನ್ನು ಹೊಂದಿರುತ್ತದೆ. ಈ ನಗರವು ಸಾರ್ವಜನಿಕ ಬೈಸಿಕಲ್ಲುಗಳನ್ನು ಒದಗಿಸುತ್ತದೆ; ಪಟ್ಟಣದ ಹೊರವಲಯಗಳಲ್ಲಿ ಸೈಕಲ್ಲುಗಳು ದೊರೆಯುವಂತಿದ್ದು ವಾಪಸಾತಿ ಮಾಡಲಾಗುವ 20 ಕ್ರೋನರ್ ಗಳನ್ನು ತೆರುವುದರ ಮೂಲಕ ಪಡೆಯಬಹುದಾಗಿದೆ.
ಕೋಪನ್ ಹ್ಯಾಗನ್ ನ ಸುವ್ಯವಸ್ಥಿತ ಬೈಸಿಕಲ್ ಸಂಸ್ಕೃತಿಯು, ಇತರ ನಗರಗಳಲ್ಲಿ ಕೋಪನ್-ಹ್ಯಾಗನ್ ರೀತಿಯ ಬೈಕ್ ಪಥಗಳು ಮತ್ತು ಬೈಸಿಕಲ್ ಸವಲತ್ತುಗಳನ್ನು ಒದಗಿಸಲು ಉಪಯೋಗಿಸುವಾಗ ಪದವಾದ ಕೋಪನ್ ಹ್ಯಾಗನೈಝ್ ಎಂಬುದರಲ್ಲಿ, ಬಿಂಬಿತವಾಗುತ್ತದೆ. 2007ರಲ್ಲಿ ನ್ಯೂ ಯಾರ್ಕ್ ನಗರದ ರಸ್ತೆಗಳನ್ನು ಮರು-ಕಲ್ಪನೆಯ ಮೂಲಕ ನೂತನ ವಿನ್ಯಾಸಗಳನ್ನಳವಡಿಸಿ ಪಾದಚಾರಿಗಳ ಹಾಗೂ ಸೈಕಲ್ ಸವಾರರ ಜೀವನವನ್ನು ಸುಗಮಗೊಳಿಸುವ ಸಲುವಾಗಿ ನ್ಯೂ ಯಾರ್ಕ್ ನಗರ ಸಾರಿಗೆ ಸಂಸ್ಥೆಯವರು ಕೋಪನ್ ಹ್ಯಾಗನ್ ಮೂಲದ ಡ್ಯಾನಿಷ್ ನಗರ ವಿನ್ಯಾಸ ಸಲಹೆಗಾರರಾದ ಜಾನ್ ಗೆಹ್ಲ್ ರನ್ನು ನಿಯಮಿಸಿಕೊಂಡರು. ಕೋಪನ್ ಹ್ಯಾಗನ್ ಬೈಸಿಕಲ್ ಸವಾರಿಗೆ ನೀಡುವ ಮಹತ್ವವನ್ನು ಗುರುತಿಸಿ, ಯೂನಿಯನ್ ಸೈಕ್ಲಿಸ್ಟೇ ಇಂಟರ್ನ್ಯಾಷನೇಲ್ ರವರು ಈ ನಗರವನ್ನು ತಮ್ಮ ಮೊದಲ ಅಧಿಕೃತ ಬೈಕ್ ನಗರ ವಾಗಿ ಆಯ್ಕೆ ಮಾಡಿದ್ದಾರೆ. ಬೈಕ್ ನಗರ ಕೋಪನ್ ಹ್ಯಾಗನ್ 2008ರಿಂದ 2011ರವರೆಗೂ ನಡೆಯಲಿದ್ದು ಬೃಹತ್ ಸೈಕ್ಲಿಂಗ್ ಪ್ರದರ್ಶನಗಳನ್ನು/ಕಾರ್ಯಕ್ರಮಗಳನ್ನು ಹವ್ಯಾಸಿಗಳಿಗೆ ಹಾಗೂ ವೃತ್ತಿನಿರತರಿಗೆಂದು ಏರ್ಪಡಿಸಲಾಗುತ್ತದೆ.


=== ಬಂದರು ===
ಕೋಪನ್ ಹ್ಯಾಗನ್ ನ ಬಂದರು ತನ್ನ ಕೈಗಾರಿಕಾ ಪ್ರಾಮುಖ್ಯತೆಯನ್ನು ಬಹಳಷ್ಟು ಕಳೆದುಕೊಂಡಿದೆ. 2001ರಲ್ಲಿ ಕೋಪನ್ ಹ್ಯಾಗನ್ ಬಂದರು ಮಾಲ್ಮೋದ ಬಂದರಿನೊಡನೆ ಸಮ್ಮಿಳಿತವಾಗಿ ಕೋಪನ್ ಹ್ಯಾಗನ್-ಮಾಲ್ಮೋ ಬಂದರು ಎಂದಾಯಿತು. ಈ ಬಂದರಿನಲ್ಲಿ ಹಲವಾರು ಚಟುವಟಿಕೆಗಳಿದ್ದು, ಅದರಲ್ಲಿ ಪ್ರಮುಖವಾದುದು ಪ್ರಮುಖ ಸಮುದ್ರಯಾನ ತಾಣವಾಗಿರುವಂತಹುದು. 2007ರಲ್ಲಿ ದಾಖಲಾರ್ಹ ಪ್ರಮಾಣದ 286 ಯಾನನೌಕೆಗಳಲ್ಲಿ ಸುಮಾರು 420,000 ಜನ ಪ್ರಯಾಣಿಕರು ಕೋಪನ್ ಹ್ಯಾಗನ್ ಗೆ ಭೇಟಿಯಿತ್ತರು.ಈ ನೌಕೆಗಳ ಪೈಕಿ 120 ಕೋಪನ್ ಹ್ಯಾಗನ್ ನಿಂದಲೇ ಪ್ರಯಾಣ ಆರಂಭಿಸಿದವು ಅಥವಾ ಅಂತ್ಯಗೊಳಿಸಿದವು. 2008ರಲ್ಲಿ ಈ ಸಂಖ್ಯೆಯು 310 ಯಾನನೌಕೆಗಳು ಮತ್ತು 560,000 ಪ್ರಯಾಣಿಕರಿಗೆ ಏರಿತು. ಯಾನೋದ್ಯಮದಲ್ಲಿ ವೃದ್ದಿ ಗೋಚರವಾಗುತ್ತಿರುವುದರಿಂದ ತತ್ಸಂಬಂಧಿತವಾದ ಸವಲತ್ತುಗಳನ್ನು ವಿಸ್ತರಗೊಳಿಸಲಾಗುತ್ತಿದೆ ಹಾಗೂ ಉತ್ತಮಗೊಳಿಸಲಾಗುತ್ತಿದೆ. 2008ರ ವಿಶ್ವ ಪ್ರಯಾಣ ಪ್ರಶಸ್ತಿ ಪ್ರದಾನ ಸಮಾರಂಭದಲ್ಲಿ ಕೋಪನ್ ಹ್ಯಾಗನ್ ಬಂದರನ್ನು ಯೂರೋಪ್ ನ ಪ್ರಥಮ ಯಾನತಾಣವೆಂದು ಸತತವಾಗಿ ಐದನೆಯ ವರ್ಷವೂ ಘೋಷಿಸಲಾಯಿತು.
ಕೋಪನ್ ಹ್ಯಾಗನ್ ದೋಣಿ (ಫೆರಿ) ಮಾರ್ಗದಲ್ಲಿ ನಾರ್ವೇಯ ಓಸ್ಲೋ (ಓಸ್ಲೋಬೇಯ್ಡನ್ ಎಂದು ಕರೆಯಲ್ಪಡುತ್ತದೆ)ಗೆ ದೈನಂದಿನ ಸೇವೆ ಸಲ್ಲಿಸುತ್ತದೆ ಮತ್ತು ಪೋಲ್ಯಾಂಡ್ ನ ಸ್ವಿನೌಜ್ ಸ್ಕೀ (Świnoujście)("ಪೋಲೆನ್ಸ್ ಫ್ಯಾರ್ಜರ್ನೆ" ಎಂದು ಕರೆಯಲ್ಪಡುತ್ತದೆ)ಗೆ ಪ್ರತಿವಾರ ಐದು ಸಂಪರ್ಕಗಳನ್ನು/ಸೇವೆಗಳನ್ನು ಒದಗಿಸುತ್ತದೆ.
ಕೋಪನ್ ಹ್ಯಾಗನ್ ನಲ್ಲಿ ನಾಲ್ಕು ಜಲಬಸ್ ಗಳಿದ್ದು ಇವನ್ನು ಕೋಪನ್ ಹ್ಯಾಗನ್ ಬಂದರು ಬಸ್ ಗಳು ಎಂದು ಹೆಸರಿಸಲಾಗಿದ್ದು, ಇವು ಹತ್ತು ಜಲ ಬಸ್ ನಿಲ್ದಾಣಗಳಿಗೆ ಸೇವೆ ಒದಗಿಸುತ್ತವೆ; ದಕ್ಷಿಣದಲ್ಲಿರುವ ಸ್ಲುಸೆಹೋಲ್ಮೆನ್ ನಿಂದ ಉತ್ತರದಲ್ಲಿರುವ ಹೋಲ್ಮೆನ್ ವರೆಗೆ, ಅಮಾಜೆರ್ ಬಂದರು ವಿಭಾಗದಲ್ಲಿ ನಾಲ್ಕು ಮತ್ತು ಝೀಲ್ಯಾಂಡ್ ಬಂದರು ವಿಭಾಗದಲ್ಲಿ ಆರು.


=== ವಿಮಾನ ನಿಲ್ದಾಣಗಳು ===
ಅದು ಸ್ಕ್ಯಾಂಡಿನಾವಿಯಾದಲ್ಲೇ ಅತಿ ದೊಡ್ಡ ಹಾಗೂ ಯೂರೋಪನ್ 17ನೆಯ ದೊಡ್ಡ ನಿಲ್ದಾಣವಾಗಿದೆ. ಅಮಾಜೆರ್ ದ್ವೀಪದ ಕ್ಯಾಸ್ಟ್ರಪ್ ನಲ್ಲಿರುವ ಈ ನಿಲ್ದಾಣವು ಕೋಪನ್ ಹ್ಯಾಗನ್ ಸರಹದ್ದುಗಳಿಗೆ ಸಮರ್ಥವಾದ ಸಂಪರ್ಕಗಳನ್ನೊದಗಿಸುತ್ತಿದ್ದು, ಪ್ರತಿ ೧೫ ನಿಮಿಷಗಳಿಗೆ ಮೆಟ್ರೋ ಮೂಲಕ ಕೊಂಜೆನ್ಸ್ ನೈಟ್ರೋವ್ ಗೆ ತಲುಪುವುದು(ಹೊರಡುವ ವೇಳೆಯ ಅಂತರ 4ರಿಂದ 6 ನಿಮಿಷಗಳಷ್ಟಿದ್ದು), 12 ನಿಮಿಷಗಳಲ್ಲಿ ಸೆಂಟ್ರಲ್ ನಿಲ್ದಾಣವನ್ನು ಪ್ರಾದೇಶಿಕ ನಿಲ್ದಾಣದ ಮೂಲಕ ಹಾದು ತಲುಪುವುದು. ಅದು ಇರುವಂತಹ ಸ್ಥಳವು ದಕ್ಷಿಣ ಸ್ವೀಡನ್ ನ ಬಹುತೇಕ ಸ್ಥಳಗಳಿಗೆ ತಲುಪಲು ಮುಖ್ಯವಾದ ಅಂತರರಾಷ್ಟ್ರೀಯ ವಿಮಾನನಿಲ್ದಾಣವಾಗಿದೆ. ಓರ್ಸಂಡ್ ಸೇತುವೆ ಹಾದು ಹೋಗುವ ಟ್ರೈನ್ ಗಳು ಮಾಲ್ಮೋ ದಕ್ಷಿಣವನ್ನು 14 ನಿಮಿಷಗಳಲ್ಲಿ ಸೇರುತ್ತವೆ ಅಥವಾ ಮಾಲ್ಮೋ ಸೆಂಟ್ರಲ್ ನಿಲ್ದಾಣವನ್ನು 22 ನಿಮಿಷಗಳಲ್ಲಿ ಸೇರುತ್ತವೆ. ಸ್ಕೈಟ್ರಾಕ್ಸ್ ಕೋಪನ್ ಹ್ಯಾಗನ್ ನಿಲ್ದಾಣವನ್ನು ಜಗತ್ತಿನ ಏಳನೆಯ ಶ್ರೇಷ್ಠ ವಿಮಾನನಿಲ್ದಾಣವೆಂದೂ, ಯೂರೋಪ್ ನ ಎರಡನೆಯ ಶ್ರೇಷ್ಠದ್ದೆಂದೂ ಪರಿಗಣಿಸುತ್ತದೆ.


=== ಸಾರ್ವಜನಿಕ ಸಾರಿಗೆ ===
ಸ್ಥಳೀಯ ಸಾರಿಗೆ ಕೋಪನ್ ಹ್ಯಾಗನ್ ನ ಸ್ಥಳೀಯ ಸಾರಿಗೆಯು ಹಲವಾರು ವಿಧಧ, ಆದರೆ ಸಮ್ಮಿಳಿತವಾದ, ರೈಲು ವ್ಯವಸ್ಥೆಗಳು ಹಾಗೂ ವಿವಿಧ ರೀತಿಯ ಬಸ್ ಗಳಿಂದ ಕೂಡಿದೆ. ಅಲ್ಲಿ ಕಂಡು ಬರುವ ನಾಲ್ಕು ವಿವಿಧ ರೈಲು ವ್ಯವಸ್ಥೆಗಳೆಂದರೆ:
ರಿ-ಟಾಗ್ ಸ್ಥಳೀಯ ಟ್ರೈನ್ ಗಳು (ಪ್ರಮುಖ ನಿಲ್ದಾಣಗಳಲ್ಲಿ ಮಾತ್ರ ನಿಲ್ಲುತ್ತವೆ, ಕೋಪನ್ ಹ್ಯಾಗನ್ ನ ಸ್ಥಳೀಯ ವಾಹನಸಂದಣಿಯ ಪ್ರದೇಶವನ್ನು ದಾಟಿದ ನಂತರ ಅಂತರ್ಪ್ರಾದೇಶಿಕ ಟ್ರೈನುಗಳಾಗಿ ಮುಂದುವರೆಯುತ್ತವೆ)
ಎಸ್-ಟಾಗ್ ಎಸ್-ಟ್ರೈನ್ (ನಗರದ ರೈಲು ವ್ಯವಸ್ಥೆಯಾಗಿದ್ದು, ನಿಲ್ದಾಣಗಳ ನಡುವಣ ಅಂತರ ಕಡಿಮೆ ಇರುವಂತದ್ದಾಗಿರುತ್ತದೆ)
ಕೋಪನ್ ಹ್ಯಾಗನ್ ಮೆಟ್ರೋ(ಮತ್ತಷ್ಟು ಅಭಿವೃದ್ಧಿಗೊಳ್ಳುವ ಹಂತದಲ್ಲಿದೆ, ಈ ಹೊಸ ವೃತ್ತದ ಸಾಲಿನ ಒಂದು ಭಾಗವು 2014ರಲ್ಲಿ ತೆರೆಯಲ್ಪಡುತ್ತದೆ ಮತ್ತು 2018ರ ವೇಳೆಗೆ ವೃತ್ತಸಾಲು ಸಂಪೂರ್ಣಗೊಳ್ಳುತ್ತದೆ)
ಮೆಟ್ರೋಪಾಲಿಟನ್ ಪ್ರದೇಶದ ಹೊರವಲಯದಲ್ಲಿ ಸ್ಥಳೀಯ ಟ್ರೈನ್ ಗಳು.(ಆಧುನಿಕ, ಆದರೆ ಡೀಸೆಲ್ ಅಥವಾ ನೈಸರ್ಗಿಕ ಅನಿಲದಿಂದ ಚಾಲನಗೊಳಿಸುವಂತಹವು)
ಒಟ್ಟು 193 ರೈಲು ನಿಲ್ದಾಣಗಳಿವೆ. ಅವುಗಳಲ್ಲಿ ಬಹುತೇಕ ನಿಲ್ದಾಣಗಳು ಹೊಂದಾಣಿಕೆಯಾಗುವ ಬಸ್ ಸೇವಾ ಸಂಪರ್ಕ ಹೊಂದಿವೆ. ಈ ಲಿಂಕ್ ಎಲ್ಲಾ ಪಥಗಳನ್ನೂ, ನಿಲ್ದಾಣಗಳನ್ನೂ ಮತ್ತು ದರದ ವಲಯಗಳನ್ನೂ ತೋರಿಸುತ್ತದೆ.
ಟಿಕೆಟ್ ಗಳು . ಕೋಪನ್ ಹ್ಯಾಗನ್ ವಾಹನಸಾಂದ್ರ ಪ್ರದೇಶವನ್ನು 95 ವಲಯಗಳಾಗಿ ವಿಂಗಡಿಸಲಾಗಿದೆ. 1,2 ಮತ್ತು 3ನೆಯ ವಲಯಗಳು ಕೋಪನ್ ಹ್ಯಾಗನ್ ನ ಒಳ ನಗರಪ್ರದೇಶಕ್ಕೆ ಸಮನಾಗಿವೆ. ಟಿಕೆಟ್ ಮೆಷಿನ್ ಗಳು ಎಲ್ಲಾ ನಿಲ್ದಾಣಗಳಲ್ಲೂ ಇರುತ್ತವೆ ಮತ್ತು ಟಿಕೆಟ್ ಗಳನ್ನು ಬಸ್ ಗಳಲ್ಲೂ ಕೊಳ್ಳಬಹುದು ಮತ್ತು ಪ್ರಮುಖ ನಿಲ್ದಾಣಗಳಲ್ಲಿ ವೈಯಕ್ತಿಕವಾಗಿಯೂ ಪಡೆಯಬಹುದು. ಕೋಪನ್ ಹ್ಯಾಗನ್ ನ ಸ್ಥಳೀಯ ವಾಹನಸಂಚಾರ ಪ್ರದೇಶದ ಒಳಗೆ ಟಿಕೆಟ್ ದರವು ಯಾವಾಗಲೂ ಎರಡರಿಂದ ಒಂಬತ್ತು ವಲಯಗಳ ಮಧ್ಯೆ ಇರುತ್ತದೆ(ಒಂಬತ್ತು ವಲಯಗಳ ಟಿಕೆಟ್ ಕೊಂಡರೆ ಎಲ್ಲಾ ವಲಯಗಳಿಗೂ ಹೋಗಬಹುದು). ಈಗಿನ (2009) ದರ ಪ್ರತಿ ವಲಯಕ್ಕೆ 10.50 DKK. ದರ ರಿಯಾಯಿತಿಯ ಹಲವಾರು ವ್ಯವಸ್ಥೆಗಳಿದ್ದು, 24 ಗಂಟೆಗಳ ಪ್ರವಾಸ ಕಾರ್ಡ್ ಅಂತಹದೊಂದು ವ್ಯವಸ್ಥೆ.
ಪಥಬದಲಾವಣೆಗಾಗಿ ಹಳಿಯಿಂದ ಹಳಿಗೆ ಬದಲಾಯಿಸಿಕೊಳ್ಳುವ ಸಲುವಾಗಿ ರೈಲುಗಳಿಗೆ ಅಗತ್ಯವಾದ ಕೂಡುನಿಲ್ದಾಣಗಳೆಂದರೆ(ರೈಲ್ವೇ ಜಂಕ್ಷನ್) ನೋರ್ರೆಪೋರ್ಟ್, ವಾಲ್ಬೈ, ಡ್ಯಾಂಶೋಜ್, ಕ್ಯಾಸ್ಟ್ರಪ್ ವಿಮಾನ ನಿಲ್ದಾಣ, Ny ಎಲ್ಲೆಬ್ಜೆರ್ಗ್, ಹೆಲ್ಲೆರಪ್, ಓಸ್ಟೆಪೋರ್ಟ್, ರೈವ್ಯಾಂಜೆನ್, ಓರ್ಸ್ಟಾಡೆನ್, ಫ್ಲಿಂಟ್ ಹೋಮ್, ಮತ್ತು ಕೋಬೆನ್ ಹ್ಯಾವ್ನ್ H ಕೋಪನ್ ಹ್ಯಾಗನ್ ಸೆಂಟ್ರಲ್ ಸ್ಟೇಷನ್. ಕೋಪನ್ ಹ್ಯಾಗನ್ ಸೆಂಟ್ರಲ್ ಸ್ಟೇಷನ್ ಕೋಪನ್ ಹ್ಯಾಗನ್ ಸ್ಥಳೀಯ ಸಂಚಾರ ಪ್ರದೇಶದಿಂದ ಹೊರಭಾಗಗಳಲ್ಲಿರುವ ನಿಲ್ದಾಣಗಳಿಗೆ ಹೋಗುವ ಟ್ರೈನ್ ಗಳಿಗೆ ಕೇಂದ್ರಸ್ಥಾನವಾಗಿದ್ದು, ಸ್ಥಳೀಯ ಸಂಚಾರಗಳಿಗೆ ಇದು ಕೇಂದ್ರಬಿಂದುವಲ್ಲ.
ಡ್ಯಾನಿಷ್ ಮತ್ತು ಅಂತರರಾಷ್ಟ್ರೀಯ ಟ್ರೈನ್ ಗಳು
ಕೋಪನ್ ಹ್ಯಾಗನ್ ಸೆಂಟ್ರಲ್ ಸ್ಟೇಷನ್ ಡೆನ್ಮಾರ್ಕ್ ನ ಉದ್ದಗಲ ಸಂಚರಿಸಲು ಕೋಪನ್ ಹ್ಯಾಗನ್ ಗೆ ಅಂತರ್ನಗರ ಮತ್ತು ಎಕ್ಸ್ ಪ್ರೆಸ್ ಟ್ರೈನ್ ಗಳ ಸೌಲಭ್ಯ ಮತ್ತು ಹಲವಾರು ಅಂತರರಾಷ್ಟ್ರೀಯ ತಾಣಗಳಿಗೆ ಸಾರಿಗೆ ಸೌಲಭ್ಯಗಳನ್ನು ಒದಗಿಸಿದೆ. ಹ್ಯಾಂಬರ್ಗ್ ನತ್ತ ಚಲಿಸುವ ಟ್ರೈನ್ ಸಂಚಾರಸಾಂದ್ರತೆ ದಿನವೂ ಬಹಳವೇ ಇರುತ್ತದೆ ಮತ್ತು ಇತರ ದೂರದ ತಾಣಗಳಿಗೂ ದಿನವೂ ಅಂತರರಾಷ್ಟ್ರೀಯ ಟ್ರೈನ್ ಗಳ ಮೂಲಕ ತಲುಪುವುದು ಸಾಧ್ಯವಾಗುತ್ತದೆ. ಪ್ರತಿ 20 ನಿಮಿಷಕ್ಕೆ ದಕ್ಷಿಣ ಮತ್ತು ಪಶ್ಚಿಮ ಸ್ವೀಡನ್ ಗೆ ಟ್ರೈನ್ ಗಳಿವೆ. (ಸ್ವೀಡನ್ ನ ದಕ್ಷಿಣದ ತುತ್ತತುದಿಯಲ್ಲಿನ ಸ್ಕೇನ್ ಕೌಂಟಿಗೆ ಕೋಪನ್ ಹ್ಯಾಗನ್ ಸ್ಥಳೀಯ ಸಾರಿಗೆ ಪ್ರದೇಶದಿಂದ ಹೋಗಿಬರಲು ವಿಶೇಷ ಟಿಕೆಟ್ ದರದ ವ್ಯವಸ್ಥೆ ಇದೆ.)


== ಪರಿಸರ ==
ಕೋಪನ್ ಹ್ಯಾಗನ್ ಜಗತ್ತಿನ ಅತ್ಯಂತ ಪರಿಸರಸ್ನೇಹಿ ನಗರಗಳಲ್ಲಿ ಒಂದೆಂದು ಗುರುತಿಸಲ್ಪಟ್ಟಿದೆ. ನಗರದ ಯಶಸ್ಸಿನ ಬಹವಂಶಕ್ಕೆ ಕಾರಣ ಪುರಸಭೆಯ ಕಟ್ಟುನಿಟ್ಟಾದ ನೀತಿ-ನಿಯಮಗಳು ಮತ್ತು ತತ್ಪೂರಕವಾದ ರಾಷ್ಟ್ರೀಯ ನೀತಿ-ನಿಯಮಗಳು ಆಗಿದ್ದು, 1971ರಲ್ಲಿ ಡೆನ್ಮಾರ್ಕ್ ಒಂದು ಪರಿಸರ ಸಚಿವಸಂಪುಟವನ್ನು ಸ್ಥಾಪಿಸಿತು ಮತ್ತು 1973ರಲ್ಲಿ ಪರಿಸರ ಕಾಯಿದೆಯನ್ನು ಅನುಷ್ಠಾನಕ್ಕೆ ತಂದ ಜಗದ ಮೊದಲ ರಾಜ್ಯವೆಂಬ ಹೆಗ್ಗಳಿಕೆಗೆ ಪಾತ್ರವಾಯಿತು. 2006ರಲ್ಲಿ ಕೋಪನ್ ಹ್ಯಾಗನ್ ಪುರಸಭೆಯು ಯೂರೋಪಿಯನ್ ಎನ್ವಿರಾನ್ಮೆಂಟಲ್ ಮ್ಯಾನೇಜ್ಮೆಂಟ್ ಪ್ರಶಸ್ತಿ ಯನ್ನು ಪಡೆಯಿತು. ಈ ಪ್ರಶಸ್ತಿಯನ್ನು ದೀರ್ಘಕಾಲಿಕ ಸರ್ವತೋಮುಖ ಪರಿಸರ ಯೋಜನೆಗಾಗಿ ನೀಡಲಾಯಿತು. ಅದರ ಪುರಸಭೆಯು ಕಾರ್ಬನ್ ಡೈಯಾಕ್ಸ್ಐಡ್ ಉಗುಳುವಿಕೆಯನ್ನು 2015ರ ವೇಳೆಗೆ 20% ಕಡಿಮೆ ಮಾಡುವ ನಿಯಮಾವಳಿಗಳನ್ನು ಹೊಂದಿದೆ. 2001ರಲ್ಲಿ ಒಂದು ಬೃಹತ್ ತೀರದಾಚೆಯ ವಾಯು ಶಕ್ತ್ಯೋತ್ಪಾದಕ(ವಿಂಡ್ ಫಾರ್ಮ್)ವನ್ನು ಕೋಪನ್ ಹ್ಯಾಗನ್ ನ ತೀರದ ಸಮೀಪದ ಮಿಡಲ್ ಗ್ರಂಡನ್ ನಲ್ಲಿ ನಿರ್ಮಿಸಲಾಯಿತು. ನಗರಕ್ಕೆ ಬೇಕಾದ ವಿದ್ಯುತ್ ಶಕ್ತಿಯ 4% ಅನ್ನು ಇದು ಉತ್ಪಾದಿಸುತ್ತದೆ.
ಬಚ್ಚಲುನೀರಿನ ಸಂಸ್ಕರಣಕ್ಕಾಗಿ ಹಲವಾರು ವರ್ಷಗಳು ಬೃಹತ್ ಪ್ರಮಾಣದ ವೆಚ್ಚ ಮಾಡಿದುದರ ಪರಿಣಾಮವಾಗಿ ತೀರಗಳಲ್ಲಿನ ನೀರಿನ ಗುಣಮಟ್ಟವು, ವಿಶೇಷವಾಗಿ ಒಳತೀರದಲ್ಲಿನ ನೀರು, ಈಜಿ ಹೊಡೆಯಲು ಯೋಗ್ಯವಾದ ಮಟ್ಟಕ್ಕೆ ತಿಳಿಯಾಗಿದೆ ಮತ್ತು ಈ ಬಾಬ್ತಿಗೆಂದೇ ಹಲವಾರು ಕಡೆಗಳಲ್ಲಿ ಸವಲತ್ತುಗಳನ್ನು ನೀಡಲಾಗಿದೆ.
ಮತ್ತೊಂದು ಪುರಸಭಾ ನೀತಿಯೆಂದರೆ 2012ರ ವೇಳೆಗೆ ನಾಗರಿಕರಲ್ಲಿ 40% ಮಂದಿ ತಮ್ಮ ಕಾರ್ಯಾಗಾರಗಳಿಗೆ ಹೋಗಿಬರಲು ಸೈಕಲ್ ಉಪಯೋಗಿಸಲೇಬೇಕು ಎಂಬುದಾಗಿತ್ತು ಇದನ್ನು ಅನುಷ್ಠಾನಕ್ಕೆ ತರುವ ವಿಷಯವಾಗಿ ಹಲವಾರು ವಿಶೇಷ ವಿಧಿಗಳನ್ನು ಹವಣಿಸಿಕೊಳ್ಳಲಾಗುತ್ತಿದೆ("ಬೈಸಿಕ್ಲಿಂಗ್ ಎಬೋವ್" ನೋಡಿರಿ).
ಸಾವಯವ ಅಹಾರದ ಮೇಲೆ ಅತಿ ದೊಡ್ಡ ಪ್ರಮಾಣದ ಬಂಡವಾಳದ ಪಾಲು ಹೊಂದಿರುವ ಜಗತ್ತಿನ ರಾಜಧಾನಿ ಕೋಪನ್ ಹ್ಯಾಗನ್. ಕೋಪನ್ ಹ್ಯಾಗನ್ ನಲ್ಲಿ ಪ್ರತಿ ಹತ್ತು ಕೊಳ್ಳುವಿಕೆಯಲ್ಲಿ ಒಂದು ಸಾವಯವ ವಸ್ತು ಇದ್ದೇ ಇರುತ್ತದೆ. ಕೋಪನ್ ಹ್ಯಾಗನ್ ನ ಪುರಸಭಾ ವಿಭಾಗದೊಳ ಭಾಗದಲ್ಲಿ 45% ಆಹಾರಸೇವನೆಯು ಸಸ್ಯಾಹಾರವಾದರೂ, ಈ ಪ್ರತಿಶತವು ಇನ್ನೂ ಗಣನೀಯವಾಗಿ ಹೆಚ್ಚಬೇಕೆಂಬ ಗುರಿ ಇದೆ. ಪರಿಸರ ಯೋಜನೆಯಾದ "ಎನ್ವಿರಾನ್ಮೆಂಟ್ ಮೆಟ್ರೋಪೊಲೀಸ್: ಅವರ್ ವಿಷನ್ 2015" ಮೂಲಕ 2015ರ ಹೊತ್ತಿಗೆ ಕೋಪನ್ ಹ್ಯಾಗನ್ ನ ಎಲ್ಲಾ ವೃದ್ಧಾಲಯಗಳಲ್ಲಿಯೂ ಕೇವಲ ಸಸ್ಯಾಹಾರವನ್ನೇ ನೀಡುವಂತಾಗಬೇಕೆಂದೂ, ಅಂತೆಯೇ ಮಕ್ಕಳಿಗೆ ಹಾಗೂ ಯುವಕರಿಗೆಂದೇ ನಡೆಸಲ್ಪಡುವ ನಿವಾಸಗಳಲ್ಲಿಯೂ ಸಸ್ಯಾಹಾರವೇ ನೀಡಲ್ಪಡಬೇಕೆಂದೂ ಅಲ್ಲಿನ ರಾಜಕಾರಣಿಗಳ ಇಚ್ಛೆಯಾಗಿದೆ.


== ಅಂತರರಾಷ್ಟ್ರೀಯ ಶ್ರೇಣೀಕರಣ ==
ಹಲವಾರು ಅಂತರರಾಷ್ಟ್ರೀಯ ಶ್ರೇಣೀಕರಣಗಳಲ್ಲಿ ಕೋಪನ್ ಹ್ಯಾಗನ್ ಸುಸ್ಥಾನದಲ್ಲಿದ್ದು, ಅವುಗಳಲ್ಲಿ ಕೆಲವನ್ನು ಇಲ್ಲಿ ಉಲ್ಲೇಖಿಸಲಾಗಿದೆ.
ಇದು ಜಗತ್ತಿನ ಅತ್ಯಂತ ಜೀವಿಸಲರ್ಹವಾದ ನಗರ ಎಂದು ಅಂತರರಾಷ್ಟ್ರೀಯ ಲೈಫ್ ಸ್ಟೈಲ್ ಪತ್ರಿಕೆಯಾದ ಮಾನೋಕಲ್ ತಯಾರಿಸಿದ ಜೀವನ ಸಾಗಿಸಲು ಅತ್ಯುತ್ತಮವಾದ ಜಗತ್ತಿನ ಮೊದಲ 25 ನಗರಗಳು 2008 ರ ಪಟ್ಟಿಯಲ್ಲಿ ಜಗದಲ್ಲೇ ಬದುಕಲು ಅತ್ಯಂತ ಉತ್ತಮವಾದ ನಗರ ಗಳಲ್ಲಿ ಇದೇ ಅಗ್ರಗಣ್ಯವೆಂದು ಸಾರಿತು.
ಜಗತ್ತಿನ ಅತ್ಯುತ್ತಮ ವಿನ್ಯಾಸ ನಗರಿ 2008 ಸಹ ಮಾನೋಕಲ್ ನಿಂದಲೇ.
2008ರಲ್ಲಿ ಫಿನಾನ್ಷಿಯಲ್ ಟೈಮ್ಸ್ ಮಾಲಿಕತ್ವದ FDI ಪತ್ರಿಕೆಯು ತಯಾರಿಸಿದ ಭವಿಷ್ಯದ ಮೊದಲ 50 ಯೂರೋಪಿಯನ್ ನಗರಗಳು ಎಂಬ ಪಟ್ಟಿಯಲ್ಲಿ, ಲಂಡನ್, ಪ್ಯಾರಿಸ್ ಮತ್ತು ಬರ್ಲಿನ್ ನ ನಂತರ, ಕಫಪನ್ ಹ್ಯಾಗನ್ ನಾಲ್ಕನೆಯ ಸ್ಥಾನವನ್ನು ಪಡೆಯಿತು. 2006/07ರಲ್ಲಿ FDi ಪತ್ರಿಕೆಯು ಕೋಪನ್ ಹ್ಯಾಗನ್ ಭವಿಷ್ಯದ ಸ್ಕ್ಯಾಂಡಿನೇವಿಯನ್ ನಗರ  ೆಂದು ಕರೆಯಿತು ಮತ್ತು 2004/05ರಲ್ಲಿ ಭವಿಷ್ಯದ ಉತ್ತರ ಯೂರೋಪ್ ನ ನಗರ ವೆಂದು ಘೋಷಿತವಾಗಿ, ಈ ಬಾಬ್ತಿನಲ್ಲಿ ಸ್ಕ್ಯಾಂಡಿನೇವಿಯ, ಯುಕೆ, ಐರ್ಲೆಂಡ್ ಮತ್ತು ಬೆನೆಲಕ್ಸ್ ಗಳನ್ನು ಹಿಂದಿಕ್ಕಿತು.
2008ರ ಜಗದಾದ್ಯಂತ ಇರುವ ವಾಣಿಜ್ಯ ಕೇಂದ್ರಗಳ ಸೂಚಿ ಯು ಮಾಸ್ಟರ್ ಕಾರ್ಡ್ ರವರಿಂದ ಪ್ರಕಟವಾಗಿದ್ದು, ಕೋಪನ್ ಹ್ಯಾಗನ್ ಜಗದ 14ನೆಯ ನಗರ ಹಾಗೂ ಸ್ಕ್ಯಾಂಡಿನೇವಿಯಾದ ಮೊದಲ ನಗರವೆಂದು ಶ್ರೇಣೀಕೃತವಾಯಿತು.
2008ರ ದ 2008 ಗ್ಲೋಬಲ್ ಸಿಟೀಸ್ ಇಂಡೆಕ್ಸ್ ನಲ್ಲಿ ಕೋಪನ್ ಹ್ಯಾಗನ್ ಜಗದ 36ನೆಯ, ಯೂರೋಪ್ ನ 15ನೆಯ ಹಾಗೂ ಸ್ಕ್ಯಾಂಡಿನೇವಿಯಾದ 2ನೆಯ ಶ್ರೇಣಿಯಲ್ಲಿ ರಾರಾಜಿಸಿತು.
ಪ್ರಧಾನ ಕಚೇರಿಗಳನ್ನು ಆಕರ್ಷಿಸುವ ನಗರಗಳ ಪಟ್ಟಿಯಲ್ಲಿ ಕೋಪನ್ ಹ್ಯಾಗನ್ ಪಶ್ಚಿಮ ಯೂರೋಪ್ ನಲ್ಲಿ ಮೂರನೆಯ ಮತ್ತು ನಾರ್ಡಿಕ್ ದೇಶಗಳಲ್ಲಿ ಪ್ರಥಮ ಸ್ಥಾನವನ್ನು ಪಡೆದಿದೆ.
ECA ಇಂಟರ್ನ್ಯಾಷನಲ್ ರವರು ಯೂರೋಪಿಯನ್ ತಜ್ಞರನ್ನು 'ನೀವು ಜಗದ ಯಾವ ಸ್ಥಳದಲ್ಲಿ ಇರಲು ಬಯಸುತ್ತೀರಿ?' ಎಂದು ನಡೆಸಿದ ಲೊಕೇಷನ್ ರಾಂಕಿಂಗ್ ಸರ್ವೇ (ಸ್ಥಳ ಶ್ರೇಣೀಕರಣ ಸಮೀಕ್ಷೆ)ಯಲ್ಲಿ ಒಟ್ಟು 254 ಸ್ಥಳಗಳ ಪೈಕಿ ಕೋಪನ್ ಹ್ಯಾಗನ್ ಜನರ ಮೊದಲ ಆಯ್ಕೆಯಾಯಿತು.
ಗ್ರಿಸ್ಟ್ ಪತ್ರಿಕೆಯು 2007ರಲ್ಲಿ ತಯಾರಿಸಿದ "15 ಹಸಿರು ನಗರಗಳು" ಪಟ್ಟಿಯಲ್ಲಿ 6ನೆಯ ಕ್ರಮಾಂಕದಲ್ಲಿ ಮೆರೆದ ಕೋಪನ್ ಹ್ಯಾಗನ್ ಗ್ರಿಸ್ಟ್ ಪತ್ರಿಕೆ ಯೇ ಉಲ್ಲೇಖಿಸಿದಂತೆ ಸ್ಕ್ಯಾಂಡಿನೇವಿಯಾದ ಅತ್ಯಂತ ಹಸಿರಾದ ರಾಜಧಾನಿಯೆಂಬ ಹೆಗ್ಗಳಿಕೆಗೆ ಪಾತ್ರವಾಗಿದೆ .
ಸಾವಯವ ಅಹಾರ ಮಾರುಕಟ್ಟೆಯಲ್ಲಿ ಅತಿ ದೊಡ್ಡ ಪ್ರಮಾಣದ ಪಾಲನ್ನು ಹೊಂದಿರುವ ಜಗತ್ತಿನ ರಾಜಧಾನಿ ಈ ನಗರ. ಕೋಪನ್ ಹ್ಯಾಗನ್ ನಲ್ಲಿ ಪ್ರತಿ ಹತ್ತು ಕೊಳ್ಳುವಿಕೆಯಲ್ಲಿ ಒಂದು ಸಾವಯವ ವಸ್ತು ಇದ್ದೇ ಇರುತ್ತದೆ.
ಉದ್ಯಮತಜ್ಞರು ಕೋಪನ್ ಹ್ಯಾಗನ್ ನ ಮೆಟ್ರೋವು ಜಗತ್ತಿನ ಶ್ರೇಷ್ಠ ಮೆಟ್ರೋ ಎಂದು ಹೆಸರಿಸಿದ್ದಾರೆ.
ಫೋರ್ಬ್ಸ್ ಪಟ್ಟಿಯ ಪ್ರಕಾರ ಅದು ದುಬಾರಿ ನಗರಗಳ ಕ್ರಮಾಂಕದಲ್ಲಿ ಜಗತ್ತಿನ 7ನೆಯ ಮತ್ತು ಯೂರೋಪ್ ನ 3ನೆಯ ನಗರವಾಗಿದೆ.
ಬಂಡವಾಳ ಹೂಡಿಕೆಯ ಯೋಜನೆಗಳಿಗೆ ಸೂಕ್ತವಾದ ನಗರಗಳ ಪೈಕಿ ಇದು 7ನೆಯ ಸ್ಥಾನದಲ್ಲಿದೆ.
ಪಶ್ಚಿಮ ಯೂರೋಪ್ ನಲ್ಲಿ, ಲಂಡನ್ ಮತ್ತು ಪ್ಯಾರಿಸ್ ನ ಹೊರತಾಗಿ, ಪ್ರಾದೇಶಿಕ ಕೇಂದ್ರ ಕಚೇರಿಗಳನ್ನು ಮತ್ತು ವಿತರಣಾ ಕೇಂದ್ರಗಳನ್ನು ಆಕರ್ಷಿಸುವಲ್ಲಿ ಇದು 3ನೆಯ ಕ್ರಮಾಂಕದಲ್ಲಿದೆ.
ಜಾಗತಿಕ ಸಂಪಾದನೆಯ ಶ್ರೇಣಿ ಯಲ್ಲಿ ಇದು ಪ್ರಥಮ ಸ್ಥಾನದಲ್ಲಿದೆ.
ಅಂತರರಾಷ್ಟ್ರೀಯ ಒಕ್ಕೂಟಗಳು ಮತ್ತು ಸಮ್ಮೇಳನಗಳಿಗೆ ಜಾಗತಿಕ ಮಟ್ಟದಲ್ಲಿ ಬಹಳ ಜನಪ್ರಿಯತೆ ಪಡೆದ ನಗರಗಳ ಪೈಕಿ ಇದು 5ನೆಯದು.
ಯೂರೋಪ್ ನ ವಾಸಿಸಲು ಮತ್ತು ಉದ್ಯೋಗ ಮಾಡಲು ಅತ್ಯಂತ ಆಕರ್ಷಕ ನಗರಗಳಲ್ಲಿ ಇದೂ ಒಂದು.
ಮರ್ಸರ್ಸ್ ಕ್ವಾಲಿಟಿ ಆಫ್ ಲಿವಿಂಗ್ ಗ್ಲೋಬಲ್ ಸಿಟಿ ರಾಂಕಿಂಗ್ಸ್ 2009 ಪಟ್ಟಿಯಲ್ಲಿ ಇದು 11ನೆಯ ಸ್ಥಾನವನ್ನು ಪಡೆದಿದೆ.
ಲೋನ್ಲಿ ಪ್ಲಾನೆಟ್ ಕೋಪನ್ ಹ್ಯಾಗನ್ ಸ್ಕ್ಯಾಂಡಿನೇವಿಯಾದ ಬಲು ತಂಪಾದ ರಾಜಧಾನಿಯೆಂದು ಪಟ್ಟವಿತ್ತಿದೆ.
ಕೋಪನ್ ಹ್ಯಾಗನ್ ಅತ್ಯಂತ ಸ್ವಚ್ಛವಾದ ನಗರವೆಂದು ಪ್ರವಾಸಿಗರು ಅಭಿಪ್ರಾಯ ಚಲಾಯಿಸಿದ್ದಾರೆ.


== ಅಂತರಾಷ್ಟ್ರೀಯ ಸಂಬಂಧಗಳು ==


=== ಸಹಭಾಗಿತ್ವಗಳು ===
ಕೋಪನ್ ಹ್ಯಾಗನ್ ಗೆ ಅಧಿಕೃತ ಸಹೋದರಿ ನಗರಗಳು ಇಲ್ಲವಾದರೂ, ಕೆಲವು ವಿಶೇಷ ವಿಷಯಗಳಲ್ಲಿ ಜಗತ್ತಿನ ಇತರ ನಗರಗಳೊಂದಿಗೆ ಸಹಭಾಗಿತ್ವವನ್ನು ಹೊಂದಿದೆ:
ಫ್ರಾನ್ಸ್ ನಲ್ಲಿರುವ ಪ್ಯಾರಿಸ್ (ಪಾಲುದಾರ ನಗರ)
ಝೆಕ್ ರಿಪಬ್ಲಿಕ್ ನಲ್ಲಿರುವ ಪ್ರೇಗ್ (ಪಾಲುದಾರ ನಗರ)
ಐಸ್ ಲ್ಯಾಂಡ್ ನಲ್ಲಿನ ರೀಕ್ ಜಾವಿಕ್ (ಪಾಲುದಾರ ನಗರ)
ಜರ್ಮನಿಯಲ್ಲಿನ ಬರ್ಲಿನ್ (ಪಾಲುದಾರ ನಗರ)
ಫ್ರಾನ್ಸ್ ನ ಮಾರ್ಸೀಲೆ (ಪಾಲುದಾರ ನಗರ)


== ಇವನ್ನೂ ಗಮನಿಸಿ ==
ಕೋಪನ್ ಹ್ಯಾಗನ್ ವಾತಾವರಣ ಸಂಪುಟ
ಯೂರೋವಿಷನ್ ಗಾಯನ ಸ್ಪರ್ಧೆ 2001
ಕಿರಿಯರ ಯೂರೋವಿಷನ್ ಗಾಯನ ಸ್ಪರ್ಧೆ 2003
MTV ಯೂರೋಪ್ ಗಾಯನ ಪ್ರಶಸ್ತಿಗಳು 2006
ಓರ್ಸಂಡ್ ಪ್ರದೇಶ
ಬಾಲ್ಟಿಕ್ ಸಮುದ್ರದ ಬಂದರುಗಳು
ಡೆನ್ಮಾರ್ಕ್ ನಲ್ಲಿ ಸಾರಿಗೆ
ಕೋಪನ್ ಹ್ಯಾಗನ್ ನಲ್ಲಿ ಜರುಗಿದ 2009ರ ಯುನೈಟೆಡ್ ಸ್ಟೇಟ್ಸ್ ಕ್ಲೈಮೇಟ್ ಚೇಂಜ್ ಕಾಂಫೆರೆನ್ಸ್


== ಆಕರಗಳು ==


=== ಟಿಪ್ಪಣಿಗಳು ===


== ಬಾಹ್ಯ ಕೊಂಡಿಗಳು ==
ಕೋಪನ್ ಹ್ಯಾಗನ್ ದ್ವಾರ - ಕೋಪನ್ ಹ್ಯಾಗನ್ ಪ್ರವಾಸಿಗರ ತಾಣ ಮತ್ತು ಸಾಂಸ್ಕೃತಿಕ ಮಾರ್ಗದರ್ಶಿ
ಅಧಿಕೃತ ಪುರಸಬಾ ಜಾಲತಾಣ
ಸಿಪಿಹೆಚ್ ಇಂಟರ್ನ್ಯಾಷನಲ್ ಸರ್ವೀಸ್ - ವಿದೇಶಿ ಅನಿವಾಸಿಗಳು ಮತ್ತು ವಿದ್ಯಾರ್ಥಿಗಳಿಗೆ ನಾಗರಿಕ ಸೇವೆ ಕೋಪನ್ ಹ್ಯಾಗನ್ ನಲ್ಲಿ.

ಕೋಪನ್ ಹ್ಯಾಗನ್ ಅಧಿಕೃತ ಪ್ರವಾಸ ಜಾಲತಾಣ
ಕೋಪನ್ ಹ್ಯಾಗನ್ ಕೆಪಾಸಿಟಿ ಅಫಿಷಿಯಲ್ ಇಂವೆಸ್ಟ್ ಮೆಂಟ್ ಏಜೆನ್ಸಿ ಆಫ್ ಕೋಪನ್ ಹ್ಯಾಗನ್
 ವಿಕಿಟ್ರಾವೆಲ್ ನಲ್ಲಿ ಕೋಪನ್ ಹ್ಯಾಗನ್ ಪ್ರವಾಸ ಕೈಪಿಡಿ (ಆಂಗ್ಲ)