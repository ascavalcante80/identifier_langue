ಜಿಸುವುದಕ್ಕಾಗಿ ಹಾಡುತ್ತಿರುವ ಸಂದರ್ಭದಲ್ಲಿ, ವೇಶ್ಯಾಂಗನೆಯರು ತಮ್ಮದೇ ಹಾಡುಗಳಿಗೆ ಸಾಹಿತ್ಯವನ್ನು ಸಂಯೋಜಿಸಿದ್ದು ಮಾತ್ರವಲ್ಲದೇ, ಚೀನೀ ಇತಿಹಾಸದಲ್ಲಿ ಹೆಸರುವಾಸಿಯಾಗಿರುವ ಮತ್ತು ಪ್ರಸಿದ್ಧರಾಗಿರುವ ಹಲವಾರು ಪುರುಷರಿಂದ ಬರೆಯಲ್ಪಟ್ಟ ಹಾಡುಗಳನ್ನು ಹಾಡುವ ಮೂಲಕ, ಭಾವಗೀತಾತ್ಮಕವಾದ ಪದ್ಯದ ಸಾಲಿನ ಒಂದು ಹೊಸ ಸ್ವರೂಪವನ್ನೂ ಜನಪ್ರಿಯಗೊಳಿಸಿದರು.
ದಷ್ಟಪುಷ್ಟವಾಗಿರುವುದು (ಅಥವಾ ತುಂಬಿಕೊಂಡಿರುವುದು) ಮಹಿಳೆಯರಿಗೆ ಫ್ಯಾಷನ್‌ಗಾರಿಕೆಯ ಅಥವಾ ಸಂಪ್ರದಾಯಾನುಸಾರಿಯಾದ ಕ್ರಮ ಎನಿಸುತ್ತಿತ್ತು. ಸ್ವಸಮರ್ಥನೀಯ, ಸಕ್ರಿಯ ಮಹಿಳೆಯರ ಹಾಜರಿಯನ್ನು ಪುರುಷರು ಅನುಭವಕ್ಕೆ ತಂದುಕೊಂಡರು. ಪರ್ಷಿಯಾದಿಂದ ಎರವಲು ಪಡೆಯಲಾಗಿದ್ದ ಪೋಲೋ ಎಂಬ ಕುದುರೆ-ಸವಾರಿಯ ವಿದೇಶಿ ಕ್ರೀಡೆಯು ಚೀನೀ ಗಣ್ಯರ ವಲಯದಲ್ಲಿ ಹುಚ್ಚಾಬಟ್ಟೆ ಜನಪ್ರಿಯವಾಗಿದ್ದ ಒಂದು ಪ್ರವೃತ್ತಿಯಾಗಿತ್ತು, ಮತ್ತು ಮಹಿಳೆಯರು ಅನೇಕವೇಳೆ ಕ್ರೀಡೆಯನ್ನು ಆಡುತ್ತಿದ್ದರು (ಈ ಕಾಲಾವಧಿಗೆ ಸೇರಿದ ಸುಟ್ಟ ಜೇಡಿಮಣ್ಣಿನ ಹೊಳಪು ಕೊಟ್ಟಿರುವ ಪುಟ್ಟಪುತ್ಥಳಿಗಳು ಕಣ್ಣಿಗೆ ಕಟ್ಟುವಂತೆ ಚಿತ್ರಿಸುವಂತೆ). "ಹಣೆಯ ಮೇಲ್ಭಾಗದಲ್ಲಿ ಒಂದು ಸಂಕೀರ್ಣ ಭವನವು" ನೆಲೆಗೊಂಡಿರುವಂತೆ ತಮ್ಮ ಕೂದಲನ್ನು ಗೊಂಡೆಮಾಡಿ ಕಟ್ಟುವ ಕೇಶಶೈಲಿಗೆ ಮಹಿಳೆಯರು ಆದ್ಯತೆ ನೀಡುತ್ತಿದ್ದರು; ಸಿರಿವಂತ ಮಹಿಳೆಯರು ದುಬಾರಿಯಾದ ತಲೆಯ ಆಭರಣಗಳು, ಬಾಚಣಿಗೆಗಳು, ಮುತ್ತಿನ ಕಂಠಾಭರಣಗಳು, ಮುಖದ ಪೌಡರುಗಳು, ಮತ್ತು ಸುಗಂಧ ದ್ರವ್ಯಗಳನ್ನು ಬಳಸುತ್ತಿದ್ದರು. ಮತ್ತೊಮ್ಮೆ ಸಭ್ಯತೆಯನ್ನು ಉತ್ತೇಜಿಸುವ ದೃಷ್ಟಿಯಿಂದ ೬೭೧ರಲ್ಲಿ ಅನುಮೋದಿಸಲ್ಪಟ್ಟ ಒಂದು ಕಾನೂನು, ಮಹಿಳೆಯರು ಮೇಲುಮುಸುಕುಗಳೊಂದಿಗಿನ ಪರಂಗಿ-ಟೋಪಿಗಳನ್ನು ಧರಿಸಬೇಕು ಎಂದು ಒತ್ತಾಯಿಸಲು ಪ್ರಯತ್ನಿಸಿತು; ಆದರೆ ಕೆಲವೊಂದು ಮಹಿಳೆಯರು ಟೊಪ್ಪಿಗೆಗಳನ್ನು (ಅಥವಾ ಕುಲಾವಿಗಳನ್ನು) ಧರಿಸಲು ಆರಂಭಿಸಿದ್ದರಿಂದ ಮತ್ತು ಪರಂಗಿ-ಟೋಪಿಗಳನ್ನು ಧರಿಸುವುದನ್ನೇ ಕೈಬಿಟ್ಟಿದ್ದರಿಂದ ಹಾಗೂ ಪುರುಷರ ಸವಾರಿಯ ವಸ್ತ್ರಗಳು ಮತ್ತು ಬೂಟುಗಳನ್ನು ಹಾಗೂ ಬಿಗಿಯಾದ-ತೋಳಿನ ಕುಪ್ಪಸಗಳನ್ನು ಧರಿಸಲು ಶುರುಮಾಡಿದ್ದರಿಂದ, ಈ ಕಾನೂನುಗಳು ಉಪೇಕ್ಷಿಸಲ್ಪಟ್ಟವು.
ಸಾಮ್ರಾಜ್ಞಿ ವೂಳ ಯುಗದ ನಂತರ ಯಾಂಗ್‌ ಗುಫೀಯಂಥ (೭೧೯-೭೫೬) ಕೆಲವೊಂದು ಪ್ರಸಿದ್ಧ ಆಸ್ಥಾನ ಮಹಿಳೆಯರನ್ನು ಕಾಣಬಹುದಾಗಿತ್ತು. ಈಕೆಯು ಪ್ರಮುಖವಾದ ಮಂತ್ರಿಯ ಸ್ಥಾನ ಮತ್ತು ಯುದ್ಧೋಚಿತ ಸ್ಥಾನಗಳಿಗೆ ತನ್ನ ಸಂಬಂಧಿಗಳು ಮತ್ತು ಆಪ್ತಮಿತ್ರರ ಪೈಕಿ ಅನೇಕರನ್ನು ಚಕ್ರವರ್ತಿ ಕ್ಸುವಾನ್‌ಜಾಂಗ್‌‌ ನೇಮಿಸುವುದಕ್ಕೆ ಕಾರಣಳಾದಳು.


=== ಚಹಾ, ಆಹಾರ, ಮತ್ತು ಅವಶ್ಯಕತೆಗಳು ===

ಮುಂಚಿನ ದಕ್ಷಿಣದ ಮತ್ತು ಉತ್ತರದ ರಾಜವಂಶಗಳ (೪೨೦-೫೮೯) ಅವಧಿಯಲ್ಲಿ, ಮತ್ತು ಪ್ರಾಯಶಃ ಅದಕ್ಕೂ ಮುಂಚಿನ ಅವಧಿಯಲ್ಲಿ, ಚಹಾದ (ಕ್ಯಾಮೆಲಿಯಾ ಸಿನೆನ್ಸಿಸ್‌) ಸೇವನೆಯು ದಕ್ಷಿಣದ ಚೀನಾದಲ್ಲಿ ಜನಪ್ರಿಯವಾಯಿತು. ಚಹಾವನ್ನು ಆಗ ಸದಭಿರುಚಿಯ ಆಮೋದದ ಒಂದು ಪಾನೀಯವಾಗಿ ಮತ್ತು ಔಷಧ ವಿಜ್ಞಾನದ ಉದ್ದೇಶದೊಂದಿಗೆ ಪರಿಗಣಿಸಲಾಗುತ್ತಿತ್ತು. ಟ್ಯಾಂಗ್ ರಾಜವಂಶದ ಅವಧಿಯಲ್ಲಿ, ಸಮಾಜದಲ್ಲಿ ಅತ್ಯಾಧುನಿಕವಾಗಿರುವ ಮತ್ತು ಸಂಕೀರ್ಣವಾಗಿರುವ ಪ್ರತಿಯೊಂದಕ್ಕೂ ಚಹಾ ಸಮಾನಾರ್ಥಕವಾಗಿತ್ತು ಅಥವಾ ಪರ್ಯಾಯ ಪದವಾಗಿತ್ತು. ಲು ಟಾಂಗ್‌ (೭೯೦-೮೩೫) ಎಂಬ ಟ್ಯಾಂಗ್ ಕವಿಯು ತನ್ನ ಕಾವ್ಯದ ಬಹುಭಾಗವನ್ನು ಚಹಾದೆಡೆಗೆ ತಾನು ಹೊಂದಿದ್ದ ಪ್ರೇಮಕ್ಕೇ ಸಮರ್ಪಿಸಿದ. ೮ನೇ ಶತಮಾನಕ್ಕೆ ಸೇರಿದ್ದ ಲು ಯು ಎಂಬ ಲೇಖಕನು (ಈತ ಚಹಾದ ಜ್ಞಾನಿ ಎಂದೇ ಹೆಸರಾಗಿದ್ದ) ಚಹಾವನ್ನು ಕುಡಿಯುವ ಕಲೆಯ ಕುರಿತಾಗಿಯೇ ಕ್ಲಾಸಿಕ್‌ ಆಫ್‌ ಟೀ (ಚಾಜಿಂಗ್‌) ಎಂಬ ಒಂದು ಪ್ರಕರಣ ಗ್ರಂಥವನ್ನೂ ಬರೆದ. ೨ನೇ ಶತಮಾನ BCಯ ಕಾಲದಿಂದಲೂ ಚೀನಾದಲ್ಲಿ ಸುತ್ತುವ ಕಾಗದವನ್ನು ಬಳಸಿಕೊಂಡು ಬರಲಾಗಿತ್ತಾದರೂ, ಟ್ಯಾಂಗ್ ರಾಜವಂಶದ ಅವಧಿಯಲ್ಲಿ ಚೀನಿಯರು ಸುತ್ತುವ ಕಾಗದವನ್ನು ಮಡಿಚಿ ಹೊಲಿದ ಚಚ್ಚೌಕ ಚೀಲಗಳಾಗಿ ಬಳಸುತ್ತಿದ್ದರು ಮತ್ತು ಈ ಚೀಲಗಳು ಚಹಾ ಎಲೆಗಳ ಪರಿಮಳವನ್ನು ಹಿಡಿದಿಡಲು ಮತ್ತು ಸಂರಕ್ಷಿಸಲು ಬಳಸಲ್ಪಡುತ್ತಿದ್ದವು ಎಂಬುದು ಗಮನಾರ್ಹ ಸಂಗತಿ. ವಾಸ್ತವವಾಗಿ, ಟ್ಯಾಂಗ್ ಯುಗದ ಅವಧಿಯಲ್ಲಿ ಬರೆಯುವಿಕೆ ಮತ್ತು ಸುತ್ತುವಿಕೆಯ ಜೊತೆಗೆ ಇತರ ಅನೇಕ ಬಳಕೆಗಳಿಗೂ ಕಾಗದವನ್ನು ಬಳಸಲಾಗುತ್ತಿತ್ತು. ಶೌಚ ಕಾಗದದ ಮೊದಲ ದಾಖಲಿಸಲ್ಪಟ್ಟ ಬಳಕೆಯು ೫೮೯ರಲ್ಲಿ ಯಾನ್‌ ಝಿಟುಯಿ (೫೩೧-೫೯೧) ಎಂಬ ವಿದ್ವಾಂಸ-ಅಧಿಕಾರಿಯಿಂದ ಮಾಡಲ್ಪಟ್ಟಿತು. ೮೫೧ರಲ್ಲಿ, ಟ್ಯಾಂಗ್ ಯುಗದ ಚೀನಿಯರು ಸ್ವಚ್ಛತೆಯ ಕುರಿತಾಗಿ ಹೇಗೆ ಜಾಗರೂಕರಾಗಿರಲಿಲ್ಲ ಎಂಬುದನ್ನು ಓರ್ವ ಅರಬ್‌‌ ಮುಸ್ಲಿಮ್‌ ಪ್ರಯಾಣಿಕನು ವ್ಯಾಖ್ಯಾನಿಸಿದ; ಶೌಚಕ್ಕೆ ಹೋದ ಸಂದರ್ಭದಲ್ಲಿ ಚೀನಿಯರು ನೀರಿನಿಂದ ತೊಳೆದುಕೊಳ್ಳುವುದಕ್ಕೆ ಬದಲಿಗೆ ಒರೆಸಿಕೊಳ್ಳಲು ಕಾಗದವನ್ನೇ ಬಳಸಿಬಿಡುತ್ತಿದ್ದರು ಎಂಬುದೇ ಅವನ ವ್ಯಾಖ್ಯಾನವಾಗಿತ್ತು.
ಪ್ರಾಚೀನ ಕಾಲದಲ್ಲಿ, ಐದು ಧಾನ್ಯಗಳೆಂದು ಹೆಸರಾಗಿರುವ ಐದು ಅತ್ಯಂತ ಮೂಲಭೂತ ಆಹಾರಪದಾರ್ಥಗಳ ಕುರಿತು ಚೀನಿಯರು ಸ್ಥೂಲ ವಿವರಣೆಯನ್ನು ನೀಡಿದ್ದರು. ಅವುಗಳೆಂದರೆ: ಎಳ್ಳು, ದ್ವಿದಳ ಧಾನ್ಯಗಳು, ಗೋಧಿ, ಹೂಗೊಂಚಲಿನಿಂದ ಕೂಡಿದ ಕಾಳು, ಮತ್ತು ಅಂಟಿನಂತಿರುವ ಕಾಳು. ಮಿಂಗ್‌ ರಾಜವಂಶದ ವಿಶ್ವಕೋಶಕರ್ತನಾದ ಸಾಂಗ್‌ ಯಿಂಗ್‌ಕ್ಸಿಂಗ್‌‌ (೧೫೮೭–೧೬೬೬) ಎಂಬಾತ ಈ ಕುರಿತು ಉಲ್ಲೇಖಿಸುತ್ತಾ, ಷೆನ್ನಾಂಗ್‌ (ಇವನ ಅಸ್ತಿತ್ವವೇ "ಒಂದು ಅನಿಶ್ಚಿತ ವಿಷಯವಾಗಿತ್ತು" ಎಂಬುದಾಗಿ ಯಿಂಗ್‌ಕ್ಸಿಂಗ್‌‌ ಬರೆದಿದ್ದ) ಎಂಬ ಆಖ್ಯಾನಕಾರ ಮತ್ತು ಆರಾಧಿಸಲ್ಪಟ್ಟ ಚೀನೀ ಜ್ಞಾನಿಯ ಕಾಲದಿಂದ ಮೊದಲ್ಗೊಂಡು ೨ನೇ ಸಹಸ್ರಮಾನಗಳ BCಯವರೆಗೂ ಅಕ್ಕಿಯು ಐದು ಧಾನ್ಯಗಳ ಪೈಕಿ ಒಂದೆಂಬುದಾಗಿ ಪರಿಗಣಿಸಲ್ಪಟ್ಟಿರಲಿಲ್ಲ. ಏಕೆಂದರೆ, ಅಕ್ಕಿಯನ್ನು ಬೆಳೆಯುವುದಕ್ಕಾಗಿರುವ ದಕ್ಷಿಣದ ಚೀನಾದಲ್ಲಿನ ಸೂಕ್ತವಾಗಿ ತೇವವಾಗಿದ್ದ ಮತ್ತು ಆರ್ದ್ರವಾಗಿದ್ದ ವಾತಾವರಣದ ಪ್ರದೇಶವನ್ನು ಚೀನಿಯರು ಸಂಪೂರ್ಣವಾಗಿ ಹದಗೊಳಿಸಿರಲಿಲ್ಲ ಅಥವಾ ಸಾಗುವಳಿ ಮಾಡಿರಲಿಲ್ಲ ಎಂದು ತಿಳಿಸಿದ್ದಾನೆ.

ಟ್ಯಾಂಗ್ ಆಳ್ವಿಕೆಯ ಅವಧಿಯಲ್ಲಿ, ಈಗಾಗಲೇ ಪಟ್ಟಿಮಾಡಲಾದ ಆಹಾರಪದಾರ್ಥಗಳ ಜೊತೆಗೆ ಅನೇಕ ಸಾಮಾನ್ಯ ಆಹಾರಪದಾರ್ಥಗಳು ಮತ್ತು ಅಡುಗೆಯ ಘಟಕಾಂಶಗಳು ಅಸ್ತಿತ್ವವನ್ನು ಕಂಡುಕೊಂಡಿದ್ದವು. ಅವುಗಳೆಂದರೆ: ಬಾರ್ಲಿ, ಬೆಳ್ಳುಳ್ಳಿ, ಉಪ್ಪು, ಟರ್ನಿಪ್‌ ಗೆಡ್ಡೆಗಳು, ಸೋಯಾಬೀನ್‌‌‌‌ಗಳು, ಪೇರು ಹಣ್ಣುಗಳು, ಜರದಾಳು ಹಣ್ಣುಗಳು, ಪೀಚ್‌ ಹಣ್ಣುಗಳು, ಸೇಬುಗಳು, ದಾಳಿಂಬೆಗಳು, ಜೂಜೂಬು ಹಣ್ಣುಗಳು, ರೇವಲ್ಚಿನ್ನಿ, ಹೇಸಲ್‌ ಕಾಯಿಗಳು, ಪೈನ್‌ ಕಾಯಿಗಳು, ಚೆಸ್ಟ್‌ನಟ್‌ ಹಣ್ಣುಗಳು, ಆಕ್ರೋಡುಗಳು, ಮುಡಿಗೆಣಸುಗಳು, ಕೆಸವು, ಇತ್ಯಾದಿ. ಈ ಅವಧಿಯಲ್ಲಿ ಸೇವಿಸಲಾಗುತ್ತಿದ್ದ ನಾನಾಬಗೆಯ ಮಾಂಸಗಳಲ್ಲಿ ಇವು ಸೇರಿದ್ದವು: ಹಂದಿಮಾಂಸ, ಕೋಳಿಮರಿಯ ಮಾಂಸ, ಕುರಿಮರಿಯ ಮಾಂಸ (ಉತ್ತರ ಭಾಗದಲ್ಲಿ ಇದಕ್ಕೆ ವಿಶೇಷವಾಗಿ ಆದ್ಯತೆ ನೀಡಲಾಗುತ್ತಿತ್ತು), ಕಡಲ ಉದ್ರ, ಕರಡಿ (ಇದನ್ನು ಹಿಡಿಯುವುದು ಕಷ್ಟವಾಗಿತ್ತು, ಆದರೆ ಆವಿಯಲ್ಲಿ ಬೇಯಿಸಿದ, ಕುದಿಸಿದ, ಮತ್ತು ಮ್ಯಾರಿನೇಡ್‌ ದ್ರವದಲ್ಲಿ ಊರಿಡಲಾದ ಕರಡಿಗೆ ಸಂಬಂಧಿಸಿದಂತೆ ಪಾಕವಿಧಾನಗಳು ಅಲ್ಲಿ ಲಭ್ಯವಿದ್ದವು), ಮತ್ತು ಬ್ಯಾಕ್ಟ್ರಿಯ ಒಂಟೆಗಳು. ತೀರಪ್ರದೇಶದ ಉದ್ದಕ್ಕೂ ನೆಲೆಗೊಂಡಿದ್ದ ದಕ್ಷಿಣ ಭಾಗದ ಪ್ರದೇಶಗಳಲ್ಲಿ, ಸಮುದ್ರಾಹಾರದಿಂದ ಪಡೆಯಲಾದ ಮಾಂಸವು ಪೂರ್ವನಿಶ್ಚಿತವೆಂಬಂತೆ ಅತ್ಯಂತ ಸಾಮಾನ್ಯವಾಗಿತ್ತು ಮತ್ತು ಚೀನಿಯರು ಅನುಭವಿಸಿಕೊಂಡು ತಿನ್ನುತ್ತಿದ್ದ ಆಹಾರ-ವೈವಿಧ್ಯತೆಗಳು ಇದಕ್ಕೆ ಕಾರಣವಾಗಿದ್ದವು. ಬೇಯಿಸಿದ ಲೋಳೆಮೀನುಗಳನ್ನು ದಾಲ್ಚಿನ್ನಿ ಚಕ್ಕೆ, ಸಿಚುವಾನ್‌ ಮೆಣಸಿನ ಕಾಳು, ಏಲಕ್ಕಿ, ಮತ್ತು ಶುಂಠಿಯೊಂದಿಗೆ ಸೇವಿಸುವುದು, ಸಿಂಪಿಗಳನ್ನು ಮದ್ಯದೊಂದಿಗೆ, ಹುರಿದ ಸ್ಕ್ವಿಡ್‌‌ನ್ನು ಶುಂಠಿ ಮತ್ತು ವಿನೆಗರ್‌‌ ಜೊತೆಯಲ್ಲಿ ಸೇವಿಸುವುದು, ಲಾಳದ ಏಡಿಗಳು ಮತ್ತು ಕೆಂಪು ಏಡಿಗಳು, ಉಂಚಾಕ, ಮತ್ತು ಬುದ್ದಲಿ-ಮೀನುಗಳನ್ನು ತಿನ್ನುವುದು ಚೀನಿಯರ ಸದರಿ ಆಹಾರ-ವೈವಿಧ್ಯತೆಗಳಲ್ಲಿ ಸೇರಿದ್ದವು; ಬುದ್ದಲಿ-ಮೀನನ್ನು ಚೀನಿಯರು 'ನದಿಯ ಮರಿಹಂದಿ' ಎಂದೇ ಕರೆಯುತ್ತಿದ್ದುದು ವಿಶೇಷವಾಗಿತ್ತು. ಕೆಲವೊಂದು ಆಹಾರಗಳಂತೂ ಮಿತಿಮೀರಿದ ಪ್ರಮಾಣದಲ್ಲಿರುತ್ತಿದ್ದವು; ಏಕೆಂದರೆ, ದನದ ಮಾಂಸವನ್ನು ತಿನ್ನದಿರುವಂತೆ (ಏಕೆಂದರೆ ವೃಷಭವು ಒಂದು ಮೌಲ್ಯಯುತವಾದ ಮತ್ತು ಭಾರ ಎಳೆಯುವ ಪ್ರಾಣಿಯಾಗಿತ್ತು) ಜನರನ್ನು ಟ್ಯಾಂಗ್ ಆಸ್ಥಾನವು ಉತ್ತೇಜಿಸುತ್ತಿತ್ತು ಮತ್ತು ೮೩೧ರಿಂದ ೮೩೩ರವರೆಗೆ ಟ್ಯಾಂಗ್‌ನ ಚಕ್ರವರ್ತಿ ವೆನ್‌ಜಾಂಗ್‌ ದನಗಳನ್ನು ಕಡಿಯುವುದನ್ನು ನಿಷೇಧಿಸಿದ್ದ; ಬೌದ್ಧಧರ್ಮದೆಡೆಗೆ ಅವನು ಹೊಂದಿದ್ದ ಧಾರ್ಮಿಕ ಗಾಢನಂಬಿಕೆಗಳೇ ಅವನ ಈ ಕ್ರಮಕ್ಕೆ ಕಾರಣವಾಗಿತ್ತು. ಸಾಗರೋತ್ತರ ವ್ಯಾಪಾರ ಮತ್ತು ಭೂಮಾರ್ಗದ ವ್ಯಾಪಾರದ ಮೂಲಕ, ಚೀನಿಯರು ಅನೇಕ ಭೂಭಾಗಗಳಿಂದ ಹಣ್ಣುಗಳು-ಒಣಹಣ್ಣುಗಳನ್ನು ಪಡೆದುಕೊಂಡರು: ಸಮರ್‌ಕಂಡ್‌‌‌ನಿಂದ ಪಡೆಯಲಾದ ಪೀಚ್‌ ಹಣ್ಣುಗಳು, ಪರ್ಷಿಯಾದಿಂದ ಪಡೆಯಲಾದ ಖರ್ಜೂರಗಳು, ಪಿಸ್ತಾ ಬೀಜಗಳು, ಮತ್ತು ಅಂಜೂರದ ಹಣ್ಣುಗಳು, ಕೊರಿಯಾದಿಂದ ಪಡೆಯಲಾದ ಪೈನ್‌ ಬೀಜಗಳು ಮತ್ತು ಜಿನ್‌ಸೆಂಗ್‌ ಬೇರುಗಳು, ಹಾಗೂ ಆಗ್ನೇಯ ಏಷ್ಯಾದಿಂದ ಪಡೆಯಲಾದ ಮಾವಿನಹಣ್ಣುಗಳು ಇವುಗಳಲ್ಲಿ ಸೇರಿದ್ದವು. ಚೀನಾದಲ್ಲಿ ಸಕ್ಕರೆಗಾಗಿ ಒಂದು ಅಗಾಧ ಬೇಡಿಕೆಯಿತ್ತು; ಉತ್ತರ ಭಾರತದಲ್ಲಿ ರಾಜ್ಯಭಾರ ಮಾಡುತ್ತಿದ್ದ ಹರ್ಷನ (ಆಳ್ವಿಕೆಯ ಅವಧಿ: ೬೦೬-೬೪೭) ಆಳ್ವಿಕೆಯ ಅವಧಿಯಲ್ಲಿ ಚೀನಾಕ್ಕೆ ಬಂದ ಭಾರತೀಯ ಹರಿಕಾರರು ಇಬ್ಬರು ಸಕ್ಕರೆ ತಯಾರಕರನ್ನು ತಮ್ಮೊಂದಿಗೆ ಕರೆತಂದಿದ್ದರು. ಇವರು ಕಬ್ಬನ್ನು ಸಾಗುವಳಿ ಮಾಡುವುದು ಹೇಗೆ ಎಂಬುದನ್ನು ಚೀನಿಯರಿಗೆ ಯಶಸ್ವಿಯಾಗಿ ಕಲಿಸಿದರು. ಹತ್ತಿಯೂ ಬಂಗಾಳದಿಂದ ಬಂದ ಒಂದು ಸಿದ್ಧಪಡಿಸಿದ ಉತ್ಪನ್ನವಾಗಿ ಭಾರತದಿಂದ ಬಂದಿತಾದರೂ, ಟ್ಯಾಂಗ್ ಆಳ್ವಿಕೆಯ ಅವಧಿಯಲ್ಲಿ ಚೀನಿಯರು ಹತ್ತಿಯನ್ನು ಬೆಳೆಯಲು ಮತ್ತು ಸಂಸ್ಕರಿಸಲು ಶುರುಮಾಡಿದರು. ಯುವಾನ್‌ ರಾಜವಂಶದ ವೇಳೆಗೆ, ಹತ್ತಿಯು ಚೀನಾದಲ್ಲಿನ ಪ್ರಧಾನ ನೆಯ್ದ ಬಟ್ಟೆ ಎನಿಸಿಕೊಂಡಿತ್ತು.
ಆಹಾರ ಸಂರಕ್ಷಣೆಯ ವಿಧಾನಗಳು ಮುಖ್ಯವಾಗಿದ್ದವು ಮತ್ತು ಚೀನಾದ ಉದ್ದಗಲಕ್ಕೂ ಅವು ಅನುಸರಿಸಲ್ಪಡುತ್ತಿದ್ದವು. ಸರಳವಾದ ಸಂರಕ್ಷಣಾ ವಿಧಾನಗಳನ್ನು ಸಾಮಾನ್ಯ ಜನರು ಬಳಸಿದರು. ಆಳವಾದ ಹಳ್ಳಗಳು ಮತ್ತು ಕಂದಕಗಳನ್ನು ಅಗೆಯುವಿಕೆ, ಉಪ್ಪುನೀರಿನಲ್ಲಿ ನೆನೆಹಾಕುವಿಕೆ, ಮತ್ತು ತಮ್ಮ ಆಹಾರಗಳನ್ನು ಉಪ್ಪೂರಿಸುವಿಕೆ ಇವೇ ಮೊದಲಾದ ವಿಧಾನಗಳಲ್ಲಿ ಅವರು ಪರಿಣತರಾಗಿದ್ದರು. ಆಹಾರವನ್ನು ಸಂರಕ್ಷಿಸಿಡುವುದಕ್ಕಾಗಿ ಚಾಂಗಾನ್‌ನಲ್ಲಿ ಹಾಗೂ ಸುತ್ತಮುತ್ತಲ ಪ್ರದೇಶಗಳಲ್ಲಿ ಚಕ್ರವರ್ತಿಯು ದೊಡ್ಡ ಮಂಜುಗುಂಡಿಗಳನ್ನು ನೆಲೆಗೊಳಿಸಿದ್ದರೆ, ಶ್ರೀಮಂತರು ಮತ್ತು ಗಣ್ಯ ವ್ಯಕ್ತಿಗಳು ತಮ್ಮದೇ ಆದ ಸಣ್ಣಗಾತ್ರದ ಮಂಜುಗುಂಡಿಗಳನ್ನು ಹೊಂದಿದ್ದರು. ಪ್ರತಿ ವರ್ಷವೂ ಕೂಲಿಕಾರರು ಪರ್ವತ ಕಣಿವೆಗಳಲ್ಲಿನ ಹೆಪ್ಪುಗಟ್ಟಿದ ಕೊಲ್ಲಿಗಳಿಂದ ೧೦೦೦ ತುಂಡುಗಳಷ್ಟು ಮಂಜುಗಡ್ಡೆಯನ್ನು ಕೆತ್ತಿಕೊಂಡು ತರಬೇಕು ಎಂದು ಚಕ್ರವರ್ತಿಯು ಅವರಿಗೆ ನಿರ್ದೇಶಿಸಿದ್ದ. ಇಂಥ ಪ್ರತಿಯೊಂದು ತುಂಡೂ ೦.೯೧ ಮೀಟರ್‌ (೩ ಅಡಿ) ಅಗಲ ೧.೦೬ ಮೀಟರ್‌ (೩½ ಅಡಿ) ಉದ್ದದಷ್ಟು ಅಳತೆಯನ್ನು ಹೊಂದಿರಬೇಕಿತ್ತು. ಬೇಸಿಗೆಯ ಕಾಲದಲ್ಲಿನ ಆನಂದಾನುಭೂತಿಗೆಂದು ಶೀತಲೀಕರಿಸಲ್ಪಟ್ಟ ಅನೇಕ ಮಧುರಭಕ್ಷ್ಯಗಳು ಅಲ್ಲಿ ಲಭ್ಯವಿದ್ದವು. ಶೈತ್ಯಗೊಳಿಸಿದ ಕಲ್ಲಂಗಡಿಯು ಅವುಗಳಲ್ಲಿ ವಿಶೇಷವಾಗಿತ್ತು.


== ವಿಜ್ಞಾನ, ತಂತ್ರಜ್ಞಾನ, ಮತ್ತು ಔಷಧಿ ==


=== ಎಂಜಿನಿಯರಿಂಗ್‌ ===
ಟ್ಯಾಂಗ್ ಅವಧಿಯಲ್ಲಿನ ತಂತ್ರಜ್ಞಾನವು ಕೂಡಾ ಹಿಂದಿನ ಪೂರ್ವನಿದರ್ಶನಗಳ ಆಧಾರದ ಮೇಲೆ ರೂಪಿಸಲ್ಪಟ್ಟಿತ್ತು. ಗಡಿಯಾರದ ರಚನೆಗಳು ಮತ್ತು ಸಮಯಪಾಲನೆಯಲ್ಲಿ ಕಂಡುಬಂದ ಪ್ರಗತಿಗಳಲ್ಲಿ, ಝಾಂಗ್‌ ಹೆಂಗ್‌‌‌‌‌ (೭೮-೧೩೯) ಮತ್ತು ಮಾ ಜುನ್‌‌‌ರವರ (ಬದುಕಿದ್ದ ಕಾಲ: ೩ನೇ ಶತಮಾನ) ಯಾಂತ್ರಿಕ ಗೇರು ವ್ಯವಸ್ಥೆಗಳು ಸೇರಿದ್ದವು. ಇವು ಯಿ ಕ್ಸಿಂಗ್‌ (೬೮೩-೭೨೭) ಎಂಬ ಟ್ಯಾಂಗ್ ಎಂಜಿನಿಯರ್‌‌, ಖಗೋಳಶಾಸ್ತ್ರಜ್ಞ, ಮತ್ತು ಸನ್ಯಾಸಿಗೆ ಪ್ರೇರಣೆ ನೀಡಿ, ಆತ ೭೨೫ರಲ್ಲಿ ಪ್ರಪಂಚದ ಮೊದಲ ಗಡಿಯಾರದ ರಚನೆಯ ಸಂಬಂಧಕ ಯಂತ್ರವಿನ್ಯಾಸವನ್ನು ಆವಿಷ್ಕರಿಸಲು ಕಾರಣವಾದವು. ಖಗೋಳೀಯ ವೀಕ್ಷಣೆಯ ಪ್ರತಿನಿಧಿಸುವಿಕೆಯಲ್ಲಿನ ಒಂದು ತಿರುಗುತ್ತಿರುವ ಖಗೋಳ ಪಂಜರಕ್ಕೆ ಶಕ್ತಿಯನ್ನು ತುಂಬಲೆಂದು ಇದನ್ನು ಜಲಘಟಿಕೆ ಗಡಿಯಾರ ಮತ್ತು ಜಲಚಕ್ರದ ಜೊತೆಜೊತೆಗೆ ಬಳಸಲಾಯಿತು. ಯಿ ಕ್ಸಿಂಗ್‌ ರೂಪಿಸಿದ ಸಾಧನವು ಯಾಂತ್ರಿಕವಾಗಿ ಕಾಲವ್ಯವಸ್ಥೆಗೊಳಿಸಲಾದ ಒಂದು ಗಂಟೆಯನ್ನೂ ಹೊಂದಿದ್ದು, ಪ್ರತಿ ಗಂಟೆಗೊಮ್ಮೆ ಅದು ಸ್ವಯಂಚಾಲಿತವಾಗಿ ಹೊಡೆಯುತ್ತಿತ್ತು, ಮತ್ತು ಆ ಸಾಧನವು ಹೊಂದಿದ್ದ ಒಂದು ನಗಾರಿಯು ಪ್ರತಿ ಕಾಲು ಗಂಟೆಗೊಮ್ಮೆ ಸ್ವಯಂಚಾಲಿತವಾಗಿ ಹೊಡೆಯುತ್ತಿತ್ತು; ಇದು ಅವಶ್ಯವಾಗಿ ಒಂದು ಗಂಟೆಗಳನ್ನು ಹೊಡೆಯುವ ಗಡಿಯಾರವಾಗಿತ್ತು. ಯಿ ಕ್ಸಿಂಗ್‌ ರೂಪಿಸಿದ ಖಗೋಳೀಯ ಗಡಿಯಾರ ಮತ್ತು ನೀರು-ಚಾಲಿತ ಖಗೋಳ ಪಂಜರವು ದೇಶದ ಉದ್ದಗಲಕ್ಕೂ ಪರಿಚಿತಗೊಂಡಿತು; ಏಕೆಂದರೆ ೭೩೦ರ ವೇಳೆಗೆ, ಚಕ್ರಾಧಿಪತ್ಯದ ಪರೀಕ್ಷೆಗಳಲ್ಲಿ ಉತ್ತೀರ್ಣರಾಗಲು ಪ್ರಯತ್ನಿಸುತ್ತಿದ್ದ ವಿದ್ಯಾರ್ಥಿಗಳು, ಪರೀಕ್ಷೆಯ ಒಂದು ಅವಶ್ಯಕತೆಯಾಗಿ ಸದರಿ ಸಾಧನದ ಕುರಿತಾಗಿ ಪ್ರಬಂಧವೊಂದನ್ನು ಬರೆಯಬೇಕಾಗಿತ್ತು. ಆದಾಗ್ಯೂ, ಒಳಹರಿವಿನ ಜಲಘಟಿಕೆಯು ಸಾರ್ವಜನಿಕರ ಮತ್ತು ಅರಮನೆಯ ಸಮಯಪಾಲನಾ ಸಾಧನದ ಅತ್ಯಂತ ಸಾಮಾನ್ಯ ಬಗೆಯಾಗಿತ್ತು. ಸುಮಾರು ೬೧೦ರ ವೇಳೆಗೆ, ಸೂಯಿ-ರಾಜವಂಶದ ಗೆಂಗ್‌ ಕ್ಸನ್‌ ಮತ್ತು ಯುವೆನ್‌ ಕೈ ಎಂಬ ಎಂಜಿನಿಯರುಗಳಿಂದ ಇದರ ವಿನ್ಯಾಸವು ಸುಧಾರಿಸಲ್ಪಟ್ಟಿತ್ತು. ಅವರು ಇದಕ್ಕೆ ಒದಗಿಸಿದ ಒಂದು ತೋಲನ ದಂಡ ತಕ್ಕಡಿಯು ಸರಿದೂಗಿಸುವ ತೊಟ್ಟಿಯ ಒತ್ತಡ ಶಿರೋಭಾಗದಲ್ಲಿನ ಕಾಲೋಚಿತ ಹೊಂದಾಣಿಕೆಗೆ ಅವಕಾಶ ನೀಡುತ್ತಿತ್ತು ಹಾಗೂ ದಿನ ಮತ್ತು ರಾತ್ರಿಯ ವಿಭಿನ್ನ ಅವಧಿಗಳಿಗೆ ಸಂಬಂಧಿಸಿದಂತೆ ಹರಿವಿನ ಪ್ರಮಾಣವನ್ನು ಆಗ ನಿಯಂತ್ರಿಸಬಲ್ಲದಾಗಿತ್ತು.
ಟ್ಯಾಂಗ್ ಯುಗದ ಅವಧಿಯಲ್ಲಿ ಇತರ ಅನೇಕ ಯಾಂತ್ರಿಕ ಆವಿಷ್ಕಾರಗಳು ದಾಖಲಿಸಲ್ಪಟ್ಟವು. ೮ನೇ ಶತಮಾನದ ಆರಂಭಿಕ ಭಾಗದಲ್ಲಿ ಹೊರಬಂದ ೦.೯೧ ಮೀಟರ್‌ (೩ ಅಡಿ) ಎತ್ತರದ ಒಂದು ಯಾಂತ್ರಿಕ ಮದ್ಯ ಪರಿಚಾರಕ ಸಾಧನವು ಇದರಲ್ಲಿ ಸೇರಿತ್ತು. ಇದು ಒಂದು ಕೃತಕ ಪರ್ವತದ ಆಕಾರದಲ್ಲಿದ್ದು, ಕಬ್ಬಿಣದಿಂದ ಅದನ್ನು ಕೆತ್ತಲಾಗಿತ್ತು ಹಾಗೂ ಮೆರುಗೆಣ್ಣೆ ಬಳಿದ-ಮರದ ಆಮೆಯ ಚೌಕಟ್ಟೊಂದರ ಮೇಲೆ ಅದನ್ನು ನೆಲೆಗೊಳಿಸಲಾಗಿತ್ತು. ಡ್ರ್ಯಾಗನ್‌-ತಲೆಯಾಕಾರದ ಲೋಹದ ಪೀಪಾಯಿ ನಲ್ಲಿಗಳಿಂದ ಆಚೆಗೆ ಮದ್ಯವನ್ನು ಸೈಫನ್‌ ಮೂಲಕ ವರ್ಗಾಯಿಸುತ್ತಿದ್ದ ಒಂದು ಹೈಡ್ರಾಲಿಕ್‌‌ ಪಂಪನ್ನು ಈ ಸಂಕೀರ್ಣವಾದ ಸಾಧನವು ಬಳಸಿಕೊಂಡಿತ್ತು. ಅಷ್ಟೇ ಅಲ್ಲ, ಇದು ಹೊಂದಿದ್ದ ಬಗ್ಗಿಸುವ ಬೋಗುಣಿಗಳನ್ನು ಮದ್ಯವನ್ನು ಕೆಳಗೆ ಅದ್ದುವಂತೆ ಕಾಲವ್ಯವಸ್ಥೆಗೊಳಿಸಲಾಗಿತ್ತು. ಗುರುತ್ವದ ಬಲದ ನೆರವಿನಿಂದ ಅವು ಹೀಗೆ ಅದ್ದಿ ತುಂಬಿಕೊಳ್ಳುತ್ತಿದ್ದವು ಹಾಗೂ ಒಂದು ಕೃತಕ ಸರೋವರದೊಳಗೆ ಅದನ್ನು ಪೂರೈಸುತ್ತಿದ್ದವು. ವಿನೋದಕೂಟಗಳನ್ನು ಇರಿಸುವುದಕ್ಕೆ ಸಂಬಂಧಿಸಿದ ಹರಿವಾಣಗಳಾಗಿ ಪುಟಿದೇಳುವ ಸಂಕೀರ್ಣವಾದ ಕಬ್ಬಿಣದ ಎಲೆಗಳನ್ನು ಆ ಕೃತಕ ಸರೋವರವು ಹೊಂದಿತ್ತು. ಇಷ್ಟೇ ಅಲ್ಲದೆ, ಚಾರ್ಲ್ಸ್‌‌ ಬೆನ್‌‌ ಎಂಬ ಚರಿತ್ರಕಾರನು ಇದನ್ನು ಹೀಗೆ ವರ್ಣಿಸುತ್ತಾನೆ:

Midway up the southern side of the mountain was a dragon…the beast opened its mouth and spit brew into a goblet seated on a large [iron] lotus leaf beneath. When the cup was 80% full, the dragon ceased spewing ale, and a guest immediately seized the goblet. If he was slow in draining the cup and returning it to the leaf, the door of a pavilion at the top of the mountain opened and a mechanical wine server, dressed in a cap and gown, emerged with a wooden bat in his hand. As soon as the guest returned the goblet, the dragon refilled it, the wine server withdrew, and the doors of the pavilion closed…A pump siphoned the ale that flowed into the ale pool through a hidden hole and returned the brew to the reservoir [holding more than 16 quarts/15 liters of wine] inside the mountain.

ಮದ್ಯವನ್ನು ಪೂರೈಸುವ ಈ ಸಾಧನದಲ್ಲಿ ಅಭಕಮಾಡುವ ಯಾಂತ್ರಿಕ ಕೀಲುಗೊಂಬೆಯೊಂದರ ಬಳಕೆಯು ನಿಶ್ಚಿತವಾಗಿ ಚಾತುರ್ಯದಿಂದ ಕೂಡಿತ್ತಾದರೂ, ಚೀನಾದಲ್ಲಿ ಯಾಂತ್ರಿಕ ಕೀಲುಬೊಂಬೆಗಳ ಬಳಕೆಯು ಕಿನ್‌ ರಾಜವಂಶದ (೨೨೧-೨೦೭ BC) ಕಾಲದಷ್ಟು ಹಿಂದಕ್ಕೆ ಕರೆದೊಯ್ಯುತ್ತದೆ; ೩ನೇ ಶತಮಾನ ದಲ್ಲಿ ಮಾ ಜುನ್‌ ಎಂಬ ಯಂತ್ರಕುಶಲಿಯು ಒಂದು ಜಲಚಕ್ರದ ಆವರ್ತನದಿಂದ ಚಾಲಿಸಲ್ಪಡುವ ಒಂದು ಸಂಪೂರ್ಣ ಯಾಂತ್ರಿಕ ಕೀಲುಬೊಂಬೆಯ ರಂಗವನ್ನು ಹೊಂದಿದ್ದ. ಪ್ರಾಚೀನ ಗ್ರೀಕ್‌ ಮತ್ತು ರೋಮನ್‌ ಪ್ರಪಂಚದಲ್ಲಿ, ಸ್ವಯಂಚಾಲಿತವಾಗಿ ಮದ್ಯವನ್ನು ಪೂರೈಸುವ ಒಂದು ಸಾಧನವೂ ಅಸ್ತಿತ್ವದಲ್ಲಿತ್ತು; ಅಲೆಕ್ಸಾಂಡ್ರಿಯಾದ ಕ್ರೌಂಚ ಪಕ್ಷಿಯ ಒಂದು ವಿನ್ಯಾಸವನ್ನು ಹೊಂದಿದ್ದ ಇದು ಒಂದು ಒಳಭಾಗದ ಕವಾಟ ಮತ್ತು ಒಂದು ಸನ್ನೆ ಸಾಧನದೊಂದಿಗಿನ ಕರಂಡಕವೊಂದನ್ನು ಬಳಸಿಕೊಂಡಿತ್ತು ಮತ್ತು ಅದರ ವಿನ್ಯಾಸವು ಮೇಲೆ ವರ್ಣಿಸಲ್ಪಟ್ಟ ಸಾಧನದ ರೀತಿಯಲ್ಲಿತ್ತು. ಟ್ಯಾಂಗ್ ಅವಧಿಯಲ್ಲಿ ಬಳಸಲ್ಪಟ್ಟ ಸ್ವಯಂಚಲಿ ಸಾಧನಗಳ ಕುರಿತಾದ ಅನೇಕ ಕಥೆಗಳನ್ನು ಇಲ್ಲಿ ಕಾಣಬಹುದು. ಜನರಲ್‌ ಯಾಂಗ್‌ ವುಲಿಯನ್‌ ರೂಪಿಸಿದ ಸನ್ಯಾಸಿಯೊಬ್ಬನ ಮರದ ಪ್ರತಿಮೆಯು ಇದರಲ್ಲಿ ಸೇರಿದ್ದು, ಕೊಡುಗೆಗಳನ್ನು ಸಂಗ್ರಹಿಸುವುದಕ್ಕಾಗಿ ಈ ಸನ್ಯಾಸಿಯು ತನ್ನ ಕೈಗಳನ್ನು ಚಾಚಿಕೊಂಡಿರುತ್ತಾನೆ; ನಾಣ್ಯಗಳ ಪ್ರಮಾಣವು ಒಂದು ನಿಶ್ಚಿತ ತೂಕವನ್ನು ತಲುಪಿದಾಗ, ಅವನ್ನು ಒಂದು ಸಣ್ಣಚೀಲದೊಳಗೆ ಸಂಚಯಿಸಲೆಂದು ಸದರಿ ಯಾಂತ್ರಿಕ ಆಕಾರವು ತನ್ನ ತೋಳುಗಳನ್ನು ಚಲಿಸುತ್ತದೆ. ತೂಕ-ಮತ್ತು-ಸನ್ನೆಯನ್ನು ಒಳಗೊಂಡಿರುವ ಈ ಯಂತ್ರವಿನ್ಯಾಸವು ನಿಖರವಾಗಿ ಕ್ರೌಂಚ ಪಕ್ಷಿಯ ನಾಣ್ಯದ ಸೀಳುಗುಂಡಿ ಯಂತ್ರವನ್ನು ಹೋಲುವಂತಿತ್ತು. ಇತರ ಸಾಧನಗಳಲ್ಲಿ ವ್ಯಾಂಗ್‌ ಜು ರೂಪಿಸಿದ ಒಂದು ಸಾಧನವು ಸೇರಿತ್ತು. ಮೀನನ್ನು ಹಿಡಿಯುವಂತೆ ಇದರ "ಮರದ ಉದ್ರ"ವನ್ನು ರೂಪಿಸಲಾಗಿತ್ತು ಎಂದು ಹೇಳಲಾಗುತ್ತದೆ; ಯಾವುದೋ ಒಂದು ಬಗೆಯ ಒಂದು ಸುರುಳಿ ಬೋನನ್ನು ಇದರಲ್ಲಿ ಅಳವಡಿಸಲಾಗಿತ್ತು ಎಂಬುದಾಗಿ ನೀಧಾಮ್‌ ಭಾವಿಸುತ್ತಾನೆ.
ರಾಚನಿಕ ಎಂಜಿನಿಯರಿಂಗ್‌ ಮತ್ತು ತಾಂತ್ರಿಕ ಚೀನೀ ವಾಸ್ತುಶಿಲ್ಪದ ಲೋಕದಲ್ಲಿಯೂ ಸಹ ಸರ್ಕಾರಿ ಪ್ರಮಾಣಕ ಕಟ್ಟಡ ಸಂಹಿತೆಗಳು ಅಸ್ತಿತ್ವವನ್ನು ಕಂಡುಕೊಂಡಿದ್ದವು. ಆರಂಭಿಕ ಟ್ಯಾಂಗ್ ಯುಗದ ಯಿಂಗ್‌ಷಾನ್‌‌ ಲಿಂಗ್‌‌ (ನ್ಯಾಷನಲ್‌ ಬಿಲ್ಡಿಂಗ್‌ ಲಾ) ಎಂಬ ಪುಸ್ತಕದಲ್ಲಿ ಇದರ ರೂಪರೇಖೆಯನ್ನು ವಿವರಿಸಲಾಗಿದೆ. ಈ ಪುಸ್ತಕದ ಅವಶಿಷ್ಟಗಳು ಟ್ಯಾಂಗ್ ಲೂ (ದಿ ಟ್ಯಾಂಗ್ ಕೋಡ್‌) ಕೃತಿಯಲ್ಲಿ ಉಳಿದುಕೊಂಡಿವೆ. ಲೀ ಜೀ (೧೦೬೫–೧೧೦೧) ಎಂಬಾತ ೧೧೦೩ರಲ್ಲಿ ಬರೆದ ಯಿಂಗ್‌ಜಾವೊ ಫಾಷಿ (ಸ್ಟೇಟ್‌ ಬಿಲ್ಡಿಂಗ್‌ ಸ್ಟಾಂಡರ್ಡ್ಸ್‌) ಎಂಬ ಸಾಂಗ್‌ ರಾಜವಂಶದ ಅವಧಿಯ ವಾಸ್ತುಶಿಲ್ಪದ ಕೈಪಿಡಿಯು, ಚೀನೀ ವಾಸ್ತುಶಿಲ್ಪದ ಕುರಿತಾಗಿ ಅಸ್ತಿತ್ವದಲ್ಲಿರುವ ಅತಿಹಳೆಯ ತಾಂತ್ರಿಕ ಪ್ರಕರಣ ಗ್ರಂಥ ಎನಿಸಿಕೊಂಡಿದ್ದು, ಇದು ಸಂಪೂರ್ಣ-ಸ್ವರೂಪದಲ್ಲಿ ಉಳಿದುಕೊಂಡಿದೆ. ಟ್ಯಾಂಗ್‌ನ ಚಕ್ರವರ್ತಿ ಕ್ಸುವಾನ್‌ಜಾಂಗ್‌‌‌ನ (೭೧೨-೭೫೬) ಆಳ್ವಿಕೆಯ ಅವಧಿಯಲ್ಲಿ, ಸಂಸ್ಥಾನದಲ್ಲಿ ಸೇವೆ ಸಲ್ಲಿಸುತ್ತಿದ್ದ ೩೪,೮೫೦ ನೋಂದಾಯಿತ ಕುಶಲ ಕರ್ಮಿಗಳು ಇದ್ದರು; ಇವರ ನಿರ್ವಹಣೆಯನ್ನು ಏಜೆನ್ಸಿ ಆಫ್‌ ಪ್ಯಾಲೇಸ್‌ ಬಿಲ್ಡಿಂಗ್ಸ್‌ (ಜಿಂಗ್‌‌ಜುವೊ ಜಿಯಾನ್‌‌) ಎಂಬ ಸಂಸ್ಥೆಯು ನೋಡಿಕೊಳ್ಳುತ್ತಿತ್ತು.


=== ಮರದ ಪಡಿಯಚ್ಚಿನ ಮುದ್ರಣ ===

ಮರದ ಪಡಿಯಚ್ಚಿನ ಮುದ್ರಣವು ಪದ ಅಥವಾ ಮಾತು ಮಹತ್ತರವಾದ ವಾಚಕವೃಂದವೃಂದಕ್ಕೆ ಲಭ್ಯವಾಗುವಂತೆ ಮಾಡಿತು. ಬೌದ್ಧಮತದ ಧರಣಿ ಸೂತ್ರ ಎಂಬ ಚಿಕಣಿ ಗಾತ್ರದ ಕೃತಿಯು ಈಗಲೂ ಉಳಿದುಕೊಂಡಿರುವ ಪ್ರಪಂಚದ ಅತಿಹಳೆಯ ಮುದ್ರಿತ ದಸ್ತಾವೇಜುಗಳ ಪೈಕಿ ಒಂದೆನಿಸಿಕೊಂಡಿದ್ದು, ಇದು ೧೯೭೪ರಲ್ಲಿ ಕ್ಸಿಯಾನ್‌ನಲ್ಲಿ ಬೆಳಕಿಗೆ ಬಂತು ಹಾಗೂ ಇದು ಸರಿಸುಮಾರಾಗಿ ೬೫೦ರಿಂದ ೬೭೦ರವರೆಗಿನ ಕಾಲಾವಧಿಗೆ ಸೇರಿದ್ದು ಎಂದು ನಿರ್ಣಯಿಸಲಾಯಿತು. ಡೈಮಂಡ್‌ ಸೂತ್ರ ಎಂಬ ಪುಸ್ತಕವು ನಿಯತವಾದ ಗಾತ್ರದಲ್ಲಿ ಮುದ್ರಿತವಾಗಿರುವ ಮೊದಲ ಪೂರ್ಣ-ಪ್ರಮಾಣದ ಪುಸ್ತಕವಾಗಿದ್ದು, ಪಠ್ಯದೊಂದಿಗೆ ಅಳವಡಿಸಲ್ಪಟ್ಟ ರೇಖಾಚಿತ್ರಗಳೊಂದಿಗೆ ಇದು ಪರಿಪೂರ್ಣ ಪುಸ್ತಕ ಎನಿಸಿಕೊಂಡಿದೆ ಮತ್ತು ನಿಖರವಾಗಿ ೮೬೮ರ ಅವಧಿಗೆ ಸೇರಿದ್ದೆಂದು ನಿರ್ಣಯಿಸಲಾಗಿದೆ. ಬೌದ್ಧಮತೀಯ ಪಠ್ಯಗಳು ಹಾಗೂ ದಿನದರ್ಶಿಕೆಗಳು (ಕ್ಯಾಲೆಂಡರ್‌ಗಳು) ಮುದ್ರಣಗೊಂಡ ಅತಿ ಹಿಂದಿನ ದಸ್ತಾವೇಜುಗಳಾಗಿದ್ದವು. ಇವುಗಳ ಪೈಕಿ ದಿನದರ್ಶಿಕೆಗಳನ್ನು, ಯಾವ ದಿನಗಳು ಮಂಗಳಕರವಾಗಿದ್ದವು ಮತ್ತು ಯಾವ ದಿನಗಳು ಮಂಗಳಕರವಾಗಿರಲಿಲ್ಲ ಎಂಬುದನ್ನು ಲೆಕ್ಕಾಚಾರ ಮಾಡುವುದಕ್ಕಾಗಿ ಮತ್ತು ಗುರುತುಮಾಡುವುದಕ್ಕಾಗಿ ಬಳಸಲಾಗುತ್ತಿತ್ತು. ಜನಸಾಮಾನ್ಯರಿಗಾಗಿ ಅನೇಕ ಪುಸ್ತಕಗಳು ಪ್ರಸರಣಗೊಳ್ಳುತ್ತಿದ್ದುದರಿಂದ, ಸಾಕ್ಷರತೆಯ ಪ್ರಮಾಣಗಳು ಸುಧಾರಿಸಲು ಸಾಧ್ಯವಾಗಿತ್ತು ಮತ್ತು ಕೆಳವರ್ಗಗಳು ಅಧ್ಯಯನದ ಅಗ್ಗವಾದ ಮೂಲಗಳನ್ನು ಪಡೆದುಕೊಳ್ಳುವಲ್ಲಿ ಸಮರ್ಥವಾಗಿದ್ದವು. ಆದ್ದರಿಂದ, ಚಕ್ರಾಧಿಪತ್ಯದ ಪರೀಕ್ಷೆಗಳಿಗೆ ಕೆಳವರ್ಗದ ಜನರು ಹೆಚ್ಚಿನ ಸಂಖ್ಯೆಯಲ್ಲಿ ಪ್ರವೇಶಿಸುತ್ತಿದ್ದರು ಹಾಗೂ ನಂತರದ ಸಾಂಗ್‌ ರಾಜವಂಶವು ಅವರನ್ನು ಉತ್ತೀರ್ಣಗೊಳಿಸುತ್ತಿತ್ತು. ನಂತರದಲ್ಲಿ ೧೧th ಶತಮಾನದಲ್ಲಿ ಬಂದ ಬಿ ಷೆಂಗ್‌‌‌ನ ಚಲಿಸಬಲ್ಲ ಅಕ್ಷರ ಮುದ್ರಣವು ಅವನ ಅವಧಿಗೆ ಸಂಬಂಧಿಸಿದಂತೆ ಪರಿವರ್ತನಾಶೀಲವಾಗಿತ್ತಾದರೂ, ಟ್ಯಾಂಗ್ ಅವಧಿಯಲ್ಲಿ ವ್ಯಾಪಕವಾಗಿ ಹಬ್ಬಿದ್ದ ಮರದ ಪಡಿಯಚ್ಚಿನ ಮುದ್ರಣವು ಚೀನಾದಲ್ಲಿನ ಮುದ್ರಣದ ಅಕ್ಷರವಾಗಿ ಪ್ರಬಲವಾಗಿ ಉಳಿದುಕೊಂಡಿತು ಹಾಗೂ ಯುರೋಪ್‌‌ನಿಂದ ಬಂದ ಹೆಚ್ಚು ಮುಂದುವರೆದ ಮುದ್ರಣ ಯಂತ್ರವು ಪೂರ್ವ ಏಷ್ಯಾದಲ್ಲಿ ವ್ಯಾಪಕವಾಗಿ ಸ್ವೀಕರಿಸಲ್ಪಟ್ಟು ಬಳಸಲ್ಪಡುವವರೆಗೂ ಇದೇ ಸ್ಥಿತಿಯು ಮುಂದುವರಿಯಿತು. ಟ್ಯಾಂಗ್ ರಾಜವಂಶದ ಅವಧಿಯಲ್ಲಿ ಕಂಡುಬಂದ ಇಸ್ಪೀಟು ಎಲೆಯ ಮೊದಲ ಬಳಕೆಯು, ಮುದ್ರಣದ ಹೊಸ ಯುಗದ ಒಂದು ಸಹಾಯಕ ಆವಿಷ್ಕಾರವಾಗಿತ್ತು.


=== ಔಷಧಿ ===

ಔಷಧಶಾಸ್ತ್ರದಲ್ಲಿ ಬಳಸಲ್ಪಡುವ ಎಲ್ಲ ಬಗೆಯ ಔಷಧಿಗಳನ್ನು ಅಧಿಕೃತವಾಗಿ ವರ್ಗೀಕರಿಸುವುದರಿಂದ ದೊರಯುವ ಪ್ರಯೋಜನಗಳಲ್ಲಿ ಟ್ಯಾಂಗ್ ಯುಗದ ಚೀನಿಯರೂ ಸಹ ಅತೀವವಾದ ಆಸಕ್ತಿಯನ್ನು ಹೊಂದಿದ್ದರು. ೬೫೭ರಲ್ಲಿ, ಒಂದು ಅಧಿಕೃತ ಮೆಟೀರಿಯಾ ಮೆಡಿಕಾ ವನ್ನು ಪ್ರಕಟಿಸುವುದರ ಸಾಹಿತ್ಯಿಕ ಯೋಜನೆಯನ್ನು ಟ್ಯಾಂಗ್‌ನ ಚಕ್ರವರ್ತಿ ಗವೋಜಾಂಗ್‌ (ಅವಧಿ: ೬೪೯-೬೮೩) ವಹಿಸಿಕೊಂಡ; ಮೂಲಪಠ್ಯದೊಂದಿಗೆ ಪರಿಪೂರ್ಣವಾಗಿರುವ ಮತ್ತು ವಿಭಿನ್ನ ಕಲ್ಲುಗಳು, ಖನಿಜಗಳು, ಲೋಹಗಳು, ಸಸ್ಯಗಳು, ಗಿಡಮೂಲಿಕೆಗಳು, ಪ್ರಾಣಿಗಳು, ತರಕಾರಿಗಳು, ಹಣ್ಣುಗಳು, ಮತ್ತು ಏಕದಳ ಧಾನ್ಯದ ಬೆಳೆಗಳಿಂದ ಪಡೆಯಲಾಗುವ ೮೩೩ ವಿಭಿನ್ನ ಔಷಧೀಯ ವಸ್ತುಗಳಿಗೆ ಸಂಬಂಧಿಸಿದ ವಿಶದೀಕರಿಸಲ್ಪಟ್ಟ ರೇಖಾಚಿತ್ರಗಳನ್ನು ಒಳಗೊಂಡಿರುವ ಕೃತಿ ಇದಾಗಬೇಕು ಎಂಬುದು ಇದರ ಹಿಂದಿನ ಉದ್ದೇಶವಾಗಿತ್ತು. ಔಷಧಕೋಶಗಳನ್ನು ಸಂಕಲಿಸುವುದರ ಜೊತೆಗೆ, ಔಷಧ ವಿಜ್ಞಾನದಲ್ಲಿನ ಕಲಿಕೆಯನ್ನು ಟ್ಯಾಂಗ್ ರಾಜವಂಶವು ಪೋಷಿಸಿತು; ಇದಕ್ಕಾಗಿ ಚಕ್ರಾಧಿಪತ್ಯದ ವೈದ್ಯಕೀಯ ಕಾಲೇಜುಗಳಿಗೆ ಆಶ್ರಯನೀಡುವ, ವೈದ್ಯರಿಗಾಗಿ ಸಂಸ್ಥಾನದ ಪರೀಕ್ಷೆಗಳನ್ನು ನಡೆಸುವ, ಮತ್ತು ವೈದ್ಯರಿಗಾಗಿ ನ್ಯಾಯಸ್ಥಾನಕ ಕೈಪಿಡಿಗಳನ್ನು ಪ್ರಕಟಿಸುವ ಕ್ರಮಕ್ಕೆ ಅದು ಮುಂದಾಯಿತು. ಟ್ಯಾಂಗ್ ಅವಧಿಯಲ್ಲಿ ಕಂಡುಬಂದ ಔಷಧ ವಿಜ್ಞಾನದ ಲೇಖಕರಲ್ಲಿ ಝೆನ್‌‌ ಕಿಯಾನ್‌ (ಮರಣ: ೬೪೩) ಮತ್ತು ಸನ್‌ ಸಿಮಿಯಾವೊ (೫೮೧-೬೮೨) ಸೇರಿದ್ದಾರೆ. ಇವರ ಪೈಕಿ ಝೆನ್‌‌ ಕಿಯಾನ್‌, ಮಧುಮೇಹವನ್ನು ಹೊಂದಿರುವ ರೋಗಿಗಳು ತಮ್ಮ ಮೂತ್ರದಲ್ಲಿ ಹೆಚ್ಚುವರಿ ಸಕ್ಕರೆಯನ್ನು ಹೊಂದಿರುತ್ತಾರೆ ಎಂಬ ಅಂಶವನ್ನು ಬರಹದ ರೂಪದಲ್ಲಿ ಮೊದಲು ಪ್ರತಿಪಾದಿಸಿದ. ಮತ್ತೋರ್ವ ಲೇಖಕನಾದ ಸನ್‌ ಸಿಮಿಯಾವೊ, ಮಧುಮೇಹಿ ರೋಗಿಗಳು ಮದ್ಯ ಮತ್ತು ಪಿಷ್ಟಭರಿತ ಆಹಾರಗಳ ಸೇವನೆಯನ್ನು ತಪ್ಪಿಸಬೇಕು ಎಂಬುದನ್ನು ಗುರುತಿಸುವುದರಲ್ಲಿ ಮೊದಲಿಗನಾಗಿದ್ದ. ಟ್ಯಾಂಗ್ ಅವಧಿಯಲ್ಲಿನ ಝೆನ್‌‌ ಕಿಯಾನ್‌ ಮತ್ತು ಇತರರು ಬರೆದಿರುವಂತೆ, ಗಳಗಂಡಗಳಿಗೆ ಚಿಕಿತ್ಸೆ ನೀಡಲು ಕುರಿಗಳು ಮತ್ತು ಹಂದಿಗಳ ಥೈರಾಯ್ಡ್‌‌ ಗ್ರಂಥಿಗಳನ್ನು ಯಶಸ್ವಿಯಾಗಿ ಬಳಸಲಾಗುತ್ತಿತ್ತು; ಪಶ್ಚಿಮ ದೇಶಗಳಲ್ಲಿ ೧೮೯೦ರ ವರ್ಷದವರೆಗೂ, ಗಳಗಂಡವನ್ನು ಹೊಂದಿರುವ ರೋಗಿಗಳಿಗೆ ಚಿಕಿತ್ಸೆ ನೀಡಲು ಥೈರಾಯ್ಡ್‌‌ ಸಾರಭಾಗಗಳನ್ನು ಬಳಸುತ್ತಿರಲಿಲ್ಲ.


=== ನಕ್ಷಾಶಾಸ್ತ್ರ ===
ನಕ್ಷಾಶಾಸ್ತ್ರದ ಲೋಕದಲ್ಲಿ, ಹಾನ್‌‌ ರಾಜವಂಶದ ನಕ್ಷೆ-ತಯಾರಕರಿಂದ ಆಚೆಗೆ ಮುಂದುವರಿದ ಪ್ರಗತಿಗಳನ್ನು ಕಾಣಬಹುದಾಗಿತ್ತು. ಟ್ಯಾಂಗ್ ಅವಧಿಯ ಪೀ ಜು (೫೪೭-೬೨೭) ಎಂಬ ಪ್ರಧಾನಾಧಿಕಾರಿಯು ೬೦೫ರಲ್ಲಿ ಸೂಯಿ ರಾಜವಂಶದ ಪರವಾಗಿ ಓರ್ವ ವಾಣಿಜ್ಯ ಆಯುಕ್ತನಾಗಿ ಕೆಲಸಮಾಡುತ್ತಿದ್ದಾಗ, ಪೀ ಕ್ಸಿಯುನ (೨೨೪-೨೭೧) ಪದ್ಧತಿಯಲ್ಲಿನ ಒಂದು ಕ್ರಮಾಂಕಿತ ಮಾಪಕವನ್ನು ಬಳಸಿಕೊಂಡು ಸುಪರಿಚಿತವಾದ ಗೆರೆಜಾಲದ ನಕ್ಷೆಯೊಂದನ್ನು ಸೃಷ್ಟಿಸಿದ. ಟ್ಯಾಂಗ್ ಅವಧಿಯ ಕ್ಸು ಜಿಂಗ್‌‌ಜಾಂಗ್‌‌ (೫೯೨-೬೭೨) ಎಂಬ ಪ್ರಧಾನಾಧಿಕಾರಿಯೂ ೬೫೮ರ ವರ್ಷದಲ್ಲಿ ತಾನು ರೂಪಿಸಿದ ಚೀನಾದ ನಕ್ಷೆಯಿಂದಾಗಿ ಸುಪರಿಚಿತನಾಗಿದ್ದ. ೭೮೫ರ ವರ್ಷದಲ್ಲಿ, ಜಿಯಾ ಡ್ಯಾನ್‌ (೭೩೦-೮೦೫) ಎಂಬ ಓರ್ವ ಭೂಗೋಳಶಾಸ್ತ್ರಜ್ಞ ಮತ್ತು ನಕ್ಷೆಗಾರನು ಚೀನಾದ ಮತ್ತು ಮಧ್ಯ ಏಷ್ಯಾದಲ್ಲಿದ್ದ ಚೀನಾದ ಹಿಂದಿನ ವಸಾಹತುಗಳ ಒಂದು ನಕ್ಷೆಯನ್ನು ಸಂಪೂರ್ಣಗೊಳಿಸುವಲ್ಲಿ ಚಕ್ರವರ್ತಿ ಡೆಜಾಂಗ್‌‌ ಆಸಕ್ತ ವಹಿಸಿದ್ದ. ೮೦೧ರಲ್ಲಿ ಸಂಪೂರ್ಣಗೊಂಡ ನಂತರ, ಸದರಿ ನಕ್ಷೆಯು ೯.೧ ಮೀಟರ್‌ (೩೦ ಅಡಿ) ಉದ್ದ ಮತ್ತು ೧೦ ಮೀಟರ್‌ (೩೩ ಅಡಿ) ಎತ್ತರವನ್ನು ಹೊಂದಿತ್ತು. ಒಂದು ಇಂಚು ಅಳತೆಯು ಒಂದು ನೂರು ಲೀ ಅಳತೆಗೆ (ಅಂತರವನ್ನು ಅಳೆಯಲು ಬಳಸುವ ಚೀನೀ ಏಕಮಾನ) ಸಮಾನವಾಗಿರುವ ಒಂದು ಆಯವ್ಯವಸ್ಥೆಯ ಪ್ರಮಾಣದ ಮೇಲೆ ಈ ನಕ್ಷೆಯನ್ನು ರಚಿಸಲಾಗಿತ್ತು. ೧೧೩೭ರ ವರ್ಷದ ಒಂದು ಚೀನೀ ನಕ್ಷೆಯು, ಜಿಯಾ ಡ್ಯಾನ್‌ನಿಂದ ರೂಪಿಸಲ್ಪಟ್ಟ ನಕ್ಷೆಯೊಂದಕ್ಕೆ ಸಂಕೀರ್ಣತೆಯಲ್ಲಿ ಹೋಲುವಂತಿದ್ದು, ಇದು ೧೦೦ ಲೀ ಪ್ರಮಾಣದಷ್ಟಿರುವ ಒಂದು ಆಯವ್ಯವಸ್ಥೆಯನ್ನು ಹೊಂದಿರುವ ಕಲ್ಲಿನ ಸ್ಮಾರಕ ಸ್ತಂಭವೊಂದರ ಮೇಲೆ ಕೆತ್ತಲ್ಪಟ್ಟಿದೆ. ಆದಾಗ್ಯೂ, ನಕ್ಷತ್ರ ಕೋಷ್ಟಕಗಳು ಟ್ಯಾಂಗ್ ಅವಧಿಯಿಂದಲೂ ಉಳಿದುಕೊಂಡು ಬಂದಿರುವ ನಕ್ಷೆಯ ಏಕೈಕ ಬಗೆಯಾಗಿವೆ. ಇದನ್ನು ಹೊರತುಪಡಿಸಿದರೆ, ಚೀನಾದ ಚಾಲ್ತಿಯಲ್ಲಿರುವ ಭೂಪ್ರದೇಶದ ಅತಿ ಮುಂಚಿನ ನಕ್ಷೆಗಳು ಪ್ರಾಚೀನ ಕಿನ್ ಸಂಸ್ಥಾನ‌ಕ್ಕೆ ಸೇರಿದವಾಗಿವೆ; ಇವು ೪ನೇ ಶತಮಾನದ BCಗೆ ಸೇರಿದ ನಕ್ಷೆಗಳಾಗಿದ್ದು, ೧೯೮೬ರಲ್ಲಿ ಉತ್ಖನನ ಮಾಡಿದಾಗ ಇವನ್ನು ಪಡೆದುಕೊಳ್ಳಲಾಯಿತು.


=== ರಸವಿದ್ಯೆ, ಅನಿಲದ ಸಿಲಿಂಡರುಗಳು, ಮತ್ತು ಹವಾ ನಿಯಂತ್ರಣ ವ್ಯವಸ್ಥೆ ===

ಟ್ಯಾಂಗ್ ಅವಧಿಯ ಚೀನಿಯರು, ವಿಭಿನ್ನ ಉದ್ದೇಶಗಳ ಒಂದು ಶ್ರೇಣಿಗಾಗಿ ಸಂಕೀರ್ಣ ರಾಸಾಯನಿಕ ಸೂತ್ರಗಳನ್ನು ಅಳವಡಿಸಿಕೊಂಡರು ಮತ್ತು ಇವು ರಸವಿದ್ಯೆಯ ಪ್ರಯೋಗಗಳ ಮೂಲಕ ಅನೇಕವೇಳೆ ಕಂಡುಹಿಡಿಯಲ್ಪಟ್ಟವು. ಅಂಥವುಗಳಲ್ಲಿ ಇವು ಸೇರಿದ್ದವು: ವಸ್ತ್ರಗಳು ಮತ್ತು ಆಯುಧಗಳಿಗಾಗಿ ಬಳಸಲಾಗುವ ಒಂದು ಜಲನಿರೋಧಕ ಮತ್ತು ಧೂಳು-ಹಿಮ್ಮೆಟ್ಟಿಸುವ ಲೇಪ ಅಥವಾ ಮೆರುಗೆಣ್ಣೆ, ಗಾಜು ಮತ್ತು ಪಿಂಗಾಣಿ ಮಾಲುಗಳಿಗೆ ಬಳಸಲಾಗುವ ಬೆಂಕಿ ನಿರೋಧಕ ಸಿಮೆಂಟ್‌, ನೀರೊಳಗೆ ಧುಮುಕುವವರ ರೇಷ್ಮೆ ವಸ್ತ್ರಗಳಿಗೆ ಲೇಪಿಸಲಾಗುವ ಒಂದು ಜಲನಿರೋಧಕ ಲೇಪ, ಕಂಚಿನ ಕನ್ನಡಿಗಳಿಗೆ ಹೊಳಪು ನೀಡುವುದಕ್ಕಾಗಿ ನಿಷ್ಕೃಷ್ಟವಾಗಿ ಸೂಚಿಸಲ್ಪಟ್ಟಿರುವ ಒಂದು ಲೇಪ, ಮತ್ತು ಇತರ ಅನೇಕ ಉಪಯುಕ್ತ ಸೂತ್ರಗಳು. ಪಿಂಗಾಣಿ ವಸ್ತು ಎಂದು ಕರೆಯಲಾಗುವ, ಗಾಜೀಕರಿಸಿದ, ಅರೆಪಾರದರ್ಶಕ ಕುಂಬಾರಿಕೆಯ ಸಾಮಾನನ್ನು ಟ್ಯಾಂಗ್ ಅವಧಿಯಲ್ಲಿ ಚೀನಾದಲ್ಲಿ ಆವಿಷ್ಕರಿಸಲಾಯಿತಾದರೂ, ಹೊಳಪು ಕೊಟ್ಟಿರುವ ಕುಂಬಾರಿಕೆ ವಸ್ತುಗಳ ಅನೇಕ ಬಗೆಗಳು ಇದಕ್ಕೆ ಅಗ್ರಗಾಮಿಯಾಗಿ ಬಂದಿದ್ದವು.
ಹಾನ್‌‌ ರಾಜವಂಶದ (೨೦೨ BC - ೨೨೦ AD) ಕಾಲದಿಂದಲೂ ಚೀನಿಯರು ಆಳವಾದ ಕೊಳವೆಗಂಡಿಗಳನ್ನು ಕೊರೆಯುವಲ್ಲಿ ಪರಿಣಿತರಾಗಿದ್ದರು; ಬಿದಿರಿನ ಕೊಳವೆಮಾರ್ಗಗಳಿಂದ ಒಲೆಗಳವರೆಗೆ ನಿಸರ್ಗಾನಿಲವನ್ನು ಸಾಗಣೆ ಮಾಡುವುದಕ್ಕಾಗಿ ಈ ಕೊಳವೆಗಂಡಿಗಳು ಬಳಸಲ್ಪಡುತ್ತಿದ್ದವು ಮತ್ತು ಉಪ್ಪಿನ ಸಾರತೆಗೆಯುವುದಕ್ಕಾಗಿ ಬೀಡು ಕಬ್ಬಿಣದ ಬಾಷ್ಪೀಕರಣ ಕಾವಲಿಗಳಲ್ಲಿ ಲವಣಜಲವನ್ನು ಕುದಿಸಲು ಸದರಿ ಒಲೆಗಳನ್ನು ಬಳಸಿಕೊಳ್ಳಲಾಗುತ್ತಿತ್ತು. ಟ್ಯಾಂಗ್ ರಾಜವಂಶದ ಅವಧಿಯಲ್ಲಿ, ಸಿಚುವಾನ್‌ ಪ್ರಾಂತದ ಒಂದು ಗೆಜೆಟಿಯರು ವಿಶದೀಕರಿಸಿರುವ ಅನುಸಾರ, ಈ ೧೮೨ ಮೀಟರ್‌ನ (೬೦೦ ಅಡಿ) 'ಬೆಂಕಿ ಬಾವಿಗಳ' ಪೈಕಿ ಒಂದರಲ್ಲಿ, ಒಯ್ಯಬಹುದಾದ ಬಿದಿರಿನ ಕೊಳವೆಗಳೊಳಗೆ ಪುರುಷರು ನಿಸರ್ಗಾನಿಲವನ್ನು ಪೂರೈಸಿದರು. ಡಜನ್ನುಗಟ್ಟಲೆ ಕಿಲೋಮೀಟರುಗಳವರೆಗೆ (ಮೈಲಿಗಳವರೆಗೆ) ಇದನ್ನು ಸಾಗಣೆ ಮಾಡಲು ಸಾಧ್ಯವಿತ್ತು ಮತ್ತು ಅಷ್ಟಾಗಿಯೂ ಒಂದು ಜ್ವಾಲೆಯನ್ನು ಉತ್ಪಾದಿಸಲು ಸಾಧ್ಯವಿತ್ತು. ಇವು ಅವಶ್ಯವಾಗಿ ಮೊದಲ ಅನಿಲ ಸಿಲಿಂಡರುಗಳು ಎನಿಸಿಕೊಂಡಿದ್ದವು; ಈ ಸಾಧನಕ್ಕಾಗಿ ಒಂದು ಬಗೆಯ ನಲ್ಲಿಯನ್ನು ಬಳಸಲಾಗಿತ್ತು ಎಂದು ರಾಬರ್ಟ್‌ ಟೆಂಪಲ್‌‌ ಭಾವಿಸುತ್ತಾನೆ.
ಹಾನ್‌‌ ರಾಜವಂಶದ ಅವಧಿಯ ಆವಿಷ್ಕಾರಕನಾದ ಡಿಂಗ್‌ ಹುವಾನ್‌ (ಬದುಕಿದ್ದ ಕಾಲ: ೧೮೦ AD), ಹವಾ ನಿಯಂತ್ರಣ ವ್ಯವಸ್ಥೆಗಾಗಿ ಒಂದು ಆವರ್ತಕ ಫ್ಯಾನನ್ನು ಆವಿಷ್ಕರಿಸಿದ. ಇದು ೩ ಮೀಟರ್‌‌ (೧೦ ಅಡಿ) ವ್ಯಾಸದ ಏಳು ಚಕ್ರಗಳನ್ನು ಹೊಂದಿತ್ತು ಮತ್ತು ಇದನ್ನು ಕೈಯಿಂದ ಚಾಲಿಸಬೇಕಿತ್ತು. ೭೪೭ರಲ್ಲಿ, ಚಕ್ರಾಧಿಪತ್ಯದ ಅರಮನೆಯಲ್ಲಿ ನಿರ್ಮಿಸಲ್ಪಟ್ಟಿದ್ದ ಒಂದು "ತಂಪಾದ ಭವನ"ವನ್ನು ಚಕ್ರವರ್ತಿ ಕ್ಸುವಾನ್‌ಜಾಂಗ್‌ ಹೊಂದಿದ್ದ. ಈ ಕುರಿತು ಟ್ಯಾಂಗ್ ಯುಲಿನ್‌ (唐語林) ವರ್ಣಿಸುತ್ತಾ, ಇದು ಹವಾ ನಿಯಂತ್ರಣ ವ್ಯವಸ್ಥೆಗಾಗಿ ನೀರು-ಚಾಲಿತ ಫ್ಯಾನಿನ ಚಕ್ರಗಳನ್ನು ಹೊಂದಿತ್ತು ಮತ್ತು ಚಿಲುಮೆಗಳಿಂದ ಬರುವ ನೀರಿನ ಹೆಚ್ಚುತ್ತಿರುವ ಜೆಟ್‌ ಧಾರೆಗಳನ್ನು ಒಳಗೊಂಡಿತ್ತು ಎಂದು ತಿಳಿಸುತ್ತಾನೆ. ತರುವಾಯದ ಸಾಂಗ್‌ ರಾಜವಂಶದ ಅವಧಿಯಲ್ಲಿ, ಹವಾ ನಿಯಂತ್ರಣ ವ್ಯವಸ್ಥೆಯ ಆವರ್ತಕ ಫ್ಯಾನು ಇನ್ನೂ ಹೆಚ್ಚು ವ್ಯಾಪಕವಾಗಿ ಬಳಸಲ್ಪಡುತ್ತಿತ್ತು ಎಂಬುದಾಗಿ ಲಿಖಿತ ಮೂಲಗಳು ಉಲ್ಲೇಖಿಸಿವೆ.


== ಇತಿಹಾಸ ಲೇಖನ ==

ಬುಕ್‌ ಆಫ್‌ ಟ್ಯಾಂಗ್ ಎಂಬುದು ಟ್ಯಾಂಗ್ ರಾಜವಂಶದ ಕುರಿತಾದ ಮೊದಲ ಶ್ರೇಷ್ಠ ಕೃತಿಯಾಗಿದ್ದು, ಇದನ್ನು ಲಿಯು ಕ್ಸು (೮೮೭-೯೪೬ AD) ಮತ್ತು ಲೇಟರ್‌‌ ಜಿನ್‌ ರಾಜವಂಶದ ಇತರರು ಬರೆದಿದ್ದಾರೆ; ಈ ಕೃತಿಯನ್ನು ಲಿಯು ಕ್ಸು ತನ್ನ ಜೀವನದ ಕೊನೆಯ ವರ್ಷಗಳ ಸಂದರ್ಭದಲ್ಲಿ ಪರಿಷ್ಕರಿಸಿದ. ಇದನ್ನು ಪ್ರತ್ಯೇಕಿಸುವ ಸಲುವಾಗಿ, ಈ ಕೃತಿಯು ಮತ್ತೊಂದು ಇತಿಹಾಸವಾಗಿ (ಇದಕ್ಕೆ ನ್ಯೂ ಬುಕ್‌ ಆಫ್‌ ಟ್ಯಾಂಗ್ ಎಂಬ ಹಣೆಪಟ್ಟಿಯನ್ನು ಅಂಟಿಸಲಾಯಿತು) ಸಂಪಾದಿಸಲ್ಪಟ್ಟಿತು; ಮತ್ತು ಅದು ಸಾಂಗ್‌ ಚರಿತ್ರಕಾರರಾದ ಔಯಾಂಗ್‌ ಕ್ಸಿಯು (೧೦೦೭–೧೦೭೨), ಸಾಂಗ್‌ ಕಿ (೯೯೮-೧೦೬೧), ಮತ್ತು ಸಾಂಗ್‌ ರಾಜವಂಶದ ಇತರರಿಂದ (೧೦೪೪ ಮತ್ತು ೧೦೬೦ರ ವರ್ಷಗಳ ನಡುವೆ) ರಚಿಸಲ್ಪಟ್ಟ ಒಂದು ಕೃತಿಯಾಗಿತ್ತು. ಅವೆರಡೂ ಕೃತಿಗಳು ಹಿಂದಿನ ವಾರ್ಷಿಕ ಬಖೈರುಗಳನ್ನು ಆಧರಿಸಿದ್ದರೂ, ಅವು ಈಗ ಕಳೆದುಹೋಗಿವೆ. ಅವೆರಡೂ ಸಹ ಚೀನಾದ ಟ್ವೆಂಟಿ-ಫೋರ್‌ ಹಿಸ್ಟರೀಸ್‌ ಸಂಗ್ರಹದಲ್ಲಿ ಸ್ಥಾನವನ್ನು ಗಳಿಸಿವೆ. ಪ್ರಧಾನವಾಗಿ ೭೫೬ರವರೆಗಿನ ಸಂಗತಿಗಳನ್ನು ಒಳಗೊಂಡಿರುವ ಬುಕ್‌ ಆಫ್‌ ಟ್ಯಾಂಗ್ ಕೃತಿಯ ಉಳಿದುಕೊಂಡಿರುವ ಮೂಲಗಳ ಪೈಕಿ ಒಂದು ಎಂಬ ಕೀರ್ತಿಗೆ ಟಾಂಗ್‌ಡಿಯಾನ್‌ ಕೃತಿಯು ಪಾತ್ರವಾಗಿದ್ದು, ಇದನ್ನು ಚಕ್ರವರ್ತಿಗೆ ಡ್ಯು ಯೌ ೮೦೧ರಲ್ಲಿ ಕೊಡುಗೆಯಾಗಿ ನೀಡಿದ. ಟ್ಯಾಂಗ್ ಅವಧಿಯು ಜಿಝಿ ಟಾಂಗ್‌‌ಜಿಯಾನ್‌‌ ಎಂಬ ಸಾರ್ವತ್ರಿಕ ಇತಿಹಾಸದ ಅಗಾಧ ಪಠ್ಯದೊಳಗೆ ಮತ್ತೊಮ್ಮೆ ಇರಿಸಲ್ಪಟ್ಟಿತು; ಇದು ೧೦೮೪ರಲ್ಲಿ ವಿದ್ವಾಂಸರ ಒಂದು ತಂಡದಿಂದ ಸಂಪಾದಿಸಲ್ಪಟ್ಟಿತು, ಸಂಕಲಿಸಲ್ಪಟ್ಟಿತು, ಮತ್ತು ಸಂಪೂರ್ಣಗೊಳಿಸಲ್ಪಟ್ಟಿತು ಹಾಗೂ ಸಾಂಗ್‌ ರಾಜವಂಶದ ಪ್ರಧಾನಾಧಿಕಾರಿಯಾದ ಸಿಮಾ ಗುವಾಂಗ್‌ (೧೦೧೯–೧೦೮೬) ಇದರ ನೇತೃತ್ವವನ್ನು ವಹಿಸಿದ್ದ. ೨೯೪ ಸಂಪುಟಗಳಲ್ಲಿ ೩ ದಶಲಕ್ಷ ಚೀನೀ ಅಕ್ಷರಗಳಲ್ಲಿ ಬರೆಯಲ್ಪಟ್ಟಿರುವ ಈ ಐತಿಹಾಸಿಕ ಪಠ್ಯವು, ವಾರಿಂಗ್‌ ಸ್ಟೇಟ್ಸ್‌‌‌‌ನ (೪೦೩ BC) ಆರಂಭದಿಂದ ಮೊದಲ್ಗೊಂಡು ಸಾಂಗ್‌ ರಾಜವಂಶದ (೯೬೦) ಆರಂಭದವರೆಗಿನ ಚೀನಾದ ಇತಿಹಾಸವನ್ನು ಒಳಗೊಂಡಿತ್ತು.


== ಇವನ್ನೂ ಗಮನಿಸಿ‌ ==


== ಟಿಪ್ಪಣಿಗಳು ==
^ a: During the reign of the Tang the world population grew from about 190 million to approximately 240 million, a difference of 50 million. See also medieval demography.


== ಉಲ್ಲೇಖಗಳು‌‌ ==


== ಹೆಚ್ಚಿನ ಓದಿಗಾಗಿ ==
Abramson, Marc S. (2008), Ethnic Identity in Tang China, Philadelphia: University of Pennsylvania Press, ISBN 9780812240528 
Cotterell, Arthur (2007), The Imperial Capitals of China: An Inside View of the Celestial Empire, London: Pimlico, ISBN 9781845950095 
Chen, Guocan, "Hebei Sanzhen (Three Jiedushi of Hebei)", [[Encyclopedia of China]] (1st ed.)  
Chen, Zhen, "Jiedushi", [[Encyclopedia of China]] (1st ed.)  
de la Vaissière, E. (2005), Sogdian Traders. A History, Leiden: Brill, ISBN 9004142525 
Schafer, Edward H. (1967), The Vermilion Bird: T’ang Images of the South, Berkeley and Los Angeles: University of California Press 


== ಬಾಹ್ಯ ಕೊಂಡಿಗಳು‌‌ ==
REDIRECT Template:NIE poster
ದಿ ಟ್ಯಾಂಗ್ ಡೈನಾಸ್ಟಿ, ಮಿನ್ನೆಸೋಟಾ ಸಂಸ್ಥಾನ ವಿಶ್ವವಿದ್ಯಾಲಯ ಇಮ್ಯೂಸಿಯಂ
ದಿ ಟ್ಯಾಂಗ್ ಡೈನಾಸ್ಟಿ- ಮೆಟ್ರೋಪಾಲಿಟನ್‌ ಮ್ಯೂಸಿಯಂ ಆಫ್‌ ಆರ್ಟ್‌ನಲ್ಲಿ ಇರುವಂಥದ್ದು
ಹೋಮ್‌ ಆಫ್‌ 300 ಟ್ಯಾಂಗ್ ಪೊಯೆಮ್ಸ್‌, ವರ್ಜೀನಿಯಾ ವಿಶ್ವವಿದ್ಯಾಲಯ
ಟ್ಯಾಂಗ್ ಆರ್ಟ್‌ ವಿತ್‌ ವಿಡಿಯೋ ಕಾಮೆಂಟರಿ- ಮಿನ್ನೆಯಾಪೊಲಿಸ್‌ ಇನ್‌ಸ್ಟಿಟ್ಯೂಟ್‌ ಆಫ್‌ ಆರ್ಟ್ಸ್‌ನಿಂದ ಪಡೆದದ್ದು
ಸೂಯಿ ಮತ್ತು ಟ್ಯಾಂಗ್ ರಾಜವಂಶಗಳ ವರ್ಣಚಿತ್ರಗಳು